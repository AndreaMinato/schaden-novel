---
title: Capitolo 1008 – La Richiesta di Mu Xuanyin
pubDate: 2025-02-03T07:52:46.902Z
tags:
    - atg
---


<em>Capitolo regolare, 1 in coda, 0/10 donazione</em>


<em>-Alstor, che si scusa per l'orario (problemi col computer) e che pubblicherà il capitolo sponsorizzato domani (venerdì) pomeriggio</em>






Mentre le Fiamme del Corvo Dorato si estinguevano lentamente, diveniva sempre più chiaro che lo strato di ghiaccio che ricopriva l'area di terreno racchiusa dalla barriera degli Anziani si era assottigliato di quasi tre chilometri... in più, a essere stato sciolto non era del ghiaccio comune, ma del resistentissimo Ghiaccio Profound che si trovava lì da innumerevoli anni ed era rafforzato dall'energia glaciale.


Tuttavia, sembrava che nessuno si fosse accorto della scomparsa del ghiaccio, perché tutti gli sguardi erano completamente fissi su Yun Che.


Nessuno sapeva di preciso quanto tempo passò, ma alla fine le Fiamme del Corvo Dorato si spensero. Yun Che abbassò le braccia che aveva tenuto sollevate e anche la barriera di ghiaccio intorno a lui scomparve. Con uno scatto della mano destra, creò un bagliore azzurro e una lastra di ghiaccio si creò istantaneamente sotto ai suoi piedi, sospesa sopra il cratere appena creatosi. Poi, atterrò silenziosamente sopra di essa.


“Ah... ugh...”


Huo Poyun si chinò in avanti, completamente rosso in volto, tremando dalla testa ai piedi. A prima vista, sembrava che tutta la sua pelle fosse scottata e fiumi di sudore colavano da ogni parte del suo corpo. Aveva una postura contorta e sembrava riuscire a malapena a reggersi in piedi. Era debole ed esausto. Aveva gli occhi spalancati e le sue pupille dilatate fissavano fermamente Yun Che, senza alcuna ferita, con una confusione così immensa da non poter essere descritta.


Boom!


Huo Poyun barcollò e cadde pesantemente a terra. Tuttavia, i suoi occhi rimasero fissi su Yun Che. Del resto, non riusciva affatto a credere a ciò che stava vedendo.


In quanto a Huo Rulie, fermo accanto a lui, non tentò neppure di aiutarlo a rialzarsi siccome era completamente pietrificato, come se fosse stato paralizzato da una maledizione. I suoi occhi tremavano ancora più intensamente di quelli di Huo Poyun... come se stessero per scoppiare da un momento all'altro.


“Questo... questo... e pensare che... io...”


Yan Wancang aprì e richiuse la bocca molte volte, ma non riuscì a dire nulla. Era così scioccato da non riuscire a capire neanche cosa volesse dire.


Non soltanto loro, ma anche tutti i membri della setta della Fenice di Ghiaccio erano nelle stesse condizioni. Nessuno riuscì a mormorare una sola parola. Sembrava che tutti fossero stati privati della loro anima. Anche se Yun Che era chiaramente lì di fronte a loro, senza nessuna ferita... nessuno di loro riusciva a credere a ciò che vedeva coi propri occhi.


“...” Mu Huanzhi fissò Yun Che, poi guardò Mu Xuanyin e le sue labbra si mossero parecchie volte, senza che ne uscisse alcun suono.


Quel risultato non poteva essere previsto da nessuno, e nessuno osava credere che si fosse davvero realizzato. Persino Mu Xuanyin aveva inviato una trasmissione sonora a Yun Che apposta per chiedergli se fosse sicuro di poterci riuscire. Soltanto Yun Che stesso sapeva che quel risultato era sempre stato inevitabile. Era impossibile che la Nine Suns Heaven's Fury di Huo Poyun lo ferisse. A dire il vero, non sarebbe stata in grado di fargli del male neppure se fosse stata sferrata da Huo Rulie.


Yun Che, a quel punto, disse né lentamente né velocemente: “Hai esaurito le tue tre mosse. Ora è il mio turno di attaccare.”


Già da parecchio, Yun Che aveva capito che sebbene le sole Fiamme del Corvo Dorato di Huo Poyun non potessero ferirlo, neanche lui con la sua attuale forza misteriosa sarebbe stato in grado di colpire un avversario al Divine Tribulation Realm. Tuttavia, dopo che Huo Poyun aveva utilizzato la sua Nine Suns Heaven's Fury, aveva completamente esaurito tutta la sua Energia Misteriosa. Probabilmente non sarebbe riuscito neppure a formare e mantenere attiva una barriera di Energia Misteriosa difensiva. Se Yun Che lo avesse attaccato ora... in effetti non sarebbe stato troppo difficile sconfiggerlo.


“...” Le parole di Yun Che fecero recuperare un po' di lucidità a Huo Poyun, ancora con lo sguardo perso nel vuoto. Al momento, era in ginocchio e non riusciva a muoversi... sembrava che non potesse già più reggersi in piedi. Abbassò lentamente lo sguardo e prese un profondo respiro, poi disse con difficoltà: “Non ce n'è bisogno... Accetto la mia sconfitta...”


“...” Huo Rulie non si oppose e sollevò lo sguardo, chiudendo lentamente gli occhi per poi inspirare a fondo. Soltanto dopo qualche istante riuscì con grande fatica a espirare.


“Yun Che... ha vinto!” dichiarò finalmente Mu Huanzhi.


Il suo annuncio conteneva dell'Energia Misteriosa ancora piuttosto disordinata, perciò tutti gli increduli discepoli della setta della Fenice di Ghiaccio che riempivano la Sala si ripresero dallo stupore, assordati. Mentre guardavano Yun Che, in piedi e con un'espressione orgogliosa, e Huo Poyun, inginocchiato a terra, tutti sembrarono svegliarsi improvvisamente da un sogno e scoppiarono contemporaneamente a gridare dalla gioia e dall'entusiasmo.


“Ha vinto! Il Fratello Maggiore Yun Che ha vinto... la Maestra della setta ha vinto!”


“Quindi il Fratello Maggiore Yun Che è davvero così forte... non mi sorprende che la Maestra della setta l'abbia scelto come suo discepolo diretto.”


“Sciocchezze. Dopotutto, credete che la Maestra della setta potesse sbagliarsi? Il Fratello Maggiore Yun Che in effetti è molto più forte del Fratello Maggiore Hanyi... anzi, è almeno dieci volte più forte di lui.”


“Il Fratello Maggiore Yun Che è sul serio soltanto al Divine Origin Realm? Phew... è troppo terrificante! Al Divine Origin Realm ha davvero sconfitto un avversario al Divine Tribulation Realm!”


“Non ha davvero battuto Huo Poyun. Se avessero combattuto per davvero, il Fratello Maggiore Yun Che non sarebbe stato affatto alla sua altezza. Il Fratello Maggiore Yun ha vinto in una competizione di comprensione delle leggi elementari... le voci secondo cui si è immerso fino a diecimila piedi di profondità nel Lago del Ghiaccio Infernale allora sono vere, alla fine! Se è già così spaventoso al Divine Origin Realm, il suo futuro è inimmaginabile. Forse un giorno diventerà forte quanto la Maestra della setta.”


“... quindi, questo vuol dire che un giorno diventerà il prossimo Realm King del nostro Regno della Canzone Glaciale?”


“È estremamente probabile!”


…............


Le urla di gioia continuarono a risuonare nella Sala per parecchio tempo. Quando era cominciata la Grande Assemblea e Yun Che era stato nominato discepolo diretto della Maestra della setta, tutti si erano sentiti invidiosi e sdegnati. Erano confusi. Non una sola persona provava stima o rispetto per lui. Ma ora, tutti lo fissavano con sguardi ardenti d'ammirazione.


Quella non era stata una vittoria solo per Yun Che, perché in seguito allo scontro e alla scommessa fra Mu Xuanyin e Huo Rulie quella era diventata una sfida in grado di influenzare persino i rapporti fra i due Reami.


Huo Poyun aveva un talento terrificante. Quando Mu Hanyi aveva perso miseramente contro di lui, tutti i discepoli della setta della Fenice di Ghiaccio si erano disperati e spaventati... ma in un batter d'occhio, Huo Poyun era stato sconfitto da Yun Che.


Inoltre, si era arreso di sua spontanea volontà, in ginocchio, senza più riuscire a muoversi.


Nel mezzo delle grida assordanti, Yun Che cominciò a camminare lentamente verso Huo Poyun.


Huo Poyun chinò a fondo il capo e non riuscì a smettere di tremare. Sembrava avvolto da una vera e propria aura di tristezza e agitazione.


Senza alcun dubbio, aveva davvero un talento quasi sovrannaturale. Con la sua abilità, era di sicuro il più grande genio della storia del Regno del Dio del Fuoco, figurarsi dell'attuale generazione – i tre Grandi Maestri delle sette lo avevano riconosciuto di persona.


Era orgoglioso, ma non arrogante. Anzi, era più orgoglioso di chiunque altro.


Quello era il suo carattere, eppure pur usando la sua tecnica più potente... aveva perso contro un avversario dalla forza misteriosa notevolmente inferiore.


Un colpo del genere... probabilmente sarebbe diventato un grande rimpianto per Huo Poyun, se non addirittura un incubo che avrebbe ostacolato i suoi progressi, impedendogli in futuro di superare altre situazioni difficili... in altre parole, sarebbe diventato una barriera.


Yun Che non voleva che lo splendore di un talento così eccezionale venisse offuscato per colpa sua.


“Fratello Poyun.” Yun Che si fermò accanto a Huo Poyun, poi gli porse una mano: “In termini di comprensione delle leggi elementari posso aver vinto, ma sono ben lontano dall'essere al tuo livello in quanto a forza misteriosa. Questa sfida è stata scorretta nei tuoi confronti e mi vergogno della mia vittoria.”


“Abbiamo la stessa età, ma la tua forza misteriosa è così maggiore della mia, non posso che essere invidioso e ammirarti. Non lasciare mai che io ti superi anche nella coltivazione della forza misteriosa. In cambio, farò il possibile per assicurarmi che tu non superi me nella comprensione delle leggi elementari!”


Huo Poyun sollevò lo sguardo e fissò Yun Che per qualche secondo, poi la sua espressione divenne più calma. Subito dopo, distese una mano e afferrò quella di Yun Che, che lo aiutò a rialzarsi lentamente.


“Io, Huo Poyun, prima d'ora non ho mai accettato con piacere una sconfitta.” la tristezza e il nervosismo di Huo Poyun scomparvero rapidamente e sul suo volto comparve un sorriso, poi ridacchiò con sicurezza. In quella risata, si potevano distinguere tracce di sincera gratitudine: “Anche se oggi ho perso... un giorno ci sfideremo di nuovo e sarò io a vincere. Fratello Yun Che, promettimi di stare attento.”


Dalle parole di Yun Che, Huo Poyun aveva compreso la sua sincerità. Non era una semplice formula di rito pronunciata dal vincitore allo asconfitto.


“Anche tu.” Yun Che sorrise leggermente.


I due si strinsero la mano ancora più intensamente, in sincera e reciproca ammirazione.


Mentre assistevano alla scena, Yan Wancang e Yan Juehai sospirarono profondamente, poi il secondo disse: “Il Regno della Canzone Glaciale ha davvero dato vita a un ragazzo così incredibile.”


“È la capacità di comprensione delle leggi naturali a determinare fin dove ognuno potrà spingersi in futuro. Questo ragazzo di nome Yun Che... temo che un giorno potrebbe superare persino Mu Xuanyin. È davvero terrificante, ma sono anche davvero impaziente di vedere che traguardi raggiungerà.”


Quella era la prima volta che Yan Wancang lodava così tanto qualcuno, eppure Yan Juehai non rimase affatto sorpreso. In effetti, poco dopo anche lui annuì lentamente, dopo qualche istante di esitazione, trovandosi d'accordo con quelle parole.


“Non è orgoglioso, né arrogante. Che carattere straordinario!” le azioni di Yun Che fecero illuminare gli occhi di Mu Huanzhi, che lodò a gran voce Yun Che.


Tutti gli Anziani e i Maestri di Palazzo annuirono, con espressioni soddisfatte ed entusiaste... Yun Che aveva davvero portato onore alla setta della Fenice di Ghiaccio di fronte ai tre Grandi Maestri delle sette del Regno del Dio del Fuoco!


Negli ultimi giorni, gli Anziani, i Maestri di Palazzo e tutti i discepoli erano stati confusi dalla scelta di Mu Xuanyin di accettare come discepolo diretto Yun Che al posto di Mu Hanyi, eppure ora tutti elogiarono la sua saggia scelta e si vergognarono d'aver dubitato di lei.


“Yun'er, torna qui.” disse freddamente Mu Xuanyin.


Yun Che obbedì subito all'ordine e tornò accanto a lei. Lo sguardo glaciale di Mu Xuanyin, poi, si posò su Huo Rulie: “Huo Rulie, ora che è stato decretato l'esito della sfida, non ti sarai dimenticato delle tue stesse parole, vero?”


Huo Rulie sollevò subito lo sguardo e strinse lievemente i denti, rispondendo con la voce roca: “Una sconfitta è una sconfitta! Mu Xuanyin, non preoccuparti. Io, Huo Rulie, non infrango mai le mie promesse, non lo farei neppure se i Cieli si squarciassero e la terra si aprisse sotto i miei piedi! Se vuoi la mia vita, sono disposto persino a morire tranquillamente qui e ora, di fronte ai tuoi occhi... e prometto anche che il mio setta del Corvo Dorato non cercherà mai vendetta! Sei contenta!?”


“Maestro!” gridò scioccato Huo Poyun.


“La tua vita?” Mu Xuanyin sogghignò: “Durante gli ultimi mille anni, mentre Bingyun soffriva terribilmente a causa del veleno, questa Sovrana in effetti ha sognato ogni notte di ucciderti! Ma ora che lei è guarita, questa Sovrana non ha più l'egoista intenzione di portare due Reami Stellari alla guerra aperta e allo sterminio soltanto per sfogare il suo odio. Per questa Sovrana, la tua vita non ha già più alcun valore. Anche se tu mi chiedessi di ucciderti, non mi degnerei di farlo.”


Huo Rulie rimase piuttosto sorpreso e chiese solennemente: “Allora cosa vuoi da me!?”


“Questa Sovrana vuole una sola cosa!” mentre Mu Xuanyin parlava, ancora una volta una tempesta di ghiaccio avvolse la Sala. In un battito di ciglia, l'aura ardente della Nine Suns Heaven's Fury scomparve completamente, riportando l'area alla normalità e ricoprendola con un nuovo strato di ghiaccio.


“Questa Sovrana vuole la versione completa delle Storie del Mondo Ardente della tua setta del Corvo Dorato!”


“...” Yun Che spalancò gli occhi.


“Cosa?” Huo Rulie tremò violentemente. Non si sarebbe mai aspettato una richiesta del genere.


“Questo... Realm King della Canzone Glaciale, per favore lasci parlare questo Yan.” si intromise in tono solenne Yan Wancang: “Le Storie del Mondo Ardente sono la arte misteriosa principale della setta del Corvo Dorato, non possono essere insegnate a chi non ne fa parte. Inoltre... la si può imparare e utilizzare soltanto se si possiede il Sangue o l'Anima del Corvo Dorato. Per di più, l'Energia Misteriosa del Ghiaccio del suo setta è completamente opposta al Fuoco. Questo Yan vorrebbe sapere perché lei voglia vedere le Storie del Mondo Ardente, King Realm della Canzone Glaciale.”


“Questa Sovrana non è obbligata a dirvi quali siano i suoi obiettivi.” tagliò corto Mu Xuanyin, scortesemente: “Huo Rulie, me le darai o no!?”


Non solo Yan Wancang e gli altri membri del Regno del Dio del Fuoco erano confusi e curiosi, ma anche l'intero setta della Fenice di Ghiaccio. Nessuno capiva perché la Maestra della setta, potendo chiedere qualsiasi cosa a Huo Rulie e senza che lui potesse rifiutare, gli avesse chiesto di consegnarle le Storie del Mondo Ardente.


Era una arte misteriosa di un Dio Primordiale, quindi era naturale che chiunque desiderasse darle un'occhiata... ma, in fin dei conti, non potevano fare di più. Senza il Sangue o l'Anima del Corvo Dorato, era impossibile impararla. Inoltre, la setta della Fenice di Ghiaccio utilizzava delle arte misteriosa del Ghiaccio, perciò sarebbe stato ancora più impossibile e inutile imparare le Storie del Mondo Ardente.


Yan Juehai corrugò la fronte e contemporaneamente inviò una trasmissione sonora a Yan Wancang e Huo Rulie: “Per chi come Mu Xuanyin ha raggiunto il Divine Master Realm, è estremamente difficile progredire ulteriormente. Se vuole le Storie del Mondo Ardente, forse intende provare a comprendere qualcosa leggendole. Anche se non potrà impararle, sono pur sempre una arte misteriosa di un Dio Primordiale, contenenti Verità Divine e Leggi Divine.”


Yan Wancang ci pensò silenziosamente per qualche secondo, poi annuì. In effetti quella era l'unica spiegazione plausibile.


Huo Rulie inarcò leggermente le sopracciglia. Dopo aver ansimato per qualche secondo, disse in tono grave: “Io, Huo Rulie, sono un uomo di parola!”


Subito dopo averlo detto, una grande fiammata comparve fra le sue mani. Con un semplice scatto dei polsi, la fece volare verso Mu Xuanyin.


Mu Xuanyin prese al volo le fiamme e le spense immediatamente, rivelando all'improvviso una pergamena di giada che brillava con un bagliore cremisi e dorato. Non la aprì per leggerla, ma si limitò soltanto a metterla via e rispose con freddezza: “Sei davvero degno di fiducia, Maestro della setta Huo. Questa Sovrana da ora in poi avrà un'opinione migliore di te.”


“Umpf!” Huo Rulie sbuffò rumorosamente. Sembrava che da ogni poro del suo corpo stessero per eruttare fiamme incandescenti.
                                


                                



