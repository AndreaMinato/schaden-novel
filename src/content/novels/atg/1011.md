---
title: Capitolo 1011 - Riflesso Distruttore della Luna
pubDate: 2025-02-03T07:52:46.902Z
tags:
    - atg
---


<em>Capitolo regolare,
Capitoli in coda 0, 0/10
-Schadenfreude</em>


Quando il sangue della Fenice di Ghiaccio attraversò la sua pelle, Yun Che percepì un cristallo di ghiaccio purissimo che fiorì nel suo corpo emanando un bagliore freddo.


In confronto al potere esplosivo del sangue della Fenice e del Corvo Dorato, quello della Fenice di Ghiaccio era molto più gentile. Praticamente si era sottomesso al flusso di Energia Misteriosa di Yun Che e nuotò lentamente per il suo corpo. Si sciolse nel suo sangue poco a poco, come ghiaccio.


Yun Che aprì gli occhi e uno strano bagliore blu passò attraverso di essi. Nonostante fosse una singola goccia di sangue primario, poteva percepire i cambiamenti che stavano avvenendo nella sua Energia Misteriosa.


Sollevò la mano e nel suo palmo apparve una piccola perla di ghiaccio, che sembrava essere dotata di vita propria. La sua aura e il suo bagliore erano arrivati ad un altro livello e stava irradiando una grande aura divina, come le sue fiamme.


Ora che possedeva il sangue della Fenice di Ghiaccio, Yun Che non aveva dubbi che le sue Frozen End Divine Art e il Canone di Investitura della Fenice di Ghiaccio Divina sarebbero diventati molto più potenti rispetto a prima.


"Sette minuti e mezzo."


La voce gelida di Mu Xuanyin risuonò nelle orecchie di Yun Che.


Il discepolo si alzò e disse rispettosamente: "La ringrazio maestra."


"...Seguimi."


Mu Xuanyin lo guardò una volta e poi si girò. La sua figura nivea apparve a poche centinaia di metri di distanza in un istante e Yun Che la inseguì frettolosamente.


Questo mondo silenzioso non conteneva altro se non ghiaccio e neve. Non c'erano umani qui; in effetti non c'era proprio nessuno a parte loro. Yun Che ebbe la strana sensazione che lui e la sua maestra... fossero i soli rimasti in questo mondo.


Yun Che seguì Mu Xuanyin nella Sacra Sala.


Non andava davvero oltre le sue aspettative. La costruzione di fronte a lui si chiamava grande sala, ma era così vasta che non riusciva a vederne i confini. Non poteva nemmeno vedere il soffitto. L'aria in questo posto era fredda come il Lago del Ghiaccio Infernale. Questo mondo era completamente bianco e silenzioso.


Era ovvio che questo posto fosse ristretto da delle leggi spaziali speciali come la stanza di coltivazione del Palazzo della Fenice di Ghiaccio, eccetto che le leggi qui erano molto più complicate.


"Qui e il Lago del Ghiaccio Infernale saranno i posti in cui potrai coltivare d'ora in avanti."


La voce di Mu Xuanyin era fredda e spietata. "Sei il mio discepolo diretto, quindi devi essere pronto ad affrontare un allenamento molto più crudele di quanto tu possa immaginare! Non pensare di poter battere la fiacca perfino per un giorno. Anche se provi rimpianto... è troppo tardi per ritirarsi!"


Yun Che annuì con fermezza e si accigliò. Non sembrava affatto impaurito perché il motivo per cui aveva rischiato così tanto per entrare sotto la tutela di Mu Xuanyin era per ottenere l'allenamento più duro.


"Il sangue divino della fenice si è fuso con te, quindi tecnicamente dovrei insegnarti a coltivare il Canone di Investitura della Fenice di Ghiaccio. Però la tua arma principale è uno spadone e dipendi moltissimo alla tua tecnica di movimento. Inoltre sei riuscito a coltivare il Canone di Investitura ancora prima di ottenere il sangue della fenice, è improbabile che tu abbia bisogno della mia guida al riguardo."


Mu Xuanyin stese la sua mano destra e mostrò il suo palmo bianco come la giada verso Yun Che: "Perciò prima ti insegnerò questo!"


"Concentrati e guarda!"


Yun Che si focalizzò subito sui suoi movimenti, ma all'improvviso un'energia gelida assalì il suo collo. Si girò come se fosse stato folgorato e vide un'altra Mu Xuanyin dietro di lui nella stessa postura... le sue dita lievemente piegate erano a metà pollice dal suo collo. La sua laringe sarebbe stata frantumata all'istante se avesse emanato anche un briciolo di energia dal suo palmo.


Yun Che provò apprensione, ma un'energia fredda ancora più terribile di quella di prima lo infilzò dalla sua destra e da sopra prima che potesse reagire. Quando si voltò, stava già sentendo un formicolio gelido sulla sua testa e sul suo collo.


"..." Yun Che si girò con un po' di difficoltà e vide altre due Mu Xuanyin sopra la sua testa e alla sua destra.


Poi, i due sosia scomparvero. La Mu Xuanyin di fronte a lui era rimasta ferma, sembrava che non si fosse mossa nemmeno di un pollice.


"...Cos'è successo...?" Esclamò Yun Che.


Mu Xuanyin abbassò il braccio e disse con indifferenza. "Proprio come l'Ombra Stellare del Regno del Dio Stellare, il Riflesso Distruttore della Luna è una tecnica di movimento istantanea. La forza dell'Ombra del Dio Stellare non sta solo nella sua abilità di muoversi immediatamente, ma anche di dividersi in più immagini residue. Inoltre, l'aura emanata da queste immagini residue è quasi esattamente uguale a quella del proprietario, finché non si dissolve, impedendo quindi al nemico di rintracciarlo."


Yun Che annuì. Era ovvio che Mu Xuanyin conoscesse molto bene l'Ombra del Dio Stellare.


"Il motivo per cui la Dea Stellare del Massacro ti ha insegnato l'Ombra del Dio Stellare probabilmente sperava che non morissi troppo presto."


Yun Che annuì ancora una volta. Quando aveva incontrato Jasmine per la prima volta era incredibilmente debole. Se fosse morto, l'anima di Jasmine sarebbe morta insieme a lui. Quindi era vero che gli aveva insegnato l'Ombra del Dio Stellare per proteggersi.


Dopo che era arrivato a Città Luna Nuova e aveva scelto uno spadone come sua arma, aveva sempre più dipeso dall'Ombra del Dio Stellare.


"Il mio Regno della Canzone Glaciale può non essere paragonato ad un Regno Reale come quello degli Dei Stellari, ma la mia tecnica non è assolutamente inferiore a quella dell'Ombra del Dio Stellare! È vero che il Riflesso Distruttore della Luna non può essere paragonato all'Ombra del Dio Stellare in termini di movimento istantaneo, ma ha anche un suo grande vantaggio, cioè la capacità di occultare la presenza!"


"Occultamento... della presenza?" Yun Che sussurrò. "Così nasconde la presenza di un coltivatore?"


"Sì. Questa tecnica è attivata dall'Energia Misteriosa di ghiaccio e lascia un'immagine residua e un'aura che permarranno temporaneamente nel momento in cui ti sposterai. Si esegue in modo diverso rispetto all'Ombra del Dio Stellare, ma non è affatto inferiore in termini di confusione dei sensi dell'avversario."


Yun Che rimase a bocca aperta per lo shock. Questa tecnica poteva lasciare un'immagine residua indistinguibile dal proprietario. Avrebbe ingannato il nemico facendolo attaccare o difendere dall'illusione... Era un'abilità che poteva creare un'enorme apertura nella guardia dell'avversario anche se durava solo per un istante.


Se fosse vero, allora la confusione provocata non sarebbe stata inferiore a quella dell'Ombra del Dio Stellare.


"Tuttavia, dovrai coltivare questa tecnica finché non potrai lasciare un'immagine residue. In effetti, se potrai coltivarla alla perfezione..." Mu Xuanyin strinse gli occhi. "Allora non saresti capace di nascondere la tua presenza, ma anche te stesso!"


Nascondere sé stessi?


"Intende che un coltivatore può diventare invisibile?" Chiese con un po' di incredulità Yun Che. Diventare invisibile potrebbe sembrare una storia fantastica, ma assolutamente ottenibile. In effetti sapeva che esisteva un'erba sorprendente di nome "Stella Nascosta" che poteva ottenere lo stesso effetto!


Non solo lo sapeva, lui stesso aveva usato la Stella Nascosta!


"Esatto." Mu Xuanyin rispose affermativamente. "Nonostante nessuno, compresa me, sia riuscito a coltivare questa tecnica fino al pieno successo e abbia mai visto questo livello, è una tecnica lasciata dallo spirito della fenice di ghiaccio e non la creazione della nostra fondatrice. Perciò non può essere una menzogna."


"Ma non è qualcosa a cui dovresti pensare ora." La voce di Mu Xuanyin diventò più gelida. "Questa è un'antica tecnica divina lasciata dallo spirito e non è necessario che chi la apprende possieda il sangue della Fenice di Ghiaccio. Tuttavia è anche centinaia di volte ancora più difficile coltivarlo rispetto al Canone di Investitura della Fenice di Ghiaccio Divina! Finora sono la sola nell'intero setta che è riuscita a coltivare questa tecnica."


"È la sola ad esserci riuscita?" Yun Che sembrava ancora più sorpreso.


"Umpf. Se Bingyun fosse riuscita a coltivarla, allora non sarebbe stata colta di sorpresa così facilmente da quel vecchio stolto di Huo Rulie, no?"


"Una tecnica di movimento di alto livello è molto più difficile da coltivare di una arte misteriosa dello stesso grado. Se puoi coltivare l'Ombra del Dio Stellare, allora non ci sono motivi per cui non puoi apprendere questa tecnica!"


Mu Xuanyin stese le mani, toccò un punto tra le sue sopracciglia con un dito della mano sinistra e le sue tre Meridiano Misterioso vicino al suo petto con tre dita della mano destra. "Ti insegnerò lo stadio fondamentale della arte misteriosa e il suo metodo di circolazione. Concentrati."


"Sì." Rispose Yun Che chiudendo gli occhi.


Quattro punti blu apparirono allo stesso tempo mentre lo stadio fondamentale dell'art fu impresso all'istante nell'anima e nella mente di Yun Che. Allo stesso tempo la sua Energia Misteriosa cominciò a circolare velocemente in un modo complicato secondo la guida di Mu Xuanyin.


Diversi secondi dopo, Mu Xuanyin allontanò le mani dal suo discepolo, che aprì gli occhi.


"Quanto sei riuscito a memorizzare?" Chiese Mu Xuanyin.


"Ho memorizzato tutto."


"...Tutto?" Mu Xuanyin si accigliò lievemente. Era ovvio che non credeva alle sue parole.


Yun Che annuì. "Mm, ho memorizzato tutto."


"In tal caso." Disse Mu Xuanyin rimanendo accigliata, "Allora circola l'energia della tecnica per me!"


"Va bene."


Yun Che chiuse gli occhi e iniziò con cautela a circolare l'Energia Misteriosa. Punti blu apparirono sul suo corpo e continuarono a brillare per diversi secondi prima che riaprisse gli occhi all'improvviso.


Swoosh!


Un vento freddo si sollevò e Yun Che si spostò all'istante a trenta metri di distanza, trascinando una lunga immagine residue blu dietro di lui. Tuttavia i punti luminosi brillavano in modo intermittente mentre il suo corpo barcollava, quasi inciampò.


Mu Xuanyin: "...!!"


Yun Che recuperò frettolosamente l'equilibrio e sospirò. Poi disse con un po' di vergogna: "È davvero piuttosto difficile. I miei movimenti non sono affatto paragonabili ai suoi maestra."


"..." Mu Xuanyin rimase senza parole per molto tempo.


Anche il movimento più elementare del Riflesso Distruttore della Luna richiedeva l'uso di trentasette Meridiano Misterioso alla volta. Inoltre ogni Meridiano Misterioso richiedeva un metodo di circolazione di energia diverso. I requisiti erano così stringenti che anche il minimo errore di forza o direzione avrebbe fatto andare fuori controllo l'Energia Misteriosa. Se l'errore fosse stato serio, avrebbe potuto perfino ferire le Vene Misteriose del coltivatore.


E questo era solo il controllo delle Meridiano Misterioso. Non si stava nemmeno considerando la circolazione dell'energia nelle vene.


Aveva guidato l'Energia Misteriosa di Yun Che solo una volta... una volta! Eppure era riuscito a memorizzare tutto correttamente. Era vero che aveva usato diversi secondi per prepararsi; era lento, il suo atterraggio necessitava di molti miglioramenti e aveva lasciato una lunga file di ombre dopo aver eseguito la tecnica... ma era innegabile che questo fosse il segno che aveva padroneggiato la sua tecnica!


Questa era un'antica tecnica divina che nessun anziano o maestro di palazzo era mai riuscito a coltivare nonostante avessero tentato di apprenderla per migliaia o anche decine di migliaia di anni!


Mu Xuanyin celò il suo stupore nelle profondità dei suoi occhi. La sua valutazione e il riconoscimento delle abilità di Yun Che erano cambiati drasticamente in un momento. Se prima era rimasta impressionata dalla Perla del Veleno Celeste e dall'eredità del Dio Malvagio, ora era più che sbalordita dalle capacità di comprensione incredibili e del controllo dell'Energia Misteriosa di Yun Che.


La storia si stava ripetendo. Quell'anno, quando Jasmine stava istruendo Yun Che, era rimasta sbalordita dalle sue capacità di comprensione incredibili. E oggi, la sua seconda maestra stava provando la stessa emozione.


Vedendo che Mu Xuanyin era rimasta in silenzio per molto tempo con un atteggiamento gelido e pressante, Yun Che pensò che fosse delusa e disse a bassa voce: "Maestra, prima... Uh, era solo un piccolo errore che ho fatto per la fretta. Mi dia un giorno di tempo. Soddisferò sicuramente le aspettative della maestra; altrimenti sarò disposto a ricevere qualsiasi punizione."


"..." Mu Xuanyin si girò, poi rispose freddamente. "È un bene che tu ne sia consapevole, ti rimane ancora molta strada da fare! Oggi, seguirai la mia dimostrazione e coltiverai con tutte le tue forze, senza battere la fiacca per nemmeno un momento. Otto ore dopo, se ci saranno ancora dei residui... non riposare nei prossimi tre giorni!"


"Sì." Yun Che sorrise con amarezza.


Mu Xuanyin non disse altro e se ne andò.


"Maestra!" Yun Che la chiamò all'improvviso, poi tirò fuori il "dono di congratulazioni" di Yan Wancang e degli altri.


"Questo è..."


"Non ho detto che l'ho donato a te?!" Disse freddamente Mu Xuanyin. "Umpf, è un pezzo di Giada di Uccello Vermiglio. È inestimabile in realtà, tienilo e giocaci!"


Giada dell'Uccello Vermiglio? Non era chiaro se fosse un tipo d'oggetto simile alla Giada dei Nove Soli, ma se lo fosse stato...


"Sì maestra." Yun Che non disse altro, solo ora poté prenderlo con sollievo: "Oh, giusto, avrei un'altra questione da riferirle. Ho incontrato il fratello maggiore Hanyi per caso nella grande assemblea della setta. Il compleanno di suo padre avverrà tra quindici giorni e mi ha detto che l'ha invitata a porgere loro visita."


"Umpf!" Mu Xuanyin non si girò nemmeno e sbuffò con incredibile freddezza. "Il sovrano di una piccola nazione sarebbe degno di farmi comparire? Inoltre... ChÈer, ricorda, Mu Hanyi non ha i requisiti per essere considerato il tuo fratello maggiore, assicurati che non accada nuovamente."


Finito di parlare, Mu Xuanyin sparì di fronte agli occhi di Yun Che come della neve che si scioglieva.


"Fiuu!"


Senza Mu Xuanyin al suo fianco, Yun Che iniziò a rilassarsi. Fece un respiro profondo e si concentrò rapidamente per poi dedicarsi a coltivare.
                                


                                



