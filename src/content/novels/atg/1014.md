---
title: Capitolo 1014 – Rescindere l'Ordine
pubDate: 2025-02-03T07:52:46.902Z
tags:
    - atg
---


<em>Capitolo regolare,
Capitoli in coda 0, 0/10
-Schadenfreude</em>


In contrasto all'energia ardente emanata da Yun Che, Mu Feixue stava mostrando un'aura pura e fredda. Dopo che Yun Che era piombata su di lui, lei non mostrò nessuna resistenza nonostante sapesse cosa sarebbe successo..


Risuonarono altri rumori di strappi; gli abiti bianchi di Mu Feixue furono ridotti a pezzi in un attimo. Il suo corpo perfetto come la giada fu rivelato completamente, mostrando la sua sensualità e la sua pelle nivea di fronte agli occhi iniettati di sangue di Yun Che.


Lei rimase ferma sotto di lui completamente nuda, senza tentare di fermarlo, né mostrando alcun invito. Sembrava una donna nivea nata da un loto di ghiaccio dal lago celeste, la sua bellezza sarebbe rimasta pura e sacra anche se fosse stata macchiata da una bestia selvaggia che aveva perso la ragione.


Gli occhi di Yun Che diventarono ancora più cremisi. Rilasciò un ringhio incontrollabile mentre si precipitava in avanti per afferrare e massaggiare il suo seno perfetto, facendo aggrottare le bellissime sopracciglia di Mu Feixue per il dolore.


Poi Yun Che si abbassò con impazienza e la baciò bruscamente.


Le pupille di Yun Che ardevano come fiamme, sembravano colte da uno stato irrequieto e irritabile. Mu Feixue non chiuse gli occhi e lo osservò con un'espressione fredda, il suo sguardo sembrava un lago immobile, sacro e puro che suscitava tristezza e malinconia negli altri.


Assomigliava alla Chu Yuechan impotente del passato quando l'aveva premuta sotto di sé nel luogo della prova del Dio Drago.


In quell'istante Yun Che gridò in modo inquietante mentre veniva travolto dall'emozione. Si allontanò di scatto da Mu Feixue. Si afferrò la testa e si rotolò a terra, gridando in continuazione.


Vene blu sporgevano dalla sua fronte, sembravano dei vermi che lottavano disperatamente. I suoi occhi rossi avevano recuperato miracolosamente un po' di chiarezza nonostante avessero perso il controllo solo poco fa. Dopo aver urlato per molto tempo, stese le dita della mano destra e si colpì con forza il petto.


Pftt!!


Lasciò cinque buchi sul suo petto e il sangue iniziò subito a schizzare, portando un dolore acuto che lo aiutò a recuperare la ragione ancora più di prima. Usò tutte le sue forze per allontanarsi da Mu Feixue il più possibile strisciando a terra.


"..." Mu Feixue si rialzò silenziosamente mentre osservava con sguardo assente l'uomo. Yun Che aveva lasciato delle macchie di sangue a terra mentre stava strisciando dall'altra parte della stanza.


"Fammi... perdere.... i sensi..."


Disse all'improvviso mentre era rannicchiato in un angolo. Non aveva detto più di quattro parole, ma la sua voce era così roca che non pareva nemmeno umana; sembrava una bestia selvaggia e disperata.


"..." Mu Feixue non mosse un muscolo, si dimenticò perfino di coprire il suo corpo. C'era un marchio rosso sulle sue labbra color ciliegia... era stato lasciato da Yun Che.


Dato che la sua forza misteriosa era stata sigillata completamente da Mu Xianyin, non poteva fargli perdere conoscenza nemmeno se avesse voluto.


"Sbrigati... AHHHH!!"


Yun Che ruggì di nuovo come un pazzo. La sua mente appena ripresa stava per essere di nuovo divorata dagli istinti della lussuria.


<em>Non... posso...


Non posso!!!</em>


Yun Che spalancò gli occhi e l'immagine di un Vero Drago color blu scuro riapparì sul suo corpo.


"ROAR!!!!"


Quando l'anima del drago si rivelò, la sua mente riacquistò lucidità. Almeno poteva incanalare abbastanza energia.


"AHHHHHH!!" Yun Che radunò tutte le sue forze per poi darsi un pugno alla tempia.


BOOM!!!


C'era così tanto potere dietro questo colpo che fece tremare tutta la stanza.


All'esterno, Mu Xuanyin che stava meditando aprì all'improvviso gli occhi.


Questa è... l'aura di un Vero Drago?!


Rivolse lo sguardo verso la stanza di ghiaccio sotto. Inaspettatamente stava percependo l'aura di un Vero Drago dalla camera!


Mu Xuanyin arrivò subito di fronte alla stanza. Con un colpo di palmo, il muro di ghiaccio di fronte si sciolse in un attimo.


Rimase momentaneamente stupefatta dalla scena di fronte ai suoi occhi.


Yun Che era rannicchiato in un angolo della stanza, paralizzato. Il suo corpo era macchiato di sangue e si potevano vedere cinque buchi sul suo petto. Nonostante il sangue avesse smesso di colare, era comunque uno spettacolo agghiacciante.


I suoi occhi erano aperti, ma avevano perso quasi tutta la loro luce e l'uomo era semi-cosciente. Dato che la forza misteriosa di Mu Feixue era stata sigillata, poteva essere solo lui stesso ad aver fatto tutto questo.


Mu Feixue era in un altro angolo e i suoi abiti erano stati fatti a pezzi. Il suo corpo era così splendido che perfino Mu Xuanyin provava ammirazione. Comunque, nonostante ci fossero dei segni su di lei, il suo respiro del suo yin vitale era puro come prima.


C'erano delle macchie di sangue sul pavimento tra i due.


"..." Mu Xuanyin rimase in silenzio per molto tempo, ferma sul posto, poi si avvicinò a Yun Che.


Premette la sua mano bianca come la neve sul suo petto, mandando un po' di energia fredda nel suo corpo per disperdere velocemente il sangue di drago cornuto che lo stava sconvolgendo.


Mu Feixue stava fissando Yun Che. La sua espressione non era più fredda e calma, mostrava una grande confusione. Era la prima volta che si dimenticava di prostrarsi di fronte a Mu Xuanyin.


Sotto l'effetto dell'energia della sua maestra, il respiro di Yun Che tornò alla normalità. Il suo corpo smise di tremare e la sua espressione addolorata scomparve gradualmente.


"ChÈer, perché non vuoi toccare Feixue nonostante ti causi così tanta sofferenza?"


Chiese a bassa voce Mu Xuanyin.


Gli aveva iniettato il sangue del drago cornuto e l'aveva confinato in una stanza con Mu Feixue a causa della sua disubbidienza e alla sua incapacità di apprezzare la sua gentilezza. Tuttavia, vedendo che non voleva toccare Mu Feixue nemmeno dopo essere stato tormentato dal sangue del drago per mezz'ora, non poteva arrabbiarsi con lui anche se avrebbe dovuto infuriarsi ancora di più a causa delle sue azioni.


Yun Che era quasi in uno stato di stupore, ma era riuscito comunque a mantenere un po' di coscienza. "Con un'altra persona... ubbidirei... ma non posso... farlo con lei..."


Mu Feixue: "..."


"Per quale motivo?" Chiese Mu Xuanyin.


"Perché... assomiglia... a Piccola Fata..."


Yun Che smise di parlare e mostrò un'espressione addolorata.


"Piccola Fata? Chi è?" Le palpebre di Mu Xuanyin fremettero lievemente. Non aveva sentito questo nome quando Mu Bingyun le aveva parlato di Yun Che.


"Non... c'è... più..." La sua coscienza divenne ancora più indistinta, ma il suo tono divenne ancora più addolorato.


Era naturale, parlare di Piccola Fata sarebbe stato come entrare in contatto con i suoi ricordi più dolorosi, pieni di vergogna e rimpianto.


Mu Feixue: "..."


"..." Mu Xuanyin rimase in silenzio per un po'. Allontanò lentamente la mano dal suo petto dopo aver disperso il sangue del drago cornuto.


"Vorrei chiedere... alla maestra.... di rescindere l'ordine..." Il volto di Yun Che impallidì mentre chiudeva gli occhi. "Altrimenti... Jasmine... mi detesterebbe se lo scoprisse..."


Chiuse gli occhi e svenne.


Le parole che aveva detto provenivano dalle profondità della sua anima, ma non avrebbe ricordato nulla dopo il suo risveglio visto che la sua coscienza si era dissociata.


Mu Xuanyin si alzò e poi si voltò silenziosamente verso Mu Feixue.


"Dì a tuo padre che la decisione di prima è stata revocata."


La sua voce era priva di rabbia o maestà. Perfino lei era sorpresa di come aveva deciso facilmente di rescindere l'ordine.


Specialmente considerando che era la decisione che aveva fatto durante la grande assemblea della setta di fronte a tutti.


Dopo che i suoi limiti sulla sua forza misteriosa si dispersero, Mu Feixue fece un lieve cenno; ora il suo corpo era ricoperto da degli abiti nivei. Si inchinò lievemente senza fare un solo suono e si girò per andarsene.


"Aspetta un momento!" Disse all'improvviso Mu Xuanyin. Dopo un po' aggiunse: "Fa venire qui Huanzhi, voglio discutere di qualcosa con lui."


Mu Feixue uscì da sola dalla Sacra Sala, immersa tra la neve che cadeva dal cielo. Dopodiché si fermò per guardare silenziosamente il mondo bianco pallido attorno a sé. Comunque non poteva rimanere tranquilla.


"Che... sorta di persona è...?"


Pensava assorta.


<em>Quella Piccola Fata... non c'è più... ma ha comunque disubbidito all'ordine della maestra della setta, soffrendo un tale tormento e non ha anche esitato a mutilarsi a causa sua.


Le assomiglio davvero così tanto...?</em>


Prima il suo mondo era pieno solo di neve, puro.


Ad un certo punto però nel suo cuore e nella sua anima si era impressa la figura di un uomo che aveva scelto di soffrire in modo devastante piuttosto che toccarla, anche dopo aver ricevuto l'ordine della maestra della setta in persona... Forse era impossibile per lei cancellarla, non importava quanto ci avrebbe provato.


Mu Huanzhi si precipitò nella Sacra Sala con impazienza. Quando arrivò all'entrata, vide Mu Xuanyin con le mani dietro la schiena e uno sguardo freddo e limpido. Sembrava che avesse aspettato il suo arrivo.


Avanzò prontamente e porse i suoi saluti da lontano: "Huanzhi porge i suoi rispetti alla maestra della setta. Mi dispiace molto di averla fatta aspettare così a lungo."


"Alzati." La voce di Mu Xuanyin viaggiò attraverso il vento niveo, aveva un tono un po' stanco.


"Huanzhi, ti ho chiamato qui per affidarti un compito."


Mu Huanzhi si alzò ed annuì: "Per favore mi dica le sue istruzioni maestra della setta."


"Feixue..." Lo sguardo di Mu Xuanyin sembrò riempirsi di emozioni contrastanti. "Dovremo temporaneamente sospendere la decisione riguardo a lei e a Yun Che. Tuttavia non hai il permesso di darla in sposa a qualcun altro senza il mio permesso!"


L'ultima parte del suo discorso era stata detta con un tono severo che agitò Mu Huanzhi. Non ebbe il tempo di pensarci che annuì subito: "Capisco."


"Ti ho chiamato perché desidero quattro oggetti."


Mu Huanzhi si concentrò e drizzò le orecchie. La richiesta della maestra della setta doveva essere straordinaria dopotutto.


"Sono il corno di Qilin, una Sfera di uno Spirito del Legno con almeno il settanta per cento del suo potere preservato, Divina Giada del Budda delle Nove Stelle e... un'Erba dell’Imperatore Immortale intatta."


Inizialmente Mu Huanzhi stava ascoltando con attenzione, ma quando sentì Sfera dello Spirito del Legno sussultò. Poco dopo deglutì quando sentì i nomi degli altri due oggetti.


A parte il corno di Qilin, una Sfera dello Spirito del Legno era la fonte vitale della gente della razza degli Spiriti del Legno. Una volta sottratta, il loro corpo sarebbe morto e le loro anime si sarebbero dissipate nel nulla. Il loro numero era in continuo declino a causa delle persone che davano loro la caccia. Questo naturalmente aveva aumentato il prezzo di vendita delle Sfere degli Spiriti del Legno.
Inoltre uccidere persone della loro razza era ampiamente conosciuto come immorale e inumano. Perciò le Sfere dello Spirito del Legno sarebbero state sempre vendute in privato, nessuno avrebbe osato farlo pubblicamente. Di conseguenza era diventato estremamente difficile ottenere delle sfere al giorno d'oggi, figuriamoci una con ancora il settanta per cento del suo potere spirituale.


Poteva anche dare la caccia ad un membro della razza degli Spiriti del Legno, ma farlo sarebbe stato come sfidare la legge divina e i praticanti del mistero della via retta non l'avrebbero fatto apertamente.


Ottenere una Sfera dello Spirito del Legno era ancora fattibile, ma la Divina Giada del Budda delle Nove Stelle e l'erba dell'Imperatore Immortale erano il genere di oggetti che potevano essere visti solo nelle antiche note. Dicerie riguardo ad essi si potevano sentire una volta ogni diverse migliaia di anni. Era immensamente difficile ottenerli, perfino nei reami stellari superiori.
                                


                                



