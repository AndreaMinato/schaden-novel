---
title: Capitolo 1016 – Decimo Livello delle Storie del Mondo Ardente del Corvo Dorato
pubDate: 2025-02-03T07:52:46.903Z
tags:
    - atg
---


Capitolo regolare, 0 in coda, 0/10  donazione


-Alstor






Mentre l'immaginazione di Yun Che galoppava liberamente, all'improvviso avvertì un intenso dolore all'orecchio sinistro. La mano bianca come la giada di Mu Xuanyin, che stava picchiettando sul suo petto, era scattata verso l'alto e, tirandolo per l'orecchio, lo sollevò dalla superficie del Lago.


Mu Xuanyin era stata incredibilmente rapida e Yun Che provava così tanto dolore che strinse subito i denti. Quella fitta lancinante fece riprendere lucidità a Yun Che, che urlò subito con grande imbarazzo: “Questo Discepolo... questo Discepolo non oserebbe mai... szz... questo Discepolo... prova soltanto rispetto... per la Maestra... non oserebbe mai... e poi mai, pensare a qualcosa del genere...”


Tuttavia, Mu Xuanyin non aveva alcuna intenzione di lasciarlo andare. Per far contorcere dal dolore il viso di Yun Che, che possedeva il corpo di un drago, si poteva soltanto immaginare con quanta terribile forza Mu Xuanyin stesse tirando il suo orecchio per punirlo. Gli sorrise con uno sguardo impertinente e gli rispose: “Ottimo, mi va bene perdonarti...”


Mentre Mu Xuanyin parlava, il suo sguardo si spostò inavvertitamente verso la parte inferiore del corpo di Yun Che. La sua voce si interruppe di colpo. I suoi meravigliosi occhi si spalancarono, per poi restringersi di nuovo. Nelle sue piccole e scure pupille comparve per un istante un bagliore affascinante ma tremendamente minaccioso.


“Mio caro ChÈer, avevo davvero sottovalutato la tua audacia.” la sua voce divenne subito ancora più lenta e ammaliante, eppure quando Yun Che sentì quelle parole il suo cuore cominciò a battere all'impazzata: “Osi davvero mostrare agli occhi della tua Maestra questa... cosa grottesca... Che coraggio~!!”


Mu Xuanyin distese di scatto il braccio con cui stava tenendo l'orecchio di Yun Che, scagliandolo molto lontano. Mentre gridava, Yun Che si schiantò contro la riva del lago. Quel lancio conteneva solo un briciolo della forza di Mu Xuanyin, ma Yun Che rotolò comunque per un bel po' sulla riva, prima di fermarsi. Il suo viso era pallido dal dolore, aveva la gola secca e non riuscì a rialzarsi per un bel po'.


Gli aveva rotto almeno una decina di ossa.


E tutte le sue fantasie, a maggior ragione, adesso erano completamente scomparse.


“Haah, questa sarà davvero la disgrazia del mio setta.” sospirò debolmente Mu Xuanyin, senza curarsi minimamente che Yun Che aveva avuto quella reazione soltanto per colpa sua, per ogni singolo centimetro del suo corpo di giada che emetteva un'aura ammaliante a cui nessun uomo avrebbe potuto resistere: “Ti sei trattenuto dal toccare Feixue anche sotto gli effetti del Sangue del Drago Cornuto, quindi all'inizio volevo complimentarmi con te per il tuo autocontrollo straordinario. Non mi sarei mai aspettata che in realtà fossi un discepolo disgustoso, dal cuore così insolente e lussurioso da arrivare a pensare alla tua Maestra in un modo del genere!”


“...” Finalmente Yun Che riuscì a sedersi e a mantenere un minimo di equilibrio. Con il capo chinato, non osò rispondere né dare un'altra occhiata a Mu Xuanyin.


“Non importa, a quanto pare in futuro dovrò educarti meglio.”


Mu Xuanyin sembrò abbandonarsi a un lieve sospiro di rassegnazione. Poi, sollevò una mano e una pergamena di giada avvolta da un bagliore blu atterrò accanto a Yun Che. Mu Xuanyin gli diede le spalle: “Quella pergamena contiene la versione completa del Riflesso Distruttore della Luna. Con le tue capacità di comprensione, dovresti essere già in grado di comprenderla da solo. Non avrai più bisogno delle mie istruzioni.”


“Ti chiuderò temporaneamente nel Lago del Ghiaccio Infernale. Fra qualche giorno, tornerò per valutare i tuoi progressi con il Riflesso Distruttore della Luna. Se saranno soddisfacenti, non punirò il tuo grave peccato e la tua mancanza di rispetto, anzi, potrei persino ricompensarti. Tuttavia, se mi dovessi deludere...” negli occhi di Mu Xuanyin comparve uno strano bagliore e le sue labbra si inarcarono in un leggero sorriso: “Le conseguenze saranno terribili~”.


Dopo aver pronunciato quelle parole, Mu Xuanyin se ne andò e la barriera intorno al Lago del Ghiaccio Infernale si richiuse.


<em>Craack, craack</em> si sentirono degli scricchiolii, mentre Yun Che raddrizzava e rimetteva rapidamente al loro posto alcune ossa dislocate. In quanto a quelle che si erano rotte, non avrebbe avuto altra scelta se non aspettare che guarissero lentamente da sole. Soltanto dopo essersi rialzato in piedi, strinse i denti e si lamentò: “Se non avessi avuto alcuna reazione... sarebbe stato ancora più strano, no!?”


Aveva vissuto davvero pochi momenti imbarazzanti di fronte a Jasmine, ma davanti a Mu Xuanyin... sembrava che non ci potesse essere una sola volta in cui non restasse imbarazzato.


Se non fosse stato per quel loro primo incontro nel Palazzo della Fenice di Ghiaccio, Yun Che sarebbe rimasto terribilmente scioccato anche adesso dai repentini sbalzi nella personalità di Mu Xuanyin. E nonostante questo, ripensando a quello che era appena successo era comunque un po' sovrappensiero. Non riusciva a collegare quella donna al Realm King della Canzone Glaciale, la cui potenza divina toglieva il fiato a chiunque.


Perché aveva delle personalità così diverse...


Quale delle due era la vera lei?


Yun Che si immerse nel lago e restò a meditare per circa due ore, prima di riuscire finalmente a far passare il dolore e a calmarsi. Poi lasciò l'acqua, tornò sulla riva e si sedette con le gambe incrociate. Tuttavia, non prese la pergamena con inscritta la formula del Riflesso Distruttore della Luna datagli da Mu Xuanyin. Al contrario, prese un'altra pergamena, che brillava di una luce cremisi e dorata.


Non appena prese quella pergamena dalla Perla del Veleno Celeste, la temperatura dell'aria circostante aumentò, cogliendo di sorpresa gli Spiriti del Ghiaccio lì vicino e facendoli scappare.


La versione completa... delle Storie del Mondo Ardente del Corvo Dorato!


Anche se la Nine Suns Heaven's Fury utilizzata da Huo Poyun non aveva potuto ferirlo, lo aveva scosso profondamente nel cuore e nell'anima. Però, non aveva dimenticato che quella pergamena poteva essere letta una volta sola e che subito dopo sarebbe scomparsa.


Yun Che calmò le sue emozioni e si concentrò. Con gli occhi chiusi, lasciò che la sua percezione spirituale permeasse la giada cremisi e dorata, come un ruscello delicato e tranquillo. Superò rapidamente i primi Livelli e la sua attenzione cadde subito sull'Ottavo.


Nel giro di poche decine di secondi, nella sua mente risuonò il grido del Corvo Dorato e nella sua anima cominciò a danzare la sua sagoma ardente. Sulla sua pelle, si formò lentamente uno strato di Fiamme del Corvo Dorato sempre più intense.


A ogni progresso di livello nelle Storie del Mondo Ardente, le Fiamme del Corvo Dorato dell'utilizzatore diventavano più potenti. Inoltre, ogni aumento di forza era vertiginoso, esplosivo, e le Fiamme diventavano di un color oro sempre più splendente. Per non parlare del fatto che a ogni nuovo Livello si poteva utilizzare la corrispondente e distruttiva tecnica.


Ottavo Livello – [Blazing Sunray], un attacco infuocato mirato su un unico punto, la cui potenza superava di gran lunga quella di Golden Annihilation. Il concetto alla base di Golden Annihilation era la condensazione delle Fiamme del Corvo Dorato in un'unica linea per aumentarne la forza, ma quello alla base di Blazing Sunray era ancora più estremo – condensarle in un unico punto. Anche se richiedeva parecchie volte più concentrazione e tempo di Golden Annihilation, l'attacco era simile alle fiamme di un vero e proprio sole incandescente. Sarebbe stato in grado di bruciare qualsiasi cosa al mondo.


Nono Livello – [Dominio Illusory Realm – Red Butterfly], non era un Dominio distruttivo come Yellow Spring Ashes, ma un Dominio dell'Anima come il Dominio del Dio Drago! Tuttavia, diversamente da esso non stordiva inevitabilmente gli avversari. Non era un Dominio per far tentennare l'avversario, ma aveva il terrificante potere di incenerire la sua anima!


Sostanzialmente, faceva in modo che le terribili Fiamme del Corvo Dorato bruciassero le profondità dell'anima dei nemici, distruggendo il loro spirito ma lasciando in vita il loro corpo.


Decimo Livello, il più alto riportato sulla pergamena. L'abilità corrispondente era la Nine Suns Heaven's Fury!


La Nine Suns Heaven's Fury utilizzata da Huo Poyun era allo stadio basilare del Primo Sole. Ma anche se era il primo stadio, era stata comunque così spaventosa da terrorizzare l'intero setta della Fenice di Ghiaccio. Inoltre, all'aggiunta di ogni sole la potenza non cresceva linearmente, ma esponenzialmente. La tecnica completa avrebbe fatto precipitare ben nove soli... era semplicemente impossibile immaginare quanto fosse potente.


Molto probabilmente, avrebbe avuto davvero una potenza divina in grado di annientare interi mondi.


Nei centomila anni di storia del Regno del Dio del Fuoco, anche se c'erano state quattro persone in grado di imparare la Nine Suns Heaven's Fury... nessuno di loro era riuscito a raggiungere lo stadio dei Nove Soli. Il fatto che Huo Poyun avesse raggiunto lo stadio del primo sole a meno di trent'anni era un miracolo senza precedenti nel Regno del Dio del Fuoco.


Quando si concentrava, Yun Che non riusciva semplicemente più a percepire il passare del tempo. Quando riaprì gli occhi, immobile, erano già passati sette giorni. Le fiamme che lo avvolgevano erano ancora accese e in quel preciso istante la pergamena che stringeva fra le dita venne avvolta da una fiammata, venendo subito ridotta in cenere.


Yun Che sollevò una mano e una piccola sfera di Fiamme del Corvo Dorato vi si accese senza alcun suono, fluttuando a qualche centimetro dal suo palmo, poi cominciarono a bruciare con maggiore intensità. Al primo tentativo e in soltanto pochi secondi, aveva aumentato la potenza delle sue Fiamme all'Ottavo Livello delle Storie del Mondo Ardente. L'aura e il colore delle Fiamme erano cambiati chiaramente.


Era anche sicuro che in due settimane sarebbe riuscito a utilizzare lo stadio basilare di Blazing Sunray.


Tuttavia, mentre guardava le fiamme fra le sue dita, inarcò leggermente le sopracciglia.


“Il Decimo Livello sarà davvero... il limite? Perché ho la sensazione che sia ancora incompleto...”


“Fa niente, adesso devo fare pratica con il Riflesso Distruttore della Luna.”


…............................


Città della Fenice di Ghiaccio, Trentaseiesimo Palazzo della Fenice di Ghiaccio.


“È davvero stato Yun Che a respingere Feixue?”


Mu Xuanyin era seduta piuttosto scompostamente su una sedia di ghiaccio. Aveva lo sguardo distratto e i suoi soffici seni erano esposti per metà, le sue gambe accavallate le davano un aspetto slanciato e sensuale. Al di sotto del suo vestito, era visibile una piccola parte delle sue candide caviglie e la sua pelle sembrava ancora più lucente di una stanza piena di cristalli di ghiaccio.


Mu Bingyun era in piedi, accanto a lei, accigliata e con un'espressione piuttosto perplessa.


“Altrimenti, come potrebbe essere andata? Feixue ha un carattere così ubbidiente, qualsiasi cosa sia successa, non può essere stata lei a ignorare il mio ordine.”


La voce di Mu Xuanyin era tranquilla e gentile, sarebbe stato in grado di conquistare il cuore e la mente di chiunque. Sul suo volto bianco come la giada comparve una lieve e incantevole nota di rosa.


Un profumo ammaliante permeava l'aria e lo sguardo di Mu Bingyun si posò inavvertitamente sui grandi e troppo esposti seni della sorella, per poi spostarsi immediatamente altrove. Il suo battito cardiaco si fece lievemente disordinato e disse a bassa voce: “Non credo sia possibile. Anche se il metodo che hai proposto è un po' sfacciato, in effetti è quello con cui ha le maggiori probabilità di raggiungere il Divine Tribulation Realm prima dell'Assemblea Profound God. Inoltre, con la sua personalità e i naturali istinti di un uomo, Yun Che non avrebbe dovuto avere alcun motivo per rifiutare.”


“Chissà? Forse, Feixue non era il suo tipo.”


La luce fredda come il ghiaccio che illuminava l'esterno filtrò nella stanza. Mu Xuanyin si lasciò scivolare pigramente sulla sedia e il suo vestito si sollevò, scoprendo maggiormente le sue gambe. Con la loro delicata lucentezza rosea, si sollevarono leggermente, mostrando ogni centimetro dei suoi piedi piccoli e candidi come fiocchi di neve. Sia sopra che sotto erano lisci come la seta, sembrava che fossero stati ricoperti di panna, erano morbidi come il raso...


Soltanto di fronte a Mu Bingyun si permetteva di essere così disinvolta.


“Non era il suo tipo?” Mu Bingyun scosse la testa: “Considerando la bellezza di Feixue... non credo sia possibile.”


“No, è completamente diverso~”


Con le sue lunghe dita bianche come la neve, Mu Xuanyin si sistemò dietro l'orecchio una ciocca dei suoi capelli blu incredibilmente affascinanti. Poi, sorrise improvvisamente e fissò Mu Bingyun con un meraviglioso bagliore negli occhi: “Dato che non vuole avere Feixue, allora rimane una sola alternativa.”


“Che alternativa?” Mu Bingyun si voltò verso Mu Xuanyin, ma nell'istante stesso in cui vide il suo sorriso ammaliante distolse lo sguardo senza rendersene conto.


“Ovviamente, l'unica alternativa è... che la mia brava sorellina gli offra personalmente il proprio Yin Vitale per aumentare la sua forza misteriosa e ringraziarlo di averle salvato la vita.”


Appena finì di dirlo, Mu Xuanyin si era già abbandonata a una sincera e divertita risata.


Il volto glaciale di Mu Bingyun rimase impassibile: “Sorellona, non scherzare.”


In qualsiasi altra situazione, Mu Bingyun doveva mostrare rispetto a Mu Xuanyin. Ma in privato, loro due erano sorelle che si confidavano ogni segreto e l'affetto che le univa era il più sincero che potesse esistere. Entrambe non avevano nessun altro parente. Tuttavia, c'erano comunque enormi differenze nel loro comportamento e nei loro caratteri.


Una di loro era una fata fredda come il ghiaccio, mentre l'altra era una seduttrice affascinante in grado di seminare calamità per il mondo.


“Eddai, almeno una volta non puoi scherzare anche tu e lasciare che la tua sorellona si diverta un po'?” Mu Xuanyin arricciò leggermente le labbra: “Comunque, avere un discepolo maschio è più divertente di quanto mi aspettassi.”


“Divertente? Stai parlando di Yun Che?”


“Sì, ma non è soltanto un ragazzino divertente, ha anche delle capacità di comprensione semplicemente eccezionali. In un solo giorno, ha compreso il Riflesso Distruttore della Luna. Un talento del genere...” gli occhi di Mu Xuanyin si socchiusero: “Molto probabilmente, neppure nessuno di quei Reami Sovrani è paragonabile a lui.”


“Ho intenzione di fargli fare un viaggetto nell'Impero del Vento Gelido con Mu Hanyi.” le sue labbra dal colore di una pesca si incurvarono leggermente e il meraviglioso bagliore nei suoi occhi divenne gradualmente più serio e profondo: “Per fargli recuperare di persona quel corno di Qilin del Ghiaccio.”


….......


Nota dell'Autore:


Anche se Yun Che comprendesse appieno le Storie del Mondo Ardente del Corvo Dorato, on potrebbe comunque usare Nine Suns Heaven's Fury. Mettiamola così: gli MP minimi per attivare Nine Suns Heaven's Fury sono 5,000,000. Yun Che al momento ha solo 54,250 MP, quindi...


Scusate, sono gli effetti del giocare troppo ai videogiochi...
                                


                                



