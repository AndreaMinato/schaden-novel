---
title: Capitolo 1020 – Imperatore  del Vento Gelido
pubDate: 2025-02-03T07:52:46.903Z
tags:
    - atg
---


<em>Capitolo regolare, 0 in coda, 0/10 donazione</em>


<em>-Alstor, che ha scoperto l'esistenza della Grande Guerra degli Emù del 1932 e la trova molto divertente</em>






“...Lanlan!?” Non appena Mu Xiaolan gridò, le persone sull'Arca Profound si voltarono verso di lei. Si trattava di una coppia, sorpresa e piena di gioia, che spiccò subito il volo e giunse di fronte alla ragazza. La barca di ghiaccio si fermò pochi istanti dopo.


Quei due erano proprio i genitori di Mu Xiaolan, i governatori di un regno indipendente nella regione orientale dell'Impero del Vento Gelido, nonché attuali patriarchi della famosa Famiglia Situ del Regno della Canzone Glaciale – si trattava di Situ Xiongying e di sua moglie, la Signora Situ.


“Lanlan, sei davvero tu?” i coniugi Situ erano pieni d'entusiasmo quando arrivarono sulla barca di ghiaccio e presero subito per mano Mu Xiaolan, con sguardi increduli.


“Lanlan, perché sei qui?” l'espressione di Situ Xiongying era tranquilla, ma non riusciva a nascondere la sua felicità.


“Sono venuta insieme al Fratello Maggiore Hanyi. La Maestra mi ha dato personalmente il permesso, così che potessi rivedervi.” mentre Mu Xiaolan parlava, i suoi occhi si arrossarono. Da piccola, suo padre e sua madre l'avevano cresciuta con immenso amore, ma siccome era entrata nel setta della Fenice di Ghiaccio non li vedeva da parecchi anni.


“Il Fratello Maggiore Hanyi?” quel nome fece voltare di scatto Situ Xiongying e la sua espressione cambiò notevolmente: “Può essere che tu sia...”


“Ah! Madre, Padre, lasciate a me tutte le presentazioni. Lui è il Fratello Maggiore Mu Hanyi. Probabilmente avete già sentito parlare di lui.”


“Mu Hanyi?” Ovviamente, non appena Mu Xiaolan ebbe finito di parlare Situ Hongying e sua moglie si voltarono immediatamente verso Mu Hanyi, fissandolo. I loro sguardi erano pieni d'approvazione e contenevano persino un po' di agitazione e sorpresa. Situ Xiongying prese frettolosamente l'iniziativa di avvicinarsi di qualche passo e si complimentò con lui: “Quindi, lei è l'onorevole Principe Mu Hanyi di cui si sente tanto parlare. Sua Altezza, si dice che lei sia senza pari non solo in bellezza ed educazione, ma anche in talento. Dopo averla incontrata quest'oggi, devo ammettere che le voci non vi rendono giustizia. È quasi impossibile credere che la sua forza misteriosa abbia già raggiunto la fase intermedia del Divine Tribulation Realm sebbene sia così giovane.”


“Poterla incontrare di persona è un onore, Sua Altezza.”


Anche se Situ Xiongying era molto più anziano di Mu Hanyi, ogni sua parola era carica di stupore e ammirazione. Sua moglie rimase al suo fianco e annuì, d'accordo con lui, con un bagliore negli occhi. Infatti, il ragazzo di fronte a loro era il Principe dell'Impero del Vento Gelido, che in molti ritenevano il giovane più bello di tutto il Regno della Canzone Glaciale.


“Il Fratello Maggiore Hanyi si è sempre preso cura di me fin da quando sono entrata nel setta e in varie occasioni mi ha aiutato molto. Anche oggi, ho potuto tornare nell'Impero del Vento Gelido e incontrarvi soltanto grazie a lui.” commentò Mu Xiaolan.


Quando i coniugi Situ sentirono quelle parole, divennero ancora più felici... e sorpresi. Situ Xiongying disse, con le mani giunte: “Sua Maestà Hanyi, questo Situ Xiongying le è infinitamente grato per la sua gentilezza nei confronti di mia figlia. Poter stringere un così buon legame con Sua Maestà è la più grande fortuna della vita.”


“Giusto.” la Signora Situ ridacchiò a bassa voce e annuì, poi continuò: “Mia figlia è davvero fortunata a essere stata trattata così generosamente da Sua Maestà. Anche oggi, ha potuto riunirsi alla sua famiglia grazie a lei, Sua Maestà. Non sappiamo davvero come dimostrarle la nostra gratitudine.”


Mu Hanyi rispose umilmente: “Signore, Signora, come potete dire una cosa del genere. In quanto suo Fratello Maggiore, è naturale che io mi preoccupi di lei e degli altri miei Fratelli e Sorelle Minori... e stavolta, non ho fatto quasi nulla.”


Situ Xiongyin scosse la testa e lo lodò di nuovo: “Sua Altezza, le sue origini, il suo aspetto, il suo talento e persino i suoi traguardi sono senza pari, eppure lei è così modesto e cortese, per nulla arrogante. Non mi sorprende che tutti parlino bene di lei. Temo che non potrò mai incontrare nessun altro come lei, Sua Altezza.”


“Lanlan, c'è un'altra persona che non ci hai ancora presentato. Lui chi è?” chiese la Signora Situ, voltandosi verso Yun Che.


Mu Xiaolan si spostò a fianco di Yun Che e rispose, piuttosto agitata: “Lui è il Fratello Minore Yun Che...”


“Yun?” non appena Mu Xiaolan pronunciò il suo nome, Situ Xiongyin inarcò le sopracciglia e le chiese: “Questo cognome è piuttosto raro. Se ricordo bene, viene utilizzato esclusivamente nella Grande Regione della Neve Azzurra. Giusto?”


Yun Che fece un passo in avanti e rispose gentilmente: “Signore, Signora, questo ragazzo si chiama Yun Che. Non sono nato nel Regno della Canzone Glaciale, ma in un Reame Inferiore.”


“Un Reame Inferiore?” Situ Xiongying annuì leggermente, con un'espressione impassibile: “Capisco.”


“Anche se il Fratello Minore Yun Che viene da un Reame Inferiore ed è entrato nel setta meno di quattro mesi, è incredibilmente forte. Lui è il...”


Mu Xiaolan non aveva ancora finito di parlare, ma venne interrotta da Situ Xiongying: “Si gela, su questa barca. Non voglio che la mia Lanlan muoia dal freddo. Che ne dite di salire sulla nostra Arca Profound e continuare lì la discussione... Sua Altezza Hanyi, se non la infastidisce l'eccessiva semplicità della nostra Arca Profound, perché non viene con noi anche lei? Useremo quella per dirigerci a Palazzo.”


Mu Hanyi accettò tranquillamente e con cortesia: “Hanyi accetta volentieri la sua offerta.”


Situ Xiongying aveva invitato educatamente Mu Hanyi, ma non aveva neppure finto di volerlo chiedere anche a Yun Che. In effetti, da quando Mu Xiaolan lo aveva presentato, Situ Xiongyin non lo aveva neanche degnato di un secondo sguardo.


Con la sua forza misteriosa al primo livello del Divine Origin Realm e senza il cognome “Mu”, oltre al fatto che Mu Xiaolan lo aveva presentato come suo “Fratello Minore”... per Situ Xiongying, questo poteva significare soltanto che lo status di Yun Che all'interno della setta della Fenice di Ghiaccio fosse decisamente inferiore a quello di sua figlia. Inoltre, aveva detto di essere nato in un reame inferiore, fornendogli così un altro motivo per ignorarlo.


“Ottimo, ottimo! Mi mancava l'Arca Profound della nostra famiglia.” entusiasta di poter trascorrere di nuovo del tempo con i suoi genitori, Mu Xiaolan non si era resa minimamente conto di quello che stava succedendo e con tutta la sua esuberanza volò verso l'Arca Profound. Yun Che fece una piccola smorfia infastidita senza che nessuno lo notasse e la seguì in silenzio.


Anche se l'Arca Profound era piccola, in realtà era decorata piuttosto lussuosamente. Inoltre, le auree dei servitori e delle guardie alle estremità dell'Arca erano molto ricche, perciò era chiaro che la Famiglia Situ godesse di una forza considerabile. Del resto, se la Famiglia Situ non fosse stata così potente e prestigiosa, probabilmente non sarebbe stata invitata alla festa del millesimo compleanno dell'Imperatore del Vento Gelido.


Tornata ancora una volta sull'Arca Profound della sua famiglia, Mu Xiaolan si sentiva finalmente a casa e divenne ancora più esuberante e allegra. Trascinò spontaneamente Yun Che per una manica, sorridendo e dicendogli: “Anche se la barca di ghiaccio della setta è piuttosto veloce, non è certo comoda quanto l'Arca Profound della mia famiglia. Quando era piccola, mio padre e mia madre la usavano spesso per portarmi in un sacco di posti bellissimi. Yun Che, sei mai stato su un'Arca Profound quando vivevi sul pianeta dove sei nato?”


“Sì. Anche se le Arche Profound del mio mondo erano molto più lente, per il resto erano praticamente identiche.” rispose distrattamente Yun Che.


Quando Situ Xiongying, che stava facendo conversazione con Mu Hanyi, si accorse di come Mu Xiaolan stesse trascinando Yun Che per le maniche con un sorriso pieno d'entusiasmo, divenne piuttosto scuro in volto e li raggiunse. Mise una mano sulla spalla di Yun Che e gli disse: “Ragazzino, mi sembra di ricordare che il tuo nome sia... Yun Che, giusto? Ti dispiacerebbe venire un attimo con me e scambiare due parole?”


“Eh? Padre, cosa devi dirgli?” Mu Xiaolan sembrava sorpresa.


“... devo solo discutere con lui di alcune questioni poco importanti. Non devi preoccuparti.”


Mentre rispondeva, Situ Xiongying aveva già iniziato a trascinare via di forza Yun Che.


“Ha qualche consiglio per me, Signore?” dopo aver osservato per qualche secondo lo sguardo di Situ Xiongying, Yun Che aveva già più o meno intuito cosa stava per dirgli.


Quando Situ Xiongying fu da solo con Yun Che, la sua espressione si incupì di scatto e gli disse: “Poco fa, mi è sembrato di capire che sei nel setta della Fenice di Ghiaccio da solo quattro mesi, giusto? Tuttavia, a giudicare da quanto la mia Lanlan è amichevole con te, direi che deve averti aiutato parecchio, giusto?”


“...sì, la Sorella Maggiore Xiaolan mi ha aiutato in molte occasioni.” rispose educatamente Yun Che, annuendo gentilmente.


“Umpf!” Situ Xiongying sogghignò improvvisamente e corrugò a fondo la fronte: “Lanlan è una ragazza gentile e innocente, ma è pur sempre la mia unica figlia e l'unica discepola della Fata Bingyun. Il tuo status non può essere neppure lontanamente paragonato al suo e in futuro raggiungerà traguardi che tu non potrai mai sperare di raggiungere. Farai meglio a non farti strane e insensate idee!”


“...” Yun Che sospirò lentamente e rispose: “Signore, credo che lei abbia frainteso.”


“Frainteso?” Situ Xiongying sbuffò: “Umpf. Ragazzino, sono almeno dieci volte più vecchio di te. Credi davvero di potermi nascondere le tue reali intenzioni!? Sei appena entrato nel setta della Fenice di Ghiaccio. Con la tua bassa forza misteriosa e provenendo dai Reami Inferiori, che motivo avresti avuto per venire qui con Lanlan, se non volerla seguire a qualsiasi costo?”


“Faresti meglio a smettere subito di sognare, è al di fuori della tua portata. Non sarai mai degno della mia Lanlan. Altrimenti... quando sarà il momento, non incolparmi per non averti avvisato!”


Situ Xiongying fulminò ancora una volta Yun Che con lo sguardo, per poi voltarsi e andarse.


Yun Che rimase immobile, assolutamente senza parole.


Situ Xiongyin lo aveva minacciato così impazientemente non per le sue parole o per le sue azioni, ma soltanto perché Mu Xiaolan lo aveva trascinato scherzosamente per le maniche... quel naturale gesto d'intimità gli era chiaramente sembrato un presagio pericoloso.


Siccome Mu Xiaolan e sua madre non si vedevano da molto tempo, avevano molte cose da raccontarsi. Invece Situ Xiongyin, dopo aver preso in disparte Yun Che per avvertirlo, trascorse il resto del tempo parlando con Mu Hanyi e adulandolo. Così, l'Arca Profound avanzò rapidamente attraverso il territorio dell'Impero del Vento Gelido, verso il palazzo al centro della capitale.


“Yun Che, cosa ti ha detto mio padre poco fa? Sembrava qualcosa di davvero misterioso.” chiese di nascosto Mu Xiaolan a Yun Che, attraverso una trasmissione sonora.


“Ah, nulla, tuo padre mi ha soltanto detto che sarebbe molto felice se in futuro io e te ci sposassimo.” rispose Yun Che sottovoce.


“Tu... anche se sei diventato il discepolo diretto della Maestra della setta, continui a dire sciocchezze tutto il tempo. Non ho voglia di perdere tempo a parlare con te, Umpf!”


Poco dopo, Mu Xiaolan gli inviò un'altra trasmissione sonora: “Eh? Ho appena realizzato che mi sono dimenticata di dire a mio padre e mia madre del tuo status. Una questione così importante...”


“Credo che faresti meglio a non dirlo, per ora.” la interruppe in un sussurro Yun Che: “Non vorrei che a tuo padre venisse un infarto.”


Mu Xiaolan: “???”


Mentre il vento ululava all'esterno, l'Arca Profound giunse sopra il palazzo. Semplicemente guardando fuori, si potevano vedere centinaia di persone di fronte all'entrata principale, intorno a una persona vestita con abiti argentei e con una corona d'oro sul capo... chiaramente, era l'Imperatore del Vento Gelido in persona – Feng Huita!


Situ Xiongying rimase stupito per qualche istante, ma poi sorrise rapidamente a Mu Hanyi e gli disse: “L'Imperatore deve essere davvero impaziente di accoglierla di persona, dopo essere stato informato del suo arrivo, Sua Altezza.”


Mu Hanyi sorrise a sua volta, ma non rispose. In cuor suo, sapeva che suo padre aveva deciso di venire ad accoglierli di persona soltanto perché lui gli aveva detto di essere in compagnia di due onorevoli ospiti della setta della Fenice di Ghiaccio.


Quando l'Arca Profound atterrò, i coniugi Situ uscirono per primo e salutarono all'unisono l'Imperatore, inchinandosi: “Situ Xiongyin porge i suoi saluti a Sua Maestà l'Imperatore del Vento Gelido. Le auguriamo una lunga vita e preghiamo affinché il suo regno sia eternamente prospero.”


Anche se Situ Xiongying era il governatore di un regno indipendente, siccome i suoi territori erano così vicini all'Impero del Vento Gelido doveva comunque mostrare un certo rispetto.


“Allora è lei, Governatore Situ. Su, si alzi, si alzi.” Feng Huita fece personalmente un passo in avanti e li invitò a rialzarsi.


“Imperatore del Vento Gelido.” Situ Xiongying sorrise, una volta di nuovo in piedi: “Guardi chi è arrivato.”


Mentre parlava, si spostò leggermente a lato, permettendogli così di vedere Mu Hanyi, Mu Xiaolan e Yun Che, che stavano uscendo il quel preciso istante dall'Arca Profound.


“Yi'er!” quando vide Mu Hanyi, il tono di Feng Huita divenne immediatamente allegro e sorpreso.


“Onorevole Fratello!” alle spalle di Feng Huita, un ragazzo vestito con abiti argentei simili ai suoi e dall'aspetto nobile gridò a squarciagola. Non era altri che il Principe Ereditario dell'Impero del Vento Gelido, il fratello maggiore di Mu Hanyi – Feng Hange.


Mu Hanyi si avvicinò rapidamente e si inginocchiò subito a terra, dicendo: “Questo figlio porge i suoi saluti al proprio Onorevole Padre e al proprio Onorevole Fratello! È passato molto tempo dall'ultima volta che vi ho salutati di persona, Hanyi si vergogna e si dispiace della sua mancanza di rispetto.”


“Mi basta che tu sia tornato. Mi basta che tu sia tornato.” Feng Huita distese una mano e fece rialzare lentamente in piedi Mu Hanyi. Mentre lo guardava, i suoi occhi divennero piuttosto lucidi.


Mu Hanyi continuò a mantenere il capo chinato e disse, dispiaciuto: “Questo figlio si è concentrato solamente sulla coltivazione della forza misteriosa, tentando di diventare il discepolo diretto del Realm King per portare onore alla sua patria e a lei, Onorevole Padre, quindi non è tornato a casa per troppo tempo. Tuttavia... sono davvero inutile. Ho fallito e l'ho delusa, Onorevole Padre.”


“Ah, come puoi dire una cosa del genere.” Feng Huita scosse amorevolmente la testa: “Anche se nostro figlio non è stato abbastanza talentuoso da diventare il discepolo diretto del Realm King, sei comunque infinitamente migliore di centinaia di migliaia di altri uomini del Regno della Canzone Glaciale.” Feng Huita guardò oltre Mu Hanyi, verso Mu Xiaolan e Yun Che. Dopo aver notato che anche loro indossavano le vesti della setta della Fenice di Ghiaccio, chiese: “Questi due... sono gli stimati ospiti della setta della Fenice di Ghiaccio che sono venuti con te?”


Mu Hanyi si calmò subito e rispose: “Sì, esatto, sono loro due.”


Prima che Mu Hanyi potesse presentarlo, Yun Che aveva già preso l'iniziativa di avanzare di un passo e salutò cortesemente: “Yun Che, discepolo della setta della Fenice di Ghiaccio, porge i suoi saluti all'Imperatore del Vento Gelido.”


“Ah...” Mu Xiaolan esitò per una frazione di secondo, poi lo imitò frettolosamente: “Mu Xiaolan, discepola della setta della Fenice di Ghiaccio, porge i suoi saluti all'Imperatore del Vento Gelido.”


Quando Feng Huita percepì le loro auree, rimase piuttosto stupito. In effetti quei due ragazzi erano membri della setta della Fenice di Ghiaccio, ma come potevano essere considerati “onorevoli ospiti”? Era chiaro che i loro status fossero notevolmente inferiori a quello di Mu Hanyi. Se l'avesse saputo prima, come avrebbe potuto venire ad accoglierli di persona, così cortesemente, curioso e agitato?


In ogni caso, non lasciò trapelare il suo stupore e sorrise leggermente, dicendo: “Siccome siete membri della setta della Fenice di Ghiaccio, ovviamente sarete stimati ospiti del mio Impero del Vento Gelido. Governatore Situ, se non mi sbaglio questa Mu Xiaolan dovrebbe essere sua figlia, giusto?”


Situ Xiongying ridacchiò e rispose: “Esatto. Non mi sorprende che lei sia proprio l'Imperatore del Vento Gelido, non le si può davvero nascondere nulla.”


“È così giovane, così giovane, eppure ha già ricevuto il cognome Mu. Il suo futuro è inimmaginabile.” commentò Feng Huita, sorridendo: “Governatore Situ, è davvero fortunato ad avere una figlia del genere. Prego, entrate, entrate.”


Guidati personalmente da Feng Huita e Feng Hange, il gruppo entrò nel palazzo.


Siccome Mu Hanyi era partito con un giorno di ritardo, quando arrivarono i festeggiamenti per il compleanno erano già iniziati da due ore. Quindi, la Sala Principale era già piena di ospiti. Inoltre, dato che erano stati invitati, ovviamente erano tutti figure di grande rilievo nel Regno della Canzone Glaciale.
                                


                                



