---
title: Capitolo 1038 – Catastrofe Fatale
pubDate: 2025-02-03T07:52:46.905Z
tags:
    - atg
---


<em><strong>Capitolo Sponsorizzato! Grazie Luciano! 7 in coda, 0/10 donazione</strong></em>
<em><strong>-Alstor, a cui è completamente morto il pc e spera di riuscire a pubblicare senza troppi ritardi :(</strong></em>






Fino a quel giorno, aveva affrontato Mu Xuanyin ottanta volte in totale e ogni volta i suoi meridiani erano stati distrutti nello stesso modo. All'inizio, dopo che venivano rigenerati sentiva che diventavano di volta in volta più potenti, ma ormai percepiva chiaramente che si erano completamente trasformati.


Anche se c'era un solo petalo del Loto del Cuore di Budda di differenza, il divario fra l'effetto del trattamento incompleto e quello delle perfette Nove Resurrezioni era immenso.


“Hah!”


Yun Che ringhiò a squarciagola e aprì direttamente Tuono. Le sue ossa, la sua pelle e i suoi muscoli subivano ancora la forte pressione data dall'improvvisa eruzione di Energia Misteriosa, ma i suoi meridiani, che prima erano i primi a cedere e spezzarsi gradualmente, adesso erano saldi e stabili come una fortezza inespugnabile.


Siccome non era ancora in grado di controllare appieno Tuono, ogni volta che lo apriva forzatamente si sentiva invaso dall'ira e si sentiva sul punto di perdere il controllo. Ma stavolta, anche se il suo intero corpo era pieno di Energia Misteriosa avvertiva un senso di chiarezza e autocontrollo senza precedenti. Sebbene non potesse mantenere aperto Tuono più a lungo di prima, ora poteva utilizzarlo anche nelle migliori delle proprie condizioni mentali, così da sfruttarne al massimo la potenza.


Godendosi quella sensazione e cercando di abituarsi ai suoi nuovi meridiani, Yun Che raggiunse ben presto il limite di tempo. Quando disattivò Tuono, la sua Energia Misteriosa e la sua mente si calmarono nel giro di pochi istanti. Si sedette per terra con le gambe incrociate e chiuse gli occhi, ripensando con calma ai suoi scambi di colpi degli ultimi mesi con Mu Xuanyin.


Sebbene Mu Xuanyin sferrasse solo pochi attacchi ogni volta, non lo faceva mai senza riflettere attentamente. Ognuno dei suoi colpi serviva a uno scopo ben preciso.


Senza che Yun Che se ne redesse conto, trascorse parecchie ore immerso nei suoi pensieri. Alla fine aprì lentamente gli occhi, strinse i pugni e mormorò: “Va bene... domani, sicuramente riuscirò a battere la Maestra!”


Di fronte alla Sala Sacra, il cielo era coperto da gelida neve che cadeva ovunque.


Mu Xuanyin e Yun Che erano fermi l'uno davanti all'altra. La prima era identica ai giorni precedenti, mentre l'aura della forza misteriosa del secondo era cambiata lievemente in seguito alla trasformazione dei suoi meridiani.


“Maestra... la prego di perdonare questo Discepolo!”


Fino a quel giorno, Yun Che aveva attaccato prudentemente solo dopo che Mu Xuanyin gli diceva di farlo.


Ma oggi, era stato lui a prendere l'iniziativa di parlare per primo e sferrare un attacco a sorpresa.


Se la velocità con cui in passato incanalava l'Energia Misteriosa nei suoi meridiani poteva essere baragonata a un ruscello, allora adesso avrebbero potuto contenere senza problemi varie onde di piena o persino un'alluvione. La quantità globale e la forza della sua Energia Misteriosa non erano cambiate, ma la rapidità con cui scorreva all'interno del suo corpo era incredibile rispetto a prima.


Prima che Mu Xuanyin potesse dire qualcuosa, Yun Che aveva già raccolto e rilasciato la sua Energia Misteriosa, scattando immediatamente verso di lei, così velocemente che si potevano vedere solo le immagini residue che si lasciava alle spalle. Anziché il suo solito atteggiamento cauto e prudente, quando attaccò nei suoi occhi comparve un bagliore freddo e incredibilmente feroce.


Infatti, quel giorno il suo obiettivo era completamente diverso.


Mu Xuanyin gli aveva detto che per vincere avrebbe dovuto resistere a dieci dei suoi attacchi o, in alternativa, costringerla a indietreggiare anche solo di un passo. Fino a quel giorno Yun Che non aveva mai neppure osato prendere in considerazione quella possibilità, ma adesso puntava davvero a quell'obiettivo ambizioso – non voleva soltanto vincere, ma anche dimostare che era degno di aver ricevuto in dono le Divine Vein del Cuore di Budda!


Quando quella mattina era arrivato di fronte alla Sala Sacra, era più che pronto a sferrare con successo quell' “attacco a sorpresa”.


La sua forza misteriosa non era cresciuta, ma era chiaramente diventato più veloce. D'altro canto, Mu Xuanyin era tranquilla come semre. Mosse delicatamente un dito e la tempesta di neve che oscurava il cielo cambiò improvvisamente direzione, sferzando violentamente Yun Che.


“Sigillo Supremo!”


Attivare la Barriera del Dio Malvagio richiedeva un enorme consumo di Energia Misteriosa. Quindi, dopo averla usata, per qualche secondo era difficile usare altra Energia Misteriosa. Ma stavolta, Yun Che riuscì a scattare immediatamente a destra dopo aver usato Sigillo Supremo. La sua sagoma ghiacciata era appena scomparsa, ma in una frazione di secondo lui era già alle spalle di Mu Xuanyin. La tempesta di neve che lo stava colpendo venne bloccata dalla Barriera del Dio Malvagio e lui fece scattare in avanti un palmo, verso Mu Xuanyin, veloce come un lampo.


Swish!


All'improvviso, Yun Che davanti a sé non vide altro che una distesa di bianco.


Un turbine di neve estremamente densa bloccava la visuale di Yun Che, anzi, lo avvolgeva del tutto. Non vedeva nulla. Sebbene la sua vista e i suoi sensi fossero ben al di sopra di quelli di una persona comune, non riusciva a vedere attraverso il vortice di neve e ghiaccio; non vedeva neppure le proprie mani né il proprio petto.


Quella spaventosa distesa di nebbia ghiacciata non ostruiva soltanto la sua vista, ma anche la sua percezione spirituale... era sicuro di essere arrivato alle spalle di Mu Xuanyin da meno di un istante e di essere a meno di cinque passi da lei, ma a causa di quel turbine di neve non riusciva a vederla né percepirla e non sapeva dove fosse, né riusciva a capire in che direzione si stesse muovedo. Non capiva neppure dove fosse il cielo e dove la terra.


La sua vista e la sua percezione spirituale erano stati istantaneamente isolati da tutto, come se all'improvviso fosse stato portato in un altro mondo. Un'abilità del genere superava abbondantemente la comprensione di Yun Che.


Sebbene rimase momentaneamente in preda al panico, Yun Che era straordinariamente calmo. Strinse leggermente i denti, poi l'immagine di un drago comparve sopra di lui e all'improvviso emise un ruggito incredibilmente spaventoso e assordante.


Dominio Dragon Soul!


Il fattore su cui Yun Che si basava maggiormente per portare a termine il suo attacco a sorpresa non erano le Divine Vein del Cuore di Budda, ma il Dominio Dragon Soul!


Tra la forza mentale di Yun Che e quella di Mu Xuanyin c'era una differenza incommensurabile. Ma l'Anima del Dio Drago possedeva un potere su un livello completamente diverso. Non aveva la vana speraza che avrebbe avuto un grande effetto su Mu Xuanyin... ma se fosse riuscito a distrarla anche solo per una grazione di secondo, avrebbe potuto avvicinarsi e forse sarebbe davvero riuscito a vincere!


Quell'attacco a sorpresa naturalmente era un asso nella manica unico... che avrebbe funzionato soltanto la prima volta, siccome Mu Xuanyin non stava prestando particolare attenzione a difendere la propria anima.


Il cielo e la terra tremarono quando riecheggiò il ruggito del Dio Drago. Mu Xuanyin, che aveva intrappolato Yun Che nella nebbia ghiacciata, rimase subito immobile. I suoi occhi freddi e belli come stelle sembrarono perdersi nel vuoto per circa un secondo.


Anche se si trattava di un solo secondo... il ruggito del Dio Drago aveva davvero permesso a Yun Che di bloccare un'esistenza suprema come un Divine Master Realm nonostante la sua forza misteriosa al Divine Origin Realm. Forse solo il Dominio Dragon Soul poteva avere anche solo la minima possibilità di riuscirci, in tutta la Regione Divina Orientale, o forse in tutto il Caos Primordiale.


Yun Che capì che molto probabilmente aveva colto alla sprovvista Mu Xuanyin, siccome l'aura della nebbia ghiacciata si indebolì bruscamente e non venne immediatamente attaccato da lei. Ma non riusciva a individuare la sua aura né capiva dove fosse, siccome era ancora al centro di quel turbine di neve. In ogni caso, quella era la sua unica possibilità di vincere e l'avrebbe persa se avesse esitato ulteriormente.


Scattò in avanti affidandosi alla sua percezione, facendo scattare immediatamente il palmo della mano.


Da quando Yun Che aveva aperto la Barriera del Dio Malvagio a quando era rimasto intrappolato nel turbine di neve, attivato il Dominio Dragon Soul e attaccato a sorpresa... non era passato neanche un secondo, era successo tutto in pochi istanti.


Mu Xuanyin poteva anche aver ridotto la propria forza misteriosa al Divine Soul Realm, ma ogni volta attaccava veloce come un fuline... così da migliorare la sua Sensazione.


Yun Che percepì immediatamente di aver toccato qualcosa di freddo come il ghiaccio con la mano. Per un momento impazzì dalla gioia... ma quella felicità subito dopo si trasformò in panico.


Perché dopo aver sentito di aver sentito quel freddo, l'intero palmo della sua mano sprofondò in qualcosa di morbido e soffice.


Dato che aveva attaccato con tutte le sue forze, basandosi soltanto sulla sua percezione, naturalmente si era mosso con un grande slancio. Subito, avvertì fra le dita qualcosa di particolarmente morbido, elastico ed enorme. La sua intera mano sprofondò al so interno – continuando ad avanzare fino alla fine. Gli sembrava che una massa di carne fredda come la neve stesse fuoriuscendo dagli spazi fra le sue dita aperte e al centro del palmo avvertì chiaramente qualcosa di sporgente.


Yun Che capì all'istante cosa stava stringendo. Gli venne subito la pelle d'oca e il suo cuore si fermò dal terrore. Incanalò frettolosamente tutta la sua forza misteriosa e balzò all'indietro il più lontano possibile, come una palla a cui viene sferrato un calcio... anche se era un movimento così semplice, quando lo fece sembrò patetico e insignificante.


Liberato dal palmo di Yun Che, il petto di Mu Xuanyin tornò verso l'esterno come un elastico e continuò a rimbalzare per un bel po'. Quello spettacolo avrebbe fatto impazzire qualsiasi uomo, ma Yun Che non poté vederlo. Al momento, era inginocchiato a terra, molto lontano, con la testa china verso il terreno. Ogni muscolo del suo corpo tremava intensamente dal terrore.


“Maestra... questo Discepolo... non voleva... non intendeva... farlo...”


Finì di pronunciare quelle parole con grande fatica, poi non riuscì a dire altro.


C-c-com'è possibile...!? Sss... ero chiaramente appena arrivato alle sue spalle... com'è possibile...


Passò molto tempo, ma Yun Che rimase in silenzio senza neppure aspettarsi una risposta da Mu Xuanyin. Sul luogo regnava il silenzio... e la tempesta di neve che copriva il cielo, in quel momento, si era completamente fermata.


La luce che illuminava la zona cominciò a oscurarsi, come se il cielo stesse lentamente precipitando.


Yun Che non osava muovere un muscolo... ormai era praticamente paralizzato, non riusciva a fare nulla. Non riusciva neppure a respirare e persino il suo cuore faticava a battere. L'unica cosa che riusciva a percepire era che l'aria intorno a lui diventava sempre più fredda, così gelida da penetrargli nelle ossa...


Grazie al suo Seme dell'Acqua del Dio Malvagio, nessuna Energia Misteriosa glaciale al mondo avrebbe mai potuto farlo tremare dal freddo. Ma era chiaro che quella sensazione di essere caduto in un inferno ghiacciato non era altro che... intento omicida!


In passato aveva già visto Mu Xuanyin arrabbiarsi, ma non aveva mai percepito il suo intento omicida – anche di fronte a Huo Rulie aveva mostrato semplicemente la sua rabbia. Dopotutto, poche cose al mondo avrebbero potuto davvero far erompere il suo intento omicida.


Per non parlare di n intento omicida intenso come quello!


Era il più agghiacciante e spaventoso che Yun Che avesse mai percepito in vita sua!


Si sarebbe sentito un po' più tranquillo se Mu Xuanyin lo avesse insultato i preda all'ira o se l'avesse attaccato subito, ferendolo gravemente. Ma quello spaventoso silenzio e quel terrificante intento omicida gli fecero realizzare che... stavolta sarebbe sicuramente morto...


Nel Regno della Canzone Glaciale, lei era l'esistenza suprema, il Realm King, la Maestra della setta della Fenice di Ghiaccio. Nessuno avrebbe mai osato provocarla o disubbidirle. Non c'era una sola persona che potesse venir paragonata a lei. Non era solo la persona più forte dell'attuale Regno della Canzone Glaciale, ma anche la più potente di tutta la sua storia, fin dai tempi antichi.


Ai suoi occhi, forse nessuno eccetto sua sorella minore era diverso da un infimo servitore. Quindi, chi avrebbe mai osato profanare il suo corpo...? Chi ne sarebbe mai stato in grado?


In pratica, non c'era nessuno che osasse anche solo guardarla. Figurarsi il suo corpo, nessun uomo aveva mai sfiorato neppure un angolo della sua veste. Ora, la sua purezza immacolata e perfetta come un loto di ghiaccio, l'esistenza più sacra al mondo, era stata macchiata da Yun Che!


Era un peccato così immenso che sarebbe stato difficile espiarlo anche se lui fosse morto innumerevoli volte e nove generazioni dei suoi antenati fossero stati sterminati!


Ding...


Nel mezzo di quel terrificante silenzio, un cristallo di ghiaccio azzurro si formò sulla punta di un dito di Mu Xuanyin. Nei suoi occhi dallo sguardo tranquillo comparve una freddezza serena, così gelida da poter congelare persino il cielo stesso.


L'aura del cristallo di ghiaccio fece irrigidire Yun Che.


Di solito, Mu Xuanyin riduceva la sua forza misteriosa al Divine Soul Realm quando lo attaccava. Quindi, sicuramente non avrebbe riportato ferite fatali neppure se fosse stato colpito dirttamente.


Ma la terrificante aura di quel grazioso cristallo di ghiaccio sarebbe stata sufficiente a uccidere Yun Che milioni e milioni di volte.


“...” Le labbra di Yun Che tremarono, voleva implorare pietà ma non riusciva a emettere alcun suono. Avrebbe dovuto provare a fuggire? Era assolutamente impossibile. Quell'intento omicida apparteneva a Mu Xuanyin in persona, una straordinaria Divine Master. Yun Che non solo non riusciva a muoversi, gli girava anche la testa e la sua vista era annebbiata.


Di questo passo, considerando lo sconfinato e sconvolgente intento omicida di Mu Xuanyin, sarebbe morto di una morte brutale anche senza che lei dovesse muoversi di un solo millimetro.


<em>Non ho ancora trovato Jasmine... ho promesso a Caiyi e agli altri che sarei tornato, una volta raggiunto il mio obiettivo... eppure... anche se non ho fatto apposta... sono finito in una vera e propria catastrofe... inoltre, è così terribile che non ho la minima speranza di poterle sfuggire... stavolta... morirò per davvero...</em>


Nel mezzo di quell'atmosfera spaventosamente silenziosa e tranquilla, Mu Xuanyin sollevò lentamente la mano. Il cristallo di ghiaccio che fluttuava sulla punta del suo dito brillava con una fredda luce infernale.


“Meriti – di – morire!”


Finalmente Mu Xuanyin ruppe il silenzio. Ognuna delle sue parole era ancora più raggelante e minacciosa del terribile cristallo di ghiaccio sulla punta del suo dito.


“...” lottando con tutte le sue forze per inspirare a fondo, Yun Che chiuse gli occhi e si rassegnò al suo destino.
                                


                                



