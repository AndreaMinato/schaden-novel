---
title: Capitolo 103 - Resti della Fenice (terza parte)
pubDate: 2024-05-26T21:22:06.260Z
tags:
    - atg
---






Gli occhi di Feng Baichuan puntarono oltre le spalle di Lan Xueruo, e disse: “Fratellino, hai un colorito davvero terribile e ti stai addirittura facendo trasportare da questa ragazza. Devi aver ricevuto delle ferite abbastanza gravi, giusto? Io stesso ho studiato un po' medicina, forse potrei fare qualcosa per aiutarti.”


“Il mio nome è Yun Che, ringrazio il Capo del Clan Feng per la sua gentilezza.” rispose cortesemente Yun Che, dalle spalle di Lan Xueruo. Sentendolo parlare, gli occhi della ragazza si spalancarono: “Sei... sei sveglio?”


“Sì, mi sono svegliato quando mi hai preso sulle spalle, Sorella Maggiore.” rispose Yun Che con un sorriso luminoso. Anche se aveva un colorito terrificante, almeno la sua voce non era più poi così debole.
Durante la caduta nel vuoto, aveva usato la Perla del Veleno Celeste per mescolare rapidamente dell'Erba Skyroot, del Fiore Nettare, della Pianta Mountain River e altri trenta tipi diversi di ingredienti medicinali e aveva raffinato in fretta e furia una Pillola Heaven Returning.


Dopodiché l'aveva inghiottita immediatamente. La quantità e rarità degli ingredienti necessari a produrre una Pillola Heaven Returning erano incredibilmente scoraggianti. Inoltre l'ambiente in cui avveniva la raffinazione, la fornace e le tecniche da utilizzare erano estremamente particolari e non lasciavano spazio a errori. Anche per un grande esperto di medicinali di alto grado, le probabilità di riuscire a raffinarla non superavano il trenta percento. Ma con a disposizione l'enorme tesoreria della Frazione Esterna dello Xiao Sect e la Perla del Veleno Celeste, per Yun Che era stato un gioco da ragazzi.


“Allora come mai... come mai non hai detto nulla e ti sei fatto portare in spalla tutto questo tempo?” Lan Xueruo divenne rossa dalla rabbia.


“Perché è la prima volta in vita mia che una ragazza mi porta in spalla. Non sei solo comodissima, ma il tuo corpo ha anche un profumo delizioso Sorella Maggiore.” dopo aver pronunciato queste parole, Yun Che inizialmente aveva intenzione di inspirare a fondo e annusare ancora un po' il profumo di Lan Xueruo, ma all'improvviso assunse un'espressione spenta e rimase con lo sguardo perso nel vuoto...


Quella era davvero... la prima volta che una ragazza lo portava in spalla?


In questa vita era davvero la prima volta...


Ma nella sua vita passata, nell'Azure Cloud Continent... quella ragazza... ogni volta che era tornato da lei con le sue ultime forze e aveva bussato a quella porta di bambù, era svenuto sulla soglia.
Quando si svegliava, era sempre sdraiato su un caldo e morbido letto... anche se era privo di sensi, gli sembrava di riuscire a percepire chiaramente il delicato corpo di quella ragazza, che lo prendeva fra le braccia, ricoperto di sangue. Lei affrontava un'immensa fatica a ogni passo, e ogni passo era accompagnato da fiumi di lacrime...


Volta dopo volta; forse anche decine di volte o forse persino centinaia. Il numero delle volte che era successo era semplicemente impossibile da contare e a lui non interessava contarle... l'unica cosa che ricordava era che pur avendo vissuto due volte in due mondi diversi, per lui non sarebbe mai stato possibile restituirle tutto ciò che le doveva. Infatti, i Cieli gli avevano negato la possibilità di riuscirci.


Da un momento all'altro, Lan Xueruo, che stava abbracciando strettamente, assunse lentamente l'aspetto di quella ragazza che vedeva solo nei suoi sogni...


“Tu! Se non fosse per il fatto che sei ferito, ti butterei per terra!” disse Lan Xueruo, piuttosto sdegnata. Prima, quando aveva portato in spalla Yun Che, era calma solo perché pensava che fosse ancora svenuto. Ora che si era svegliato, la sensazione di quel corpo che premeva contro il suo e il vago odore da ragazzo la fecero arrossire fino alle orecchie, e persino il suo cuore cominciò a battere freneticamente.


“Capoclan Feng, potreste aiutarmi a cercare un posto dove far sdraiare il mio amico?” chiese Lan Xueruo a Feng Baichuan, guardandolo negli occhi.


“Certo. Prego, seguimi.”


Quel villaggio era, in effetti, molto piccolo; c'erano solo una dozzina di case semplici e umili. Dalle parole di Feng Baichuan, scoprirono che l'intero clan era formato da non più di duecento persone. Nei confronti dei due nuovi arrivati, Lan Xueruo e Yun Che, due stranieri, inizialmente gli abitanti erano diffidenti ma dopo un po' si rivelarono molto gentili. In breve tempo, Lan Xueruo e Yun Che si accorsero di una cosa molto strana; ogni persona che incontravano era al decimo livello dell'Elementary Profound Realm. Eccetto i due bambini, che non avevano ancora iniziato a coltivare la Profound Strength, erano tutti a quel livello, senza nessuna eccezione. Sembrava che il picco dell'Elementary Profound Realm fosse il loro limite.
Dopo il Nascent Profound Realm, ogni volta che si progrediva di un livello si doveva superare un ostacolo che rendeva sempre più difficile passare al successivo. Ma questo non valeva affatto per il passaggio dall'Elementary Profound Realm al Nascent Profound Realm; era sufficiente accumulare abbastanza Profound Energy e ci si sarebbe ritrovati senza sforzo nel Nascent Profound Realm, era una cosa naturale.


Ma quelle persone erano tutte bloccate al decimo livello dell'Elementary Profound Realm; ciò confondeva moltissimo Yun Che e Lan Xueruo.


“Com'è possibile che in questo luogo ci sia l'essenza della Fenice?”


L'improvvisa domanda di Jasmine sorprese Yun Che: “Fenice? La Profound Beast Primordiale, la Fenice delle leggende?”


“Esatto!” la voce di Jasmine rivelava la sua stanchezza; poco prima aveva trasferito a Yun Che una parte della propria Profound Energy. Anche se era stato un procedimento molto breve e aveva richiesto solo un paio di secondi, aveva comunque causato parecchi danni all'anima di Jasmine e al corpo di Yun Che: “È molto debole, ma è senza alcun dubbio l'essenza della Fenice. Che strano... che la Fenice sia davvero discesa su questo piano inferiore un tempo?”


Questo piano inferiore... quelle parole fecero tremare il cuore di Yun Che, poiché all'improvviso ebbe un'intuizione terrificante sulla possibile identità di Jasmine.


“E il marchio a forma di fiamma sulla loro fronte, sono certa che si tratti del marchio portato da coloro che hanno ereditato il sangue della Fenice! Ma il colore di questo marchio è completamente diverso da quello che questa Principessa conosce. Inoltre normalmente il marchio della Fenice è invisibile; solo quando si usano i poteri infuocati della Fenice appare il marchio, ma tutte queste persone lo portano come se non fossero in grado di nasconderlo. Per farla breve, è tutto fin troppo strano!”


Feng Baichuan condusse Lan Xueruo e Yun Che in una capanna pulita: “Voi due, vi prego di riposare qui. Siamo solo un piccolo clan lontano dal mondo. Quello che abbiamo non è minimamente paragonabile a quello che si può trovare nel mondo esterno, quindi possiamo solo offrirvi dei ripari scomodi.”


Lan Xueruo appoggiò con delicatezza Yun Che sul letto. Sospirando segretamente per il sollievo, si girò e disse: “Capoclan Feng, siete troppo cortese. Vi siamo già estremamente grati di averci offerto questa capanna.”


“Voi siete il Clan Guardiano delle Rovine della Fenice?”


Chiese improvvisamente Yun Che, in quel momento.


Feng Baichuan, che fino a allora era rimasto calmo e composto, sembrò congelarsi; le sue pupille si contrassero visibilmente. La sua espressione cambiò rapidamente e pensò a come poter negare o evitare la domanda. Ma dopo qualche respiro di tempo, si tranquillizzò e iniziò a ridere come per autocommiserarsi: “Il Clan Guardiano? Non siamo degni di questo titolo.
Ci limitiamo a stare lontani dal mondo portando sulle spalle il nostro peccato e la nostra maledizione. Siamo solo un umile clan che deve espiare le proprie colpe, generazione dopo generazione. Anche se non so come tu abbia scoperto che abbiamo un legame con la Fenice, direi che... siete venuti fin qua per ottenere il cosiddetto “tesoro” che custodiamo, giusto?”


“Fenice? La Bestia Divina venerata dall'Impero della Divina Fenice?” mentre lo sguardo dell'esterrefatta Lan Xueruo si spostava da Yun Che a Feng Baichuan, per un attimo il suo cervello smise di funzionare.


“No, mi hai frainteso.” Yun Che fece una pausa. Avrebbe voluto mettersi seduto, ma tutti i suoi muscoli erano così deboli che anche il minimo movimento gli provocava un dolore insopportabile. Poté solo arrendersi, restare sdraiato e rispondere: “Il motivo per cui sono stato in grado di capire che forse eravate il clan che custodisce i resti della Fenice è il marchio sulla vostra fronte.
Ho sentito un sacco di voci riguardo gli eredi della Fenice; eccetto il colore leggermente diverso, la forma del marchio sulla vostra fronte e di quello di cui ho sentito parlare è identica. Io e mia Sorella Maggiore siamo giunti in questo luogo solo per un'accidentale caduta da una grande altezza. Ho addirittura riportato gravi ferite all'impatto, quindi non dovete preoccuparvi: non abbiamo assolutamente nessun secondo fine.”


Le condizioni di Yun Che convinsero definitivamente Feng Baichuan. Dopotutto nessuno sarebbe stato così folle da cercare il loro tesoro con delle ferite del genere. Le parole di Yun Che lo fecero pensare in silenzio per un po', poi rise ancora una volta di sé stesso: “Il Marchio della Fenice... un colore diverso.. già, un colore diverso.
Quello che originariamente era il rispettato Marchio che simboleggiava il suo potere e la sua eredità si è trasformato in un simbolo maledetto, causa di infinite sofferenze; i nostri antenati commisero un errore imperdonabile, ma noi, le nuove generazioni, cosa abbiamo fatto per meritarlo!?”


Le parole di Feng Baichuan mostravano un profondo dolore; sembrava che Yun Che avesse toccato un tasto dolente.


Un simbolo maledetto? Il cuore di Yun Che sobbalzò. Il Marchio del sangue della Fenice com'è possibile che sia diventato un simbolo maledetto? Aspetta aspetta, forse il motivo per cui non riescono a coltivare la Profound Strength oltre il decimo livello dell'Elementary Profound Realm è proprio questo “simbolo maledetto” nominato da Feng Baichuan?


“Sono convinto che non siate delle persone cattive, poiché non avverto la minima malvagità provenire da voi e avete anche salvato i miei due figli. So che dovrei ripagarvi, è qualcosa che mi spetterebbe fare. Solo che...”
Feng Baichuan si lasciò scappare un lungo sospiro: “Il nostro clan al momento è sull'orlo della rovina; se rimarrete qui, il disastro a cui stiamo andando incontro potrebbe coinvolgere anche voi, quindi dovreste riposarvi. Sarebbe fantastico se riusciste a guarire del tutto e ad andarvene prima che quei crudeli mercenari tornino ancora. Perché se torneranno di nuovo, forse... dovremo davvero affrontare la più grande delle disgrazie.”


Mentre era tenuto in spalla da Lan Xueruo lungo la strada, Yun Che aveva sentito la sua conversazione con i due bambini e aveva compreso cos'era successo. Confuso, chiese: “Capoclan Feng, c'è una cosa che non riesco a capire. Il vostro clan deve vivere su queste montagne da molti anni, giusto? Sono passati così tanti anni senza che aveste problemi, ma all'improvviso un gruppo di mercenari vi ha preso di mira?”


Feng Baichuan guardò fuori dalla finestra e rispose con calma: “Quello che hai detto è vero. Il nostro clan ha sempre vissuto in questo luogo, per molto, molto tempo e c'è stato un periodo in cui prosperavamo. Ma dopo aver attirato l'ira dei Cieli, abbiamo avuto un rapido declino e non abbiamo avuto altra scelta che vivere isolati, pur di sopravvivere. Ora siamo messi così male da non poter essere paragonati nemmeno a un piccolo villaggio devastato da una calamità.
Ma in tutti questi anni non abbiamo avuto contatti con nessuno perché quest'area è conosciuta col nome di Catena Montuosa delle Diecimila Bestie. Ogni Profound Beast che vive in questa zona è incredibilmente feroce; le meno aggressive sono Nascent Profound e le più pericolose sono Earth Profound. Girava voce che in questa catena montuosa vivessero persino tre terrificanti Sky Profound Beast. Questo è un paradiso per le Profound Beast.
Cacciano ogni essere umano che cerchi di avvicinarsi; se qualcuno giungesse su questi monti, lo attaccherebbero in gruppo. E più ci si spinge in profondità, più il livello delle Profound Beast aumenta.”


“Per quanto riguarda il nostro villaggio, sorge al centro dell'intera Catena Montuosa delle Diecimila Bestie. Alcuni esseri umani vanno a caccia nelle zone più periferiche della catena montuosa per ottenere dei nuclei di Profound Beast, ma eccetto coloro che sono eccezionalmente forti non c'è praticamente nessuno che abbia il coraggio o le capacità per raggiungere il nostro villaggio. E chi è così forte da poterci riuscire non perderebbe tempo per recarsi in un territorio così selvaggio.”


“Eppure mi sembra che non ci siano Profound Beast che vivono nei paraggi.” Yun Che aggrottò le sopracciglia, ma subito dopo aver finito di parlare comprese come stavano le cose: “Possibile che sia per... l'essenza della Fenice?”


“Proprio così.” annuì Feng Baichuan: “A esser sinceri, le Rovine della Fenice che proteggiamo da generazioni sono proprio dietro il villaggio e contengono quel che rimane dell'Essenza che la Fenice si lasciò alle spalle. Anche se è molto debole, l'Essenza non si è mai dispersa del tutto. In tutto il mondo, c'è forse una Profound Beast in grado di sopportare la potente pressione dell'aura di una Profound Beast Primordiale? Ce n'è forse qualcuna che oserebbe avvicinarsi?”


“Capisco.”


Yun Che annuì lentamente e il suo volto assunse un'espressione imperscrutabile. Quel luogo celava davvero delle Rovine della Fenice. E per di più la sua Essenza non si era dispersa. La miglior spiegazione possibile era che quello era un posto in cui la Fenice stessa aveva lasciato qualcosa!


Qualcosa lasciato da una Profound Beast Primordiale!


Tutto il sangue che Yun Che aveva in corpo iniziò a agitarsi nelle sue vene, quando ci pensò... si poteva solo immaginare che razza di evento sensazionale sarebbe stato se si fosse diffusa la voce che in quel luogo c'erano delle Rovine della Fenice.


“In questo caso, come hanno fatto a giungere fin qui i mercenari che ora vogliono derubarvi?” chiese Yun Che. Era assolutamente impossibile che un normale gruppo di mercenari fosse così forte da affrontare delle Spirit Profound Beast, e ancor meno delle Earth Profound Beast. Figurarsi cento persone, anche se fossero stati in mille incontrare un'Earth Profound Beast li avrebbe portati tutti a morte certa.


E considerando che in quella Catena Montuosa delle Diecimila Bestie c'erano così tante Profound Beast, era praticamente impossibile marciare fino al villaggio senza incontrarne nemmeno una allo Spirit Profound Realm o all'Earth Profound Realm.


“Non lo so.” Feng Baichuan scosse la testa: “Vorrei sapere più di chiunque altro come hanno fatto a addentrarsi così in profondità. Ma forse questo è il destino che ci meritiamo.”


Era possibile che stessero utilizzando una Profound Beast in grado di volare a grandissime altezze? Yun Che, che stava mormorando tra sé e sé, scartò immediatamente questa ipotesi. Su quella catena montuosa vivevano così tante Profound Beast che senza dubbio ce ne sarebbero state anche un sacco in grado di volare.
Perciò, anche se avessero utilizzato delle Profound Beast volanti, non sarebbero stati in grado di avvicinarsi. Potevano riuscirci solo delle Profound Beast al livello del Falco Fierce Storm o dell'Aquila delle Nevi Gigante, che erano in grado di volare a migliaia di metri di altezza, anche oltre i diecimila metri.
Ma era difficilissimo controllarli ed erano fin troppo poche le persone in grado di riuscirci. Persino la Frazione Esterna dello Xiao Sect, il Sect più grande di tutta New Moon City, aveva un solo un Falco Fierce Storm e solo una persona era in grado di cavalcarlo, quindi era impossibile che un normale gruppo di mercenari potesse possedere delle Profound Beast del genere o avesse tra i suoi membri qualcuno capace di controllarne una.



