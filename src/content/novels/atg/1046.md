---
title: Capitolo 1046 – Periodo di Caccia al Drago
pubDate: 2025-02-03T07:52:46.906Z
tags:
    - atg
---


<em><strong>BUONA VIGILIA DI NATALE!</strong></em>


<strong>Inizia il PERIODO SCONTI NATALIZIO fino al 7 di gennaio, i capitoli sponsorizzati saranno a 7 euro l'uno!</strong>


<em>CAPITOLO SPONSORIZZATO, ringraziamo Marco!
Capitoli in coda 3, 0/7
da editare,
-Schadenfreude</em>


Il paesaggio attorno a lui cambiò. Il pallido cielo del Regno della Fenice di Ghiaccio apparì di fronte ai suoi occhi e sentì l'aura distante della Sala Sacra. Yun Che sospirò di sollievo.


Quando si rilassò, le ferite estremamente gravi lo stordirono sempre di più. L'aura che emanava era terribilmente debole in quel momento. Mentre era confuso, vide Mu Xuanyin arrivare accanto a lui e guardarlo con un'espressione gelida.


"Ma... estra..." Yun Che aprì la bocca, ma non riuscì a fare altro che emettere un gemito di dolore.


"Umpf! È sorprendente che tu sia uscito vivo dalla Valle Nebbiosa della Morte. Sei un tipo fortunato." Anche se l'intero corpo di Yun Che era coperto di sangue e sembrasse vicino alla morte, non c'era nessuna emozione nel suo sguardo.


"..." Yun Che mosse lievemente le labbra, ma non riuscì a rispondere. Mosse lievemente il braccio destro per poi sollevarlo poco a poco, lentamente. Il suo braccio stava tremando immensamente, era evidente che non solo fosse incredibilmente difficile per lui sollevarlo, ma gli stesse facendo molto male.


C'era un bizzarro fiore al centro del suo palmo, le sue piume sembravano delle piume perfette.


Era il Fiore Spirituale delle Piume Glaciali per cui aveva quasi perso la vita.


Mu Xuanyin: "???"


"Il discepolo... ha ottenuto questo fiore... nella Valle Nebbiosa della Morte... per presentarlo... alla maestra..."


"..." Mu Xuanyin non lo prese, né mostrò segno di risposta.


Il palmo che portava il Fiore Spirituale delle Piume Glaciali tremò sempre più intensamente e Yun Che iniziò a perdere gradualmente i sensi. "Il discepolo... è consapevole di aver commesso una grave colpa... e non chiederei perdono alla maestra... il discepolo non vuole che la maestra rimanga arrabbiata... a causa della mia imperdonabile colpa..."


"Il fiore nelle mie mani... è piuttosto simile all'immagine che ho della maestra... molto bella... molto fredda... e... eppure... in realtà..."


"....."


Yun Che svenne e il palmo che teneva il Fiore Spirituale delle Piume Glaciali cadde insieme ad esso.


Mu Xuanyin fece un gesto veloce come un fulmine. Un'agile aura profound sollevò il Fiore Spirituale delle Piume Glaciali che stava cadendo per poi portarlo lentamente al centro del suo palmo aperto.


Il mondo all'improvviso divenne silenzioso e rimase così per molto tempo.


"Vabbè, ti perdonerò per ora."


Il Fiore Spirituale delle Piume Glaciali nel suo palmo scomparì silenziosamente. Poi, si girò e mormorò con noncuranza, senza rivelare l'intimidazione che aveva mostrato un momento fa.


.....


Yun Che si svegliò dopo chissà quanto tempo.


Aveva ripreso coscienza e il suo corpo doleva ancora molto, ma il dolore non era grave come prima. A parte le sofferenze, poteva perfino sentire una sensazione rinfrescante e confortevole come se fosse immerso in una brezza gentile e tiepida.


Dopo aver aperto gli occhi, Yun Che scoprì che il suo corpo era immerso nel Lego del Ghiaccio Infernale. C'erano degli spiriti di ghiaccio che danzavano attorno a lui, ma l'area era tranquilla come al solito, non c'era nessuno accanto a lui. La barriera attorno al lago era chiusa al momento.


Sentì molte correnti di energia spirituale estranea di alto livello nel suo corpo. Non solo erano di alta qualità, si erano anche trasformate in liquido e al momento e lo stavano aiutando a guarire. Le sue capacità di recupero estremamente potenti complementavano il processo di guarigione. Così, anche se era ancora ferito gravemente, le sue lesioni erano guarite del trenta per cento. In seguito al recupero della sua coscienza e della sua forza misteriosa, le sue ferite avevano già iniziato a guarire sempre più velocemente.


Poteva essere stata solo Mu Xuanyin a liquefare le erbe spirituali per lui e a porle all'interno del Lago del Ghiaccio Infernale.


"Fiuu... sembra che la maestra non sia più arrabbiata." Yun Che sospirò di sollievo. Si rilassò così tanto che non si preoccupò nemmeno del dolore.


Naturalmente non aveva idea che Mu Xuanyin fosse il motivo dietro le sue disgrazie... perché voleva dargli una lezione.


Ora che era tranquillo, Yun Che chiuse gli occhi concentrandosi a recuperare le ferite. Mentre usava la Grande Via del Budda, l'energia spirituale del Lago del Ghiaccio Infernale iniziò a riversarsi nel suo corpo ad una velocità di gran lunga superiore rispetto a prima.


La maggior parte della sua forza misteriosa si era ripresa in poche ore e almeno  il sessanta per cento delle sue ferite era guarito. Nonostante fosse ancora indebolito, sentiva poco dolore al momento.


All'improvviso avvenne un cambiamento insolito nei suoi meridiani. Una nebulosa dai quattro colori di Energia Misteriosa aveva iniziato a roteare da sola e stava vorticando sempre più velocemente l'aura del suo corpo iniziò ad fluire indietro nei suoi meridiani.


<em>Sto... per avanzare di livello!</em>


Il suo primo avanzamento dopo essere entrato nella via del divino era avvenuto solo dopo tre mesi e mezzo!


Era particolarmente sorprendente questo periodo aveva trascorso tutto il tempo ad allenare il Riflesso Distruttore della Luna, il Canone di Investitura della Fenice di Ghiaccio e le Storie del Mondo Ardente del Corvo Dorato. Si era impegnato a stento a coltivare la sua forza misteriosa. Era aumentata solo contando sull'assorbimento dell'energia spirituale nel Lago del Ghiaccio Infernale, ma ci aveva messo solo tre mesi e mezzo per attraversare il primo livello della via del divino!


Yun Che si concentrò sul processo che stava avvenendo all'interno del suo corpo. Aveva iniziato a prepararsi a dare il benvenuto ai suoi primi progressi nella via del divino.


.....


All'esterno del Regno della Fenice di Ghiaccio, un'enorme barca cremisi dalle ali lunghe e ampie da entrambe le parti si fermò gradualmente. Non c'erano dubbi che fosse un'esistenza estremamente cospicua nel mondo di neve bianco.


Di fronte alla Sacra Sala, Mu Bingyun apparì in mezzo ad un bagliore di raggi freddi. Poi entrò con grazia e scorse la schiena di Mu Xuanyin. Poteva essere una coincidenza, ma stava proprio sulla riva della pozza in cui prima fioriva il Loto del Cuore di Budda delle Nove Resurrezioni, uno spettacolo che aveva visto molte volte in passato.


"È arrivata un'arca profound dal Regno del Dio della Fiamma?" Chiese con un tono freddo Mu Xuanyin.


"Sono Yan Wancang e Yan Juehai." Mu Bingyun si avvicinò. "Sorella, sei pronta a partire con loro per il Regno del Dio della Fiamma?"


Il suo sguardo cadde sullo splendido fiore bianco e perfetto al centro della pozza, dov'era prima il Loto del Cuore di Budda delle Nove Resurrezioni. I suoi petali sembravano piume d'oca e rilasciavano un'aura spirituale particolarmente calorosa.


"Fiore Spirituale delle Piume Glaciali?" Mu Bingyun rimase sbalordita e guardò Mu Xuanyin con un'espressione dubbiosa.


Mu Xuanyin aveva disposto appositamente questa pozza novemila anni fa per crescere il Loto del Cuore di Budda delle Nove Resurrezioni. Era stata usata acqua di lago celeste per riempire la pozza ed erano state anche aggiunte tre gocce di Sangue Primario di Fenice di Ghiaccio. Inoltre, ci veniva riversata dall'energia di ghiaccio spirituale ad intervalli regolari e la sua posizione era proprio al centro della Sala Sacra, che era in sé una struttura principale nel Regno della Fenice di Ghiaccio. Normalmente, la pozza sarebbe stata protetta da una barriera informe. Figuriamoci un estraneo, era perfino difficile che una particella di polvere ci si potesse avvicinare.


Negli ultimi novemila anni, c'era stato solo il Loto del Cuore di Budda delle Nove Resurrezioni qui. Come mai ora c'era anche un Fiore Spirituale delle Piume Glaciali?!


Se fosse stato un fiore bizzarro o un'erba insolita, Mu Bingyun non sarebbe stata troppo sorpresa. Dopotutto il Fiore Spirituale delle Piume Glaciali aveva quasi perso tutti i suoi petali e non aveva bisogno di un'energia spirituale troppo forte prima di fiorire nuovamente. Ma anche se il Fiore Spirituale delle Piume Glaciali fosse un fiore raro e di livello altissimo, ce n'erano sempre nel Regno della Canzone Glaciale. Qualsiasi fiore spirituale attorno al Lago del Ghiaccio Infernale avrebbe contenuto molta più energia spirituale di un Fiore Spirituale delle Piume Glaciali.


Inoltre, il Fiore Spirituale delle Piume Glaciali nella pozza era già sbocciato pienamente e non c'era il resto di esso. Quindi perché era stato posto in una pozza spirituale dall'aura sbalorditiva come il Lago del Ghiaccio Infernale e la Fenice di Ghiaccio?!


"Beh, la pozza era vuota dopotutto. Pensavo che sarebbe stato piacevole metterci qualche altro fiore e vederlo crescere." Mu Xuanyin si girò. "Dato che la gente del Regno del Dio della Fiamma è arrivata, significa che è quasi il momento. Non sono occupata al momento quindi posso partire oggi."


Mu Xuanyin sembrava aver cambiato intenzionalmente argomento. Mu Bingyun guardò nuovamente il Fiore Spirituale delle Piume Glaciali, ma non insistette. Disse con tono preoccupato: "Andrai lì da sola?"


"No." Lo sguardo di Mu Xuanyin sembrò agitarsi lievemente: "Ho intenzione di portare qualcun altro."


"Il Grande Anziano?"


"Yun Che."


"Yun Che?" Mu Bingyun ne fu un po' sbalordita.


"La sua conoscenza del Regno degli Dei è limitata al Regno della Canzone Glaciale. È l'ora di portarlo in altri luoghi e fargli ampliare gli orizzonti." Disse con un tono incredibilmente indifferente Mu Xuanyin. "Dato che è il mio discepolo, non posso lasciare che rimanga ignorante."


"..." Un sorriso molto superficiale apparve sul viso di Mu Bingyun. "Sembra che tu non sia più arrabbiata con lui."


Mu Xuanyin sbuffò con sdegno: "Umpf! È stato abbastanza fortunato da tornare vivo, quindi non ho più voglia di continuare ad arrabbiarmi con un moccioso."


Mu Bingyun strinse le labbra da un lato. "Il potere della fiamma di Yun Che è ancora più potente di quello del gelido. Perciò certamente è un'ottima decisione portarlo nel Regno del Dio della Fiamma. In realtà sono molto più preoccupata per te. Devi stare davvero attenta."


"Non ti preoccupare." Disse Mu Xuanyin senza il minimo nervosismo. "Quel drago cornuto ha subìto una grave ferita al suo Spadone del Drago quando ho attaccato l'ultima volta. È assolutamente impossibile che una ferita del genere guarisca in soli mille anni. Quindi non c'è dubbio che la minaccia di rimanere feriti è di gran lunga ridotta. Sono almeno l'ottanta per cento certa che potrò ucciderlo finché non avrà finito di fare la muta!"


Mu Bingyun annuì lentamente.


"Dì a Huanzhi che gli verrà lasciato il comando di tutte le questioni importanti della setta in mia assenza. A meno che non accada una questione irrisolvibile, non ha il permesso di contattarmi."


Dopo aver finito di parlare, si girò per uscire dalla sala. Proprio quando raggiunse l'entrata però si fermò all'improvviso come se si fosse ricordata di qualcosa. Poi mosse il palmo e lanciò una scia di luce bianca verso Mu Bingyun.


Mu Bingyun stese la mano per catturarla. Era il suo Pugnale Farfalla della Nuvola.


"Sorella..."


"Non c'è bisogno di spiegare nulla." Disse con un tono freddo Mu Bingyun. "È l'oggetto più importante lasciato da nostra madre e non dovrebbe essere dato assolutamente ad un estraneo... non importa chi sia! Stavolta farò finta di niente, ma spero che non accada più una cosa del genere!"


"Sì!" Mu Bingyun mise da parte l'arma provando sensi di colpa.


Mu Xuanyin fece un gesto con il palmo, facendo crepitare subito lo spazio attorno. La sua figura scomparì in un istante e riapparì nel Lago del Ghiaccio Infernale. Nel momento in cui giunse a riva, Mu Xuanyin era apparsa nel suo campo visivo.


Yun Che sentiva ancora molta apprensione e si chinò prontamente su un ginocchio: "Il discepolo porge i suoi rispetti alla maestra."


Di solito guardava Mu Xuanyin prima di chinarsi, ma stavolta tenne la testa abbassata... senza osare sollevarla nemmeno per un attimo... Temeva di adocchiare il suo seno in un momento di imprudenza.


"Seguimi." Disse con un tono freddo Mu Xuanyin. Tuttavia mostrò una lieve sorpresa nel suo sguardo... Non solo si era ripreso così presto, era anche avanzato di livello!


"Ah? Dove andiamo?" Chiese istintivamente Yun Che.


"Il Regno del Dio della Fiamma!"


Prima che potesse reagire, Yun Che barcollò e il paesaggio di fronte ai suoi occhi cambiò completamente. Era in alto nel cielo del Regno della Canzone Glaciale.


Fu in questo momento che Yun Che si ricordò di qualcosa. Quando era entrato nella Valle Nebbiosa della Morte, Mu Bingyun gli aveva detto che la gente del Regno del Dio della Fiamma stava per arrivare tra pochi giorni... in altre parole, il periodo di muta dell'antico drago cornuto nella Prigione Infernale del Cimitero degli Dei era arrivato. Era anche conosciuto come periodo di caccia al drago!


Inaspettatamente Mu Xuanyin voleva portarlo con sé!


Yun Che aveva sempre desiderato porgere visita alla Prigione Infernale. Se avesse potuto almeno dare un'occhiata distante al leggendario antico drago cornuto, sarebbe stata un'esperienza ancora più accattivante ed estremamente rara.


Ovviamente era una buona opportunità per lui.


Mu Xuanyin si era fatta strada velocemente, Yun Che la seguiva. Si avvicinarono velocemente ad un'arca profound cremisi che si era fermata fuori dal Regno della Fenice di Ghiaccio. Lanciando occhiate di soppiatto verso la schiena di Mu Xuanyin, Yun Che chiese con voce flebile: "Maestra, che... solo noi due partiremo per la Prigione Infernale del Cimitero degli Dei? L'Anziano Huanzhi e la maestra del palazzo Bigyun non verranno con noi?"


Sapeva già che erano i due con la forza misteriosa più potente nel setta a parte Mu Xuanyin.


Yun Che cambiò espressione in un istante quando menzionò il nome di Mu Bingyun. Immediatamente disse: "Oh no!"


Mu Xuanyin: "??"


"Maestra!" Disse nel panico Yun Che. "Mi sono ricordato di una questione. La maestra del palazzo Bingyun mi ha dato qualcosa che ho perso nella Valle Nebbiosa della Morte a causa della mia disattenzione. perciò dovrei informare subito la maestra del palazzo Bingyun al riguardo, altrimenti..."


Quel giorno nella Valle Nebbiosa della Morte, Yun Che aveva usato il Coltello Farfalla della Nuvola, ricoperto con il veleno del drago cornuto, per infilzare l'occhio della Scimmia Gigante, ma quando era stato respinto dal potente colpo del suo braccio, era rimasto gravemente ferito e il Coltello Farfalla della Nuvola naturalmente gli era caduto di mano ed era volato via chissà dove.


Mu Bingyun gli aveva detto personalmente che l'arma era stato tramandato dai loro antenati. Senza dubbio era estremamente importante.


"Stai parlando del Pugnale Farfalla della Nuvola?" Chiese con tono freddo Mu Xuanyin.


"Ah..." Yun Che rimase a bocca spalancata..."


"Allora non c'è bisogno. L'ho già restituito al posto tuo."


"Ah..." Yun Che deglutì e disse nervosamente: "La ringrazio molto maestra."


Mu Xuanyin gli lanciò un'occhiata di traverso per poi muovere il palmo all'improvviso. Una scia di luce bianca sfrecciò verso Yun Che, che la colse al volo istintivamente.


L'oggetto nella sua mano era una lama corta che brillava gelidamente. Aveva un'impugnatura a forma di farlfalla e una lama bianca e fredda. Inoltre dava l'impressione di essere così agile da sembrare irreale... la sua forma, la sua aura e il suo taglio, erano tutti esattamente uguali al Pugnale Farfalla della Nuvola che gli era stato dato da Mu Bingyun.


L'unica cosa diversa erano le ali di farfalla che erano rivolte nella direzione opposta.


"Questo è..."


"Questo Pugnale si chiama Farfalla del Suono. Dato che sembri piuttosto abile nell'usare una lama del genere, te la presterò per il momento." Mu Xuanyin distolse lo sguardo e disse con un tono impassibile: "Ma se oserai perderla, ti ucciderò sicuramente!"


Yun Che rimase stordito per un po' di tempo per poi dire prontamente: "Esprimo la mia gratitudine per il favore della maestra, me ne prenderò cura con tutto il cuore."


Yun Che mise da parte la Farfalla del Suono. Visto che non si sarebbe mai aspettato che accadesse qualcosa del genere, la sua testa aveva smesso di funzionare per un momento.


<em>Uh? Aspetta un secondo. Perché la maestra sa che sono abbastanza capace nell'usarlo? Non dirmi...</em>


I due lasciarono la sfera del Regno della Fenice di Ghiaccio in mezzo al vento gelido. Percepirono un'insolita aura ardente provenire da più avanti e presto videro l'arca profound del Regno del Dio della Fiamma.
                                


                                



