---
title: Capitolo 1049 - Trattamento Speciale per gli Scettici
pubDate: 2025-02-03T07:52:46.907Z
tags:
    - atg
---


<strong><em>Capitolo Sponsorizzato! Grazie Mille Marco!! 14 in coda, 0/7 donazione</em></strong>


<strong><em>-Alstor, che ha avuto tremila problemi con la formattazione quindi se ci sono i paragrafi strani o altre cose assurde è per questo</em></strong>


<em><strong>Sconti Natalizi!! Fino all'11 gennaio, le donazioni per AtG saranno di 7€ a capitolo!</strong></em>


Quando Yun Che disse il suo nome, quei tre non solo ebbero una reazione esagerata ma le loro espressioni divennero apertamente molto ostili.


"Aspettate un momento. Sta dicendo la verità? La sua aura non sembra anche a voi troppo debole?" chiese a bassa voce il ragazzo sulla sinistra.


"No, non credo. Ho sentito dire che i discepoli della setta della Fenice di Ghiaccio indossano una vesste bianca con ricamata la sagoma di una fenice. Inoltre, il Maestro mi ha detto che oggi sarebbe arrivato il Realm King della Canzone GLaciale. Se è venuto con lei, deve per forza essere il suo discepolo diretto."


"Anche il Fratello Maggiore Poyun aveva detto che la forza misteriosa di Yun Che ha raggiunto soltanto da poco il Divine Origin Realm."


Yun Che: "..."


I tre continuarono a discutere per un po'. Quando furono sicuri di chi avessero davanti, il ragazzo a destra avanzò di un passo e disse, con la testa alta e il petto all'infuori: "Sei per caso il discepolo diretto che il Realm King della Canzone Glaciale ha accettato da poco?"


Yun Che annuì: "Esatto, sono io."


"Quindi... sei stato tu a sconfiggere il Fratello Maggiore Poyun tre mesi fa!?"


Yun Che annuì di nuovo: "Sì, sono stato io."


"Tu... davvero sei così sfacciato da sostenerlo!?" l'unica ragazza fra i tre fece a sua volta un passo in avanti e lo accusò aggressivamente: "Com'è possibile che qualcuno forte come il Fratello Maggiore Poyun sia stato sconfitto da uno come te!? Tre mesi fa, tu... devi chiaramente aver sfruttato a tuo vantaggio il fatto che foste nel territorio della tua setta, così da sconfiggerlo con l'inganno!"


"Esatto! Persino io potrei sconfiggere a mani nude qualcuno di debole come te, quindi è impossibile che tu abbia sconfitto il Fratello Maggiore Poyun! Anche se è lui stesso ad averlo ammesso, non possiamo davvero credere che tu possa essere riuscito a batterlo!"


"..." Yun Che roterò gli occhi all'indietro quando sentì quelle parole. Finalmente aveva capito perché quei tre ragazzi avevano avuto una reazione così esagerata, quando avevano sentito il suo nome. Immediatamente, spiegò con rassegnazione: "Sono soltanto lievemente migliore del Fratello Maggiore Poyun nella comprensione delle leggi degli Elementi. In quanto a forza misteriosa, naturalmente sono molto, molto più debole di lui."


"Smettila di dire sciocchezze!" era stata di nuovo la ragazza a parlare. Disse, ancora più arrabbiata e aggressiva di prima: "Il Fratello Maggiore Poyun è il migliore nella comprensione delle leggi del Fuoco, i suoi risultati in quel campo sono ancora più straordinari della sua forza misteriosa. Il Maestro della setta in persona ha detto che il Fratello Maggiore Poyun ha un talento nell'utilizzo delle leggi del Fuoco che non si vedeva da tempo immemore! Non potresti mai sconfiggerlo, neanche se la tua forza misteriosa raggiungesse lo stesso livello della sua. E poi, con il tuo insignificante Divine Origin Realm... è chiaro che molto probabilmente ha perso solo perché hai imbrogliato in qualche modo. Voi abitanti del Regno della Canzone Glaciale siete davvero spregevoli!"


"Esatto!" strillarono i due ragazzi accanto a lei, quando ebbe finito di parlare.


"Sta a voi scegliere se credermi oppure no." Yun Che si voltò, siccome non era dell'umore adatto a continuare a spiegare.


"Umpf! Basta con le scuse!" davanti all'atteggiamento disinteressato di Yun Che, la ragazza si innervosì ancora di più: "Non credere di passarla liscia. Sarai anche riuscito a barare nel tuo Regno della Canzone Glaciale, ma adesso siamo nel territorio del Regno del Dio della Fiamma! Direi che è il momento di rendere giustizia al Fratello Maggiore Poyun."


Detto questo, scattò improvvisamente in avanti. Il suo corpo venne avvolto dalle violente Fiamme del Corvo Dorato e la sua aura si trasformò subito in maniera piuttosto sorprendente: "Yun Che! Non affermi forse di aver sconfitto il Fratello Maggiore Poyun!? In tal caso, che ne dici di un duello contro di me? Dato che non posso essere paragonata neanche a un solo mignolo del Fratello Maggiore Poyun, se perderai contro di me dovrai ammettere onestamente di aver barato durante il vostro incontro!"


Yun Che: "..."


"Ah... Sorella Maggiore Xiaorou, è soltanto al secondo livello del Divine Origin Realm, oltre che... un nostro ospite. Non credi di star facendo un po' troppo la prepotente? E poi, se per puro caso il Realm King della Canzone Glaciale lo scoprisse..." mormorò a bassa voce il giovane ragazzo sulla sinistra.


"Stai zitto! Lo faccio soltanto per rendere giustizia al Fratello Maggiore Poyun!" vedendo che Yun Che non aveva avuto alcuna reazione, la ragazza commentò a testa alta: "Umpf! Che c'è, hai paura? Adesso ti senti in colpa? Allora ammetti subito con sincerità di non essere in grado di battere il Fratello Maggiore Poyun e che tre mesi fa hai vinto il vostro duello con l'inganno! Altrimenti... pagherai le conseguenze delle tue azioni!"


"Hah..." Yun Che sospirò, sconsolato. Guardò il trio con la coda dell'occhio e rispose, rassegnato: "Va bene, va bene. Se è questo che volete, potete anche attaccarmi direttamente tutti e tre insieme."


Sentendo quelle parole, i tre ragazzi rimasero con lo sguardo perso nel vuoto. Le fiamme che avvolgevano la ragazza divamparono due volte più intensamente e gridò infuriata: "Non credevo che voi del Regno della Canzone Glaciale foste così senza vergogna! Sono in grado di battere quelli deboli come te con un dito solo, eppure hai il coraggio di chiederci di attaccarti tutti e tre contemporaneamente? Non ci sono limiti alla tua sfacciataggine!?"


Prima ancora che la ragazza finisse di parlare, Yun Che distese un braccio e la Spada Colpo Celeste Nemesi dei Diavoli comparve nella sua mano. Poi si voltò di scatto e la sua Energia Misteriosa e l'aura della Spada eruppero simultaneamente. All'improvviso, il terreno cominciò a tremare leggermente e una terrificante esplosione di Energia Misteriosa si riversò nell'area circostante. Sembrava un violento e inaspettato tsunami e in un solo istante i tre ragazzi ne furono travolti.


Le loro espressioni si incupirono subito. La ragazza, che era la più vicina, gridò in preda al panico e indietreggiò prontamente di qualche passo. Il suo sguardo arrogante era scomparso, a giudicare dal suo aspetto sembrava piuttosto spaventata.


Fino a un secondo prima, credevano che Yun Che non fosse un degno avversario per via della sua forza misteriosa che era soltanto al Divine Origin Realm. Ma non appena rilasciò la sua aura, si sentirono come se fossero stati schiacciati dalla sua forza soverchiante e non riuscirono neppure a respirare.


"Ragazzina." Yun Che sollevò molto lentamente la Spada Colpo Celeste Nemesi dei Diavoli, tenendola in orizzontale all'altezza delle proprie spalle: "Che ne dici di cambiare strategia? Vuoi ancora affrontarmi da sola o preferisci combattere insieme a loro due?"


"M-m-ma è davvero... al Divine Origin Realm?" balbettò il ragazzo sulla destra, deglutendo rumorosamente con un'espressione incredula.


"I-in ogni caso è assolutamente impossibile che abbia battuto il Fratello Maggiore Poyun!" la ragazza era chiaramente sorpresa e stava parlando a voce molto più bassa di prima. Poi, strinse i denti e disse spazientita: "Voi due perché state indietreggiando!? Attacchiamolo insieme... dobbiamo assicurarci che ammetta di aver barato per sconfiggere il Fratello Maggiore Poyun!!"


"Ah... sì, capito."


CLANG!


Come se fino a quel momento non avesse voluto usare la sua arma, la ragazza prese rapidamente dal suo anello spaziale una spada larga, che sembrava piuttosto inadatta alla sua corporatura esile. Dopo un suo grido acuto, dalla sua spada che danzava agilmente scaturì un drago di fiamme, diretto verso Yun Che.


Anche gli altri due ragazzi estrassero delle spade larghe molto simili. Innumerevoli fiammate di fuoco dorato si accesero intorno a loro, così la temperatura già ustionante crebbe di nuovo, repentinamente. I tre giovani caricarono volando a mezz’aria, era chiaro che avessero un’ottima intesa e fossero abituati a combattere insieme. Le tre spade sferrarono contemporaneamente dei fendenti verso Yun Che e in quello stesso istante anche le fiamme del Corvo Dorato dei tre ragazzi si fusero insieme. Prima ancora che le lame fossero vicine a Yun Che, ci fu una violenta esplosione di fuoco.


La luce delle fiamme era abbagliante e il potere del Corvo Dorato che contenevano era così terrificante da non poter essere descritto, ma Yun Che non le degnò neppure di uno sguardo. Lasciò che l’esplosione infuocata lo divorasse completamente. Poi raccolse la sua Energia Misteriosa e fece distrattamente una spazzata con il suo spadone.


Boom boom!!


L’esplosione di fiamme del Corvo Dorato creata dalla forza combinata di quei tre discepoli al Divine Soul Realm venne istantaneamente dissolta dalla spazzata noncurante di Yun Che. Tuttavia, la forza di quel colpo non diminuì affatto e l'Energia Misteriosa residua sferzò violentemente i tre ragazzi.


Quando videro le Fiamme del Corvo Dorato disperse da un singolo e distratto movimento di Yun Che, i tre restarono senza parole dallo stupore. Quando la tempesta di Energia Misteriosa del suo attacco si era scontrata con la loro esplosione di fuoco, avevano percepito chiaramente che la forza di quest’ultima era stata spazzata via in un istante. Subito dopo, vennero colpiti da una schiacciante ondata di Energia Misteriosa e vennero scagliati in aria, come se fossero stati colpiti in pieno con un pesante martello.


Quando riuscirono a recuperare l’equilibrio, si accorsero con loro immensa sorpresa di trovarsi a qualche centinaio di metri dal punto in cui avevano attaccato.


L’esplosione di fiamme creata dal loro sforzo combinato era stata divisa in numerosi frammenti e dispersa in tutte le direzioni. Yun Che era rimasto immobile, senza muoversi di un millimetro, nel mezzo del turbine di lingue di fuoco. La sua postura tranquilla e disinvolta faceva sembrare che li stesse guardando dall’alto in basso.


“Sorella Maggiore Xiaorou, come… com’è possibile che sia così forte?” chiese il ragazzo sulla destra, balbettando.


“Forse… ha davvero…”


“Ah… ah… ah!” la ragazza, arrossendo, gridò esasperata. Evidentemente, non riusciva davvero ad accettare quel risultato… o forse sarebbe stato meglio dire che non riusciva ad accettare che Huo Poyun fosse stato sconfitto da Yun Che, in nessun modo. Mise via la sua spada e unì le mani, poi le sollevò in alto e incanalò al massimo le sue Fiamme del Corvo Dorato, senza trattenersi minimamente.


“Yun Che! Il Fratello Maggiore Poyun ha detto che sei riuscito a fermare a mani nude la sua Golden Annihilation, ma non ci credo affatto! Se ne hai il fegato, prova a bloccare la mia!!”


“Ehi! Perché voi due state indietreggiando di nuovo? Svelti, mostrategli il nostro vero potere! È assolutamentementementemente impossibile che il Fratello Maggiore Poyun abbia perso contro di lui!!”


Era evidente che quei tre ragazzi fossero abituati ad allenarsi insieme, così da aver raggiunto un’intesa estremamente efficace. Quando incanalarono tutti e tre le loro Fiamme del Corvo Dorato, le loro auree iniziarono rapidamente a sincronizzarsi sotto ogni aspetto. La potenza offensiva di Golden Annihilation era incredibile. Tuttavia, consumava una grande quantità di Energia Misteriosa e richiedeva anche parecchio tempo per condensare le Fiamme del Corvo Dorato in una singola linea. La forza misteriosa di quei tre ragazzi era maggiore di quella di Yun Che di un intero Realm, ma ovviamente non potevano essere neppure lontanamente paragonati a lui in quanto a controllo sulle Fiamme. Le loro Fiamme del Corvo Dorato divamparono a piena potenza, poi si compressero e alla fine, dopo tre interi secondi, la Golden Annihiliation prese forma…


Nel frattempo, durante questo processo, Yun Che aveva deciso di non attaccare nonostante l’immensa apertura nelle difese dei tre ragazzi, semplicemente perché non ne aveva alcuna voglia. Lasciò che le tre Golden Annihilation si formassero… e che poi venissero scagliate contemporaneamente verso il suo volto.


Golden Annihilation era la tecnica dal più spaventoso potere distruttivo fra i primi sette stadi delle Cronache del Mondo Ardente del Corvo Dorato. Era praticamente inarrestabile e impossibile da contrastare. Persino nel corso di un duello fra praticanti del mistero dello stesso livello, nessuno dei due avrebbe mai potuto resistere a una Golden Annihilation dell’avversario, figurarsi a tre contemporaneamente.


Yun Che sollevò leggermente lo sguardo e osservò le tre lame di fuoco che stavano precipitando verso di lui dall’alto del cielo. Lasciò che si avvicinassero sempre di più, senza indietreggiare neppure di un passo.


In un batter d’occhio, le Golden Annihilation arrivarono proprio sopra la testa di Yun Che. Anche se lui era ancora impassibile, i tre discepoli della setta del Corvo Dorato caddero in preda al panico.


Non… non aveva davvero intenzione di schivare?


Era il discepolo diretto del Realm King della Canzone Glaciale. Se l’avessero ucciso per sbaglio in un momento di distrazione… sarebbero stati in grossi guai.


Anche se dentro di sé si sentivano confusi e allarmati, ormai per loro era praticamente impossibile fermare le lame di fuoco, anche se l’avessero voluto. Le auree delle tre Golden Annihilation si erano fuse ed erano dirette verso lo stesso punto, dove si sarebbero sovrapposte subito prima di colpire Yun Che… ma proprio in quel momento, Yun Che distese la mano destra, veloce come un fulmine, e le sue dita si fermarono proprio dove le tre lame di fuoco si sarebbero sovrapposte.


Quindi, voleva davvero tentare di bloccare contemporaneamente e con una mano sola le tre Golden Annihilation!


Wnng -- --


All’improvviso, ci fu uno scoppio che creò una tempesta di vento. Le tre Golden Annihilation non gli avevano mozzato il braccio, come chiunque si sarebbe aspettato, ma si erano fermate contemporaneamente fra le sue dita. Poi, Yun Che strinse lievemente il pugno…


Bang bang!!


Le tre lame di fuoco, formate dall’unione degli attacchi a piena potenza dei tre discepoli della setta del Corvo Dorato, andarono istantaneamente in frantumi e le loro fiamme si dispersero nell’aria.


“WAAAAAHHH!!”


Le grida dei tre ragazzi riecheggiarono tutt’intorno. A causa del contraccolpo causato dalla distruzione forzata delle tre Golden Annihilation, subirono un duro colpo alle Vene Misterioses e le loro Energia Misteriosa caddero nel caos. Fu allora che Yun Che scattò improvvisamente in avanti. In una frazione di secondo, i suoi tre avversari vennero avvolti da un’intensa luce blu, così fredda da far gelare l’anima, che li fece spaventare a morte.


Dingdingdingdingdingdingding!


La temperatura dell’aria calò bruscamente e prima ancora che i tre ragazzi avessero il tempo di calmarsi vennero immobilizzati da uno spesso strato di ghiaccio. Yun Che scomparve nel nulla e ricomparve subito dopo dietro di loro. Senza neppure preoccuparsi di guardare i suoi bersagli, sferrò un fendete all’indietro, verso loro tre…


PING!!


Non appena i cristalli di ghiaccio andarono in frantumi, un vento gelido riempì il cielo. I tre discepoli vennero scagliati via, ancora avvolti da uno strato di brina che si disperse ovunque, poi si schiantarono in lontananza contro la terra secca. Passò parecchio tempo senza che nessuno dei tre riuscisse a rialzarsi in piedi.


I tre discepoli della setta del Corvo Dorato, dopotutto, erano al Divine Soul Realm. Com’era possibile che un loro attacco combinato fosse stato fermato così facilmente da Yun Che? Quando lo avevano visto spezzare forzatamente le loro tre Golden Annihilation con una mano sola, erano rimasti fin troppo scioccati. Rimasero immobili a terra, come pietrificati, senza riuscire a calmarsi né a credere che fosse davvero successa una cosa così assurda…


Erano semplicemente increduli, proprio come quando alcuni mesi prima avevano sentito dire che Huo Poyun, che ai loro occhi era un genio divino, nel Regno della Canzone Glaciale era stato sconfitto da un avversario soltanto al Divine Origin Realm.


La ragazza, che fra i tre era stata quella dai toni più aggressivi, stava fissando Yun Che con gli occhi spalancati e lo sguardo perso nel vuoto. Aveva così freddo da tremare senza controllo, ma non le venne neppure in mente di usare la sua Energia Misteriosa per liberarsi dell’energia glaciale all’interno del suo corpo. Forse, in quel momento voleva soltanto credere che fosse stato tutto un sogno.


“Hahahahaha!”


Si sentì una risata fragorosa e sincera, piuttosto vicina. Pochi secondi dopo, un giovane con una lunga veste dorata scese dal cielo. Si trattava proprio di Huo Poyun. Guardando le condizioni imbarazzanti della sua Sorella e dei suoi Fratelli Minori, disse sorridendo: “Ora capite cosa significa che ‘là fuori c’è sempre qualcuno più forte di te’?”


“Fratello Maggiore… Poyun.” Lo salutò a bassa voce la ragazza, ma sembrava che si dovesse ancora riprendere del tutto dallo shock.


Huo Poyun si voltò, con un sorriso sincero e felice sulle labbra: “Fratello Yun, non so esprimere a parole quanto sia felice di rivederti. Tuttavia, non mi sarei mai aspettato che, oltre al tuo straordinario talento nella comprensione delle leggi degli Elementi, possedessi anche una rapidità incredibile nella coltivazione della forza misteriosa. Questo Poyun non può che restare senza fiato e ammirarti.”


Yun Che rispose, sorridendo: “La mia forza misteriosa è insignificante e terribilmente bassa rispetto alla tua, non possono neppure essere paragonate. Inoltre, anche se sono passati solo tre mesi la tua forza misteriosa è di nuovo cresciuta parecchio, Fratello Poyun. Quindi, in realtà sarei io a dover restare senza fiato e ammirarti.”


In confronto a tre mesi prima, l’aura di Huo Poyun era chiaramente cambiata parecchio. Era davvero sorprendente che la forza misteriosa di qualcuno al suo livello potesse crescere così notevolmente in soli tre mesi.


Huo Poyun scosse la testa, sorridendo a sua volta: “Purtroppo, questa zona è arida e piuttosto lontana dal nostro setta. Quando la caccia al drago cornuto sarà terminata, spero che non debba andartene di fretta, Fratello Yun. Devi permettere a Poyun di mostrarti tutta la sua ospitalità.”


“Haha, d’accordo. In tal caso, farò come chiedi e accetterò la tua offerta.” Yun Che acconsentì con una risata.


Huo Poyun distese una mano, indicando i tre discepoli che si erano appena rialzati da terra strisciando, e disse loro: “Voi tre, quanto avete intenzione di metterci a chiedere scusa al Fratello Yun?”


Yun Che fece un cenno con la mano: “Non è necessario. Dato che non avevano cattive intenzioni, non c’è bisogno di criticarli. Al contrario, sono davvero invidioso di sapere che hai così tanti Fratelli e Sorelle Minori che ti adorano e si preoccupano per te con tutto il cuore.”


<em>Al contrario di me… che dopo essere diventato il discepolo diretto della Maestra sono stato rinchiuso giorno e notte nel Lago del Ghiaccio Infernale. Figurarsi avere un’opportunità per dimostrare la mia forza, non ho neppure più visto l’ombra dei miei Fratelli e Sorelle Minori.</em>


<em>Prima, almeno potevo stuzzicare Mu Xiaolan per divertirmi un po’, haah….</em>


                                


                                



