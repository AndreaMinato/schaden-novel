---
title: Capitolo 1051 – Huo Ye
pubDate: 2025-02-03T07:52:46.907Z
tags:
    - atg
---


<em><strong>Capitolo Sponsorizzato! Grazie Mille Pierpaolo! </strong></em>


<em><strong>12 capitoli in coda (2 Pierpaolo + 10 Giuseppe), 0/7 donazione</strong></em>


<em><strong>-Alstor</strong></em>






<em><strong>Sconti di Natale!! Fino al 7 di Gennaio, i capitoli sponsorizzati di AtG saranno a 7€ l'uno!!</strong></em>










“Questo panorama è davvero così meraviglioso da non poter essere descritto a parole.” Guardando di fronte a sé, Yun Che si abbandono a un sospiro emozionato. Sula sua veste bianca come la neve e nelle sue pupille c’erano il riflesso cremisi scuro della scena davanti ai suoi occhi.


Huo Poyun diede un’occhiata a Yun Che e chiese, incredulo: “Fratello Yun, possibile che… non ti senta affatto a disagio?”


“Sto ancora bene.”


Persino i discepoli del Regno del Dio della Fiamma che avevano appena intrapreso la Via del Divino non sarebbero stati in grado di sopportare a lungo l’aura e la temperatura che c’erano in quel luogo. Eppure, Yun Che sembrava stare molto meglio che “ancora bene”. L’espressione sul suo volto era quella di sempre e anche il suo respiro era calmo e regolare. Non stava neanche usando la sua Energia Misteriosa per proteggersi.


Quando si ricordò di come Yun Che non avesse ricevuto alcun danno dalla sua Nine Suns Heaven’s Fury, Huo Poyun si sentì rassicurato, certo della sua sincerità: “Un luogo così straordinario può essere stato creato soltanto dal potere di uno degli antichi Veri Dei. È davvero difficile immaginare… quanto fosse immenso l’incredibile potere dei Veri Dei.”


“Il mio Maestro e gli altri sono fermamente convinti che in fondo alla Prigione Infernale Cimitero di Dio ci sia di sicuro qualche tesoro lasciato da un Vero Dio. Se riuscissimo a trovarlo, lo status del nostro Regno del Dio della Fiamma migliorerebbe notevolmente. Tuttavia…” Huo Poyun scosse la testa: “Per i comuni mortali dev’essere assolutamente impossibile controllare un tesoro lasciato da un Vero Dio. Infatti, il Maestro e gli altri sanno già che il sogno di trovarlo e utilizzarlo non è altro che una speranza folle e improbabile, siccome nessuno è mai riuscito a raggiungere il fondo della Prigione Infernale. Non otterremo mai il tesoro, a meno che la prima o poi la Prigione Infernale si spenga. Solo che…”


Huo Poyun non aggiunse altro, siccome era ovvio quello che intendeva dire.


Yun Che rimase in silenzio per qualche secondo. Ripensò alla Fenice di Ghiaccio, costretta a restare in fondo al Lago del Ghiaccio Infernale.


Era davvero l’antica Fenice di Ghiaccio, ancora nel proprio corpo! Non un frammento della sua anima!


Se si fosse saputo, la notizia avrebbe terribilmente scioccato l’intero Regno degli Dei.


<em>Questa Prigione Infernale Cimitero di Dei è decine di migliaia di volte più vasta del Lago del Ghiaccio Infernale, quindi naturalmente contiene molta più energia rispetto a esso. Cosa potrebbe esserci nascosto sul fondo di un luogo del genere…?</em>


<em>Che laggiù ci sia una qualche grande opportunità per far crescere ancora di più la mia forza misteriosa!?</em>


Yun Che strinse lentamente i pugni… <em>d’accordo, devo assolutamente trovare un’opportunità per esplorare l’interno della Prigione Infernale! Grazie alla mia immunità a qualsiasi tipo di fiamme, raggiungere il fondo non sarà un problema.</em>


Però, prima di tutto, doveva assicurarsi di non attirare troppo l’attenzione degli abitanti del Regno del Dio della Fiamma e inoltre… in base a quello che gli aveva detto Huo Poyun, il tesoro nascosto avrebbe dovuto trovarsi abbastanza vicino alla tana dell’antico drago cornuto. Considerando la sua potenza e che la sua aura era molto affine a quella della Prigione Infernale, la sua percezione spirituale doveva riuscire a coprire un’area estremamente vasta. Se Yun Che si fosse intrufolato troppo frettolosamente e per puro caso il drago l’avesse trovato… neanche avendo nove vite avrebbe potuto salvarsi da una catastrofe simile.


<em>Quindi, il momento migliore per mettere in atto il mio piano… sarà quando il drago cornuto lascerà la Prigione Infernale e inizierà a combattere con la Maestra!</em>


<em>A quel punto, tutti i membri del Regno del Dio del Fuoco saranno concentrati sulla battaglia. Quindi, nessuno si preoccuperà di dove io sia e non correrò neppure il rischio di essere scoperto dal drago cornuto mentre esploro la Prigione Infernale.</em>


“Fratello Yun, a cosa stai pensando?” chiese amichevolmente Huo Poyun, accorgendosi che Yun Che era perso nei suoi pensieri.


Yun Che rispose piuttosto tranquillamente: “Stavo soltanto pensando che questo antico drago cornuto, in un certo senso, è davvero sfortunato. Non ha mai fatto nulla di male, né è mai uscito dalla Prigione Infernale, eppure viene costantemente attaccato e cacciato. Non ti sembra che siamo noi i cattivi?”


“Hahahahaha.” Huo Poyun rise di gusto: “Hai ragione. Ma dal punto di vista delle leggi della Via del Profound, la sua esistenza è in sé un peccato e la sua forza è la sua unica qualità.”


“Sì, è vero.” Yun Che annuì: “A proposito, quanto è grande questo drago cornuto? Per caso è lungo migliaia di metri… o anche migliaia di chilometri?”


“No, no, no.” Huo Poyun scosse subito la testa: “Potresti restare sorpreso, Fratello Yun, ma il mio Maestro mi ha detto che quel drago cornuto, sebbene abbia parecchie centinaia di migliaia d’anni, è lungo soltanto cento metri dalla testa alla punta della cosa.”


“Cento metri?” Yun Che era stupito: “Solo cento metri?”


Anche se la forza del drago cornuto non poteva essere determinata soltanto dalla sua forma e dalle sue dimensioni, era una creatura nata nell’immensa Prigione Infernale e vecchia almeno qualche centinaio di migliaia d’anni, con un potere paragonabile a quello di qualcuno al Divine Master Realm… era piuttosto inaspettato che fosse lungo solo un centinaio di metri.


A dire il vero, Yun Che sarebbe stato molto meno sorpreso se il drago fosse stato lungo migliaia di chilometri, tanto da coprire il cielo e oscurare la terra.


“Però, anche se è molto piccolo la sua forza è incredibilmente terrificante. Persino il mio Maestro non riuscirebbe mai ad avvicinarsi al drago, figurarsi a combatterlo. Soltanto la tua Onorevole Maestra può riuscirci.”


Mentre Huo Poyun stava facendo conversazione con Yun Che, la giada dorata con impresso il marchio del suo setta che si trovava sulla sua spalla destra tremò lievemente, per poi emettere all’improvviso dei raggi di luce color oro. Huo Poyun la afferrò prontamente e pochi secondi dopo gridò allarmato, con un’espressione piuttosto cupa: “Cosa!?”


Yun Che si voltò immediatamente verso di lui: “Fratello Poyun, cosa succede?”


“Si… si tratta del Fratello Maggiore Huo Ye. Lui… sembra che… manchi sempre meno alla sua morte.”


Huo Ye?


Subito, Yun Che si ricordò di una cosa. Prima di andarsene di fretta lasciandolo da solo, Huo Rulie aveva gridato il nome “Ye’er”. Che fosse…


“Oh no! Devo tornare immediatamente dal Maestro. Se dovesse davvero… succedere qualcosa al Fratello Maggiore Huo Ye, di sicuro il Maestro impazzirebbe dal dolore. Considerando che a breve dovremo occuparci dell’importante questione della caccia al drago cornuto, probabilmente sono l’unico in grado di calmare il Maestro.”


Prima ancora che Yun Che potesse reagire, Huo Poyun si era già voltato e stava per volare via.


“Aspetta un attimo. Verrò con te.”


Huo Poyun fremeva dall’agitazione in quel momento e non aveva il tempo di discutere con Yun Che. Quindi, lo afferrò subito e lo sollevò in aria, tornando in volo da dove era arrivato poco prima, quasi dieci volte più velocemente che all’andata.


Huo Ye era l’unico figlio di Huo Rulie. Poi, Huo Rulie aveva subito un grave contraccolpo dalle Fiamme del Corvo Dorato a causa della sua impazienza, mentre cercava di incrementare la sua forza misteriosa. Quell’incidente lo aveva reso impotente, di conseguenza non aveva potuto avere altri figli oltre a Huo Ye.


Sfortunatamente, Huo Ye era stato ferito gravemente da Mu Xuanyin quando era ancora un ragazzo. Del resto, possedeva il Sangue del Corvo Dorato e praticava le Cronache del Mondo Ardente, quindi era estremamente vulnerabile all'Energia Misteriosa del Ghiaccio. Così, dopo essere stato colpito aveva perso all’istante la maggior parte delle funzioni vitali, restando totalmente invalido. Il fatto che fosse riuscito a sopravvivere per mille anni, sempre a un passo dalla morte, poteva essere considerato già di per sé un miracolo. Perciò era facile immaginare che Huo Rulie non sarebbe affatto riuscito ad accettare la sua morte.


Dopotutto, Huo Ye era il suo unico discendente. Se fosse morto, la sua dinastia sarebbe scomparsa per sempre.


Sebbene fosse riuscito in qualche modo a sopravvivere così a lungo, consumando innumerevoli medicine in grado di estendere la sua vita, alla fine Huo Ye era giunto al limite. Nell’ultimo periodo le sue condizioni erano peggiorate rapidamente, tanto che Huo Rulie era così sconvolto da non volerlo mai lasciare solo, neppure ora che mancava così poco all’inizio della caccia al drago cornuto.


“Sparite! Tutti voi, andatevene da qui! Andatevene!!”


“Ye’er… Ye’er!!”


Come un tuono improvviso, si sentì in lontananza un grido frustrato e feroce, carico di dolore e sofferenza sconfinata. Huo Poyun si irrigidì dalla testa ai piedi e accelerò ancora di più. Poco dopo, di fronte a lui comparve un’abitazione provvisoria avvolta da numerose Formazioni Misteriose. Naturalmente, i praticanti del mistero giunti in quel luogo per la caccia al drago cornuto non avevano bisogno di una casa del genere. Era stata preparata soltanto per Huo Ye, il figlio di Huo Rulie.


C’erano almeno dieci persone a guardia della casa. A giudicare dalle loro vesti, sembravano membri della setta del Corvo Dorato.


Huo Poyun atterrò rapidamente. Non appena lo videro, tutti rivelarono espressioni leggermente sollevate e un uomo piuttosto anziano si avvicinò, dicendo in tono urgente: “Poyun, sbrigati a calmare il tuo Maestro!”


Huo Poyun entrò immediatamente nella casa, senza neppure rispondere. Yun Che esitò per qualche istante, ma poi lo seguì standogli vicino. I membri della setta del Corvo Dorato erano così stupiti del suo arrivo improvviso che non fecero in tempo a fermarlo e a impedirgli di entrare nell’abitazione.


Non appena entrò, il suo volto venne investito da ogni genere di bagliori di Energia Misteriosa e di intense auree medicinali. Con un solo sguardo, Yun Che vide sdraiato su un letto un uomo anziano e molto debole, dalla pelle secca e avvizzita. Aveva gli occhi aperti, ma completamente opachi e persino le sue pupille erano quasi impossibili da distinguere. Dato che era quasi completamente privo di aura, chiunque l’avesse visto l’avrebbe creduto morto.


Sotto di lui c’era uno spesso strato di cristalli Profound. Anche se erano di molti colori diversi, emanavano tutti delle auree estremamente intense. Evidentemente, erano stati usati per prolungare la sua vita.


Huo Rulie era inginocchiato accanto a lui, con il capo chino, e tremava dalla testa ai piedi. Respirava affannosamente, come se fosse senza fiato, e la sua aura era in completo disordine. Inoltre, fiumi di lacrime calde gli rigavano il volto.


Huo Poyun si preoccupò molto quando vide le condizioni di Huo Ye. Anche se prima o poi quel giorno sarebbe dovuto arrivare, perché era successo proprio in quel momento…?


“Chi ti ha dato il permesso di entrare…? Esci di qui! Sparisci!” ringhiò ferocemente Huo Rulie. Aveva la voce roca, profondamente addolorata e disperata.


“Maestro, sono io!” Huo Poyun gli si avvicinò subito e cercò di aiutarlo a rialzarsi in piedi, senza però riuscirci: “Il Fratello Maggiore Huo Ye ha resistito così a lungo, quindi andrà sicuramente tutto bene… Maestro, adesso deve cercare di calmarsi. Andrà tutto bene.”


Huo Poyun non aveva idea di cosa dire per confortare Huo Rulie, perciò non poté che tentare di rassicurarlo con un tono il più convincente possibile.


Huo Rulie sembrò tremare meno violentemente, dopo aver sentito quelle parole. Non gridò più, ma continuò a tenere il capo chino verso il basso. Dalle labbra gli sfuggivano dei singhiozzi disperati: “Non può essere salvato… il mio Ye’er… ormai non possiamo salvarlo… Io, Huo Rulie… perderò il mio unico figlio…”


Il dolore che proveniva dal profondo dell’anima di Huo Rulie influenzò ogni singolo rivolo della sua aura. In quel momento non sembrava affatto il potente e spaventoso Maestro della setta del Corvo Dorato del regno del Dio della Fiamma, ma soltanto un padre intrappolato all’interno di un’infinita spirale di dolore e disperazione.


Huo Poyun si inginocchiò accanto a Huo Rulie e gli disse a bassa voce: “Il debito di gratitudine che Poyun deve al Maestro è grande quanto il cielo. Maestro, lei è stato come un padre per me. Anche se dovesse perdere il Fratello Maggiore Huo Ye… a meno che non sia lei ad abbandonarmi, resterò per sempre accanto a lei, Maestro.”


“Mio caro… mio caro Yun’er…” mormorò Huo Rulie. Negli ultimi anni, Huo Poyun era diventato il più grande supporto emotivo di Huo Rulie, che viveva nel costante terrore di perdere il proprio figlio da un momento all’altro.


Yun Che rilasciò la sua Energia Misteriosa ed esaminò rapidamente le condizioni di Huo Ye. Subito dopo, corrugò a fondo la fronte… era in una situazione davvero troppo orribile. Tutti i suoi meridiani, le sue Vene Misterioses, i suoi vasi sanguigni e i suoi organi interni… erano un vero e proprio disastro. Erano così danneggiati da non poter peggiorare ulteriormente. Inoltre, sembrava che fossero rimasti incollati l’un l’altro per troppo tempo, a causa delle innumerevoli emorragie interne e per la dispersione di altri fluidi corporei, il che era così tragico da non poter essere descritto a parole. Agli occhi di Yun Che, era come se un albero seccatosi da tempo immemore stesse ancora cercando di sopravvivere in un modo o nell’altro.


Le auree più intense all’interno del suo corpo erano quelle di decine e decine di erbe medicinali diverse. Erano proprio quelle, insieme ai cristalli Profund di alto livello, a star ancora preservando in qualche modo l’ultimo briciolo di forza vitale di Huo Ye.


Anche se in condizioni del genere avrebbe potuto continuare a sopravvivere, sarebbe stato molto peggio che morire e liberarsi finalmente dal dolore. In effetti, la morte sarebbe stata un destino migliore.


Il motivo per cui Huo Ye aveva resistito così a lungo… non era il suo desiderio di sopravvivere, ma il terrore che suo padre Huo Rulie impazzisse completamente dopo la sua morte.


Yun Che pensò fra sé e sé… <em>anche se il suo corpo è in condizioni indescrivibili, non posso che ammirare la sua immensa forza di volontà. Merita davvero di essere il Giovane Maestro della setta del Corvo Dorato.</em>


“Maestro della setta Huo, Fratello Poyun, per favore uscite dalla stanza. Conosco un modo per salvarlo.” Affermò Yun Che, dicendo finalmente qualcosa.


Huo Rulie sollevò di scatto lo sguardo. Dato che era completamente distrutto dal dolore, non aveva notato Yun Che e si accorse solo in quel momento della sua presenza. Quando vide la veste della setta della Fenice di Ghiaccio che indossava, nei suoi occhi si accese subito una rabbia sconfinata e gridò a squarciagola: “Chi ti ha dato il permesso di entrare!? Sparisci! Vattene immediatamente!!”


Yun Che rispose, impassibile: “Ve lo ripeto. Conosco un modo per salvarlo. Se non volete che muoia, uscite subito tutti e due!”


“Che razza di sciocchezze stai dicendo!?” Huo Rulie si alzò lentamente in piedi. La sua Energia Misteriosa stava diventando rapidamente più soverchiante: “Il mio Ye’er è stato ridotto in queste condizioni soltanto per colpa della tua setta della Fenice di Ghiaccio. Eppure, tu… tu… osi davvero…”


“Maestro!” Huo Poyun si spostò prontamente davanti a Huo Rulie e disse in tono concitato: “Il Fratello Yun vuole davvero salvare il Fratello Maggiore Huo Ye.”


“Salvarlo? E come? Come crede di poterci riuscire!?” ululò mestamente Huo Rulie: “Salvare Ye’er è sempre stato impossibile… era già impossibile mille anni fa, subito dopo l’accaduto. Sai quanto ho pagato per prolungare la sua vita fino ad adesso? Ormai… non c’è più assolutamente nessun modo per salvarlo, eppure lui osa davvero dire di poterlo fare…?”


“Perché dovrei mentire? Dato che ho avuto il coraggio di dirle che posso salvarlo, quali altre intenzioni dovrei avere? Crede che voglia fargli del male o qualcosa del genere?” Yun Che distese una mano e indicò Huo Ye, che sembrava ormai morto, poi disse: “Considerando le sue attuali condizioni, crede davvero che potrei peggiorarle ulteriormente?”


Le sue parole dirette e spietate lasciarono Huo Rulie con lo sguardo perso nel vuoto.


“Suo figlio è a un passo dalla morte e potrebbe abbandonarci da un momento all’altro. Siccome vuole davvero salvarlo, scommetto che crederebbe anche a un suo acerrimo nemico o a un mendicante trovato per strada, se le dicesse di poterlo fare. In una situazione del genere non c’è più spazio per i dubbi, lo scetticismo o il rifiuto! Certo, se invece non vuole salvarlo… allora ignori pure ciò che le ho detto!”


Dopo aver finito di parlare, Yun Che si voltò e si diresse verso la porta.


“Fratello Yun!” gridò a gran voce Huo Poyun. Scattò rapidamente di fronte a Yun Che e disse in tono urgente: “Maestro! Il Fratello Yun di sicuro non è il tipo di persona che parla senza pensare. Se ha avuto il coraggio di dire che può salvare il Fratello Maggiore Huo Ye, allora deve essere piuttosto sicuro di riuscirci. Sono completamente d’accordo con lui sul fatto che… ormai è impossibile che le condizioni del Fratello Maggiore Huo Ye peggiorino ulteriormente, anche se il suo trattamento non avesse effetto. Certo, le speranze devono sicuramente essere piccole, ma non c’è alcun motivo per rifiutare il suo aiuto.”


Huo Rulie respirò affannosamente e pesantemente per qualche secondo, ma non smise di tremare: “D-d’accordo, Giovane Yun, hai ragione… sul fatto che… ecco, non importa che tu stia mentendo o dicendo la verità, se riuscirai a mantenere in vita Ye’er ancora per qualche giorno o anche solo qualche ora, io, Huo Rulie…”


“Devo assolutamente intervenire il prima possibile, quindi non sprechi tempo con promesse superflue ed esca subito da qui! Nessuno avrà il permesso di entrare in questa casa finché non ne uscirò da solo! Inoltre, non utilizzate la percezione spirituale per osservare all’interno!” ordinò Yun Che, avvicinandosi al letto di Huo Ye.


“Maestro, usciamo subito. Ho piena fiducia nel Fratello Yun.” Disse Huo Poyun in tono persuasivo.


Huo Rulie inspirò a fondo, strinse i denti e poi si voltò verso l’uscita, trascinando con sé Huo Poyun. Poi, chiuse con forza la porta della casa.
                                


                                



