---
title: Capitolo 1060 – Impotente, Oblio della Luna Distrutta
pubDate: 2025-02-03T07:52:46.908Z
tags:
    - atg
---


<em><strong>Capitolo Sponsorizzato! Grazie Mille Giuseppe!</strong></em>


<em><strong>6 capitoli in coda, 0/7 donazione</strong></em>


<em><strong>-Alstor</strong></em>


<em><strong>Sconti Natalizi! Fino al 7 gennaio, i capitoli sponsorizzati di AtG saranno a 7€ l'uno!</strong></em>






“WAHHHH!!”


Dalla riva settentrionale della Prigione Infernale giunse un ruggito carico d’odio e rabbia. Lo spazio stesso stava tremando e la superficie della Prigione Infernale aveva cominciato ad agitarsi ancora più violentemente. Se non fosse stato per la barriera protettiva eretta dai vari Anziani del Regno del Dio della Fiamma, tutti sarebbero già stati travolti dalle fiamme.


La potenza di quell’attacco sferrato da quella sagoma infuocata si poteva immaginare chiaramente.


Era evidente che fosse rimasta a lungo sotto la superficie della Prigione Infernale, accumulando le forze e aspettando il momento perfetto per colpire.


“MAESTRA!!!” gridò a squarciagola Yun Che, con gli occhi spalancati e iniettati di sangue. Ciò che temeva di più era davvero successo così in fretta… inoltre, era uno scenario ben peggiore di quanto si fosse aspettato.


Il secondo drago cornuto non aveva soltanto attaccato con tutte le sue forze, ma anche mentre Mu Xuanyin stava raccogliendo tutto il suo potere per uccidere il primo e quindi era quasi completamente priva di Energia Misteriosa difensiva!


Come se fossero improvvisamente caduti dal paradiso all’inferno, tutti sentirono il loro cuore fermarsi dallo shock. Yan Wancang indietreggiò di parecchi passi, mentre Yan Juehai e Huo Rulie avevano la pelle d’oca e gli occhi così spalancati da sembrare sul punto di uscire dalle orbite.


“A… Ahhh…”


“C… com’è possibile!?”


In quell’istante i tre Maestri delle sette avevano visto chiaramente con immenso stupore che a colpire con forza Mu Xuanyin era stata la coda di un drago!!!


La coda di un drago cornuto!!


Quando la fiammata si disperse, all’interno della Proiezione della Volontà dell’Uccello Vermiglio, accanto al drago cornuto che era appena fuggito dalla prigione di ghiaccio e sopra alla superficie incandescente della Prigione Infernale…


C’era un altro drago cornuto, identico al primo, ma senza alcuna ferita!


Invece Mu Xuanyin era ormai scomparsa, sepolta dallo sconfinato mare di fuoco.


Prima ancora che qualcuno potesse riprendersi dallo shock, il secondo drago cornuto era già scattato in avanti con un ruggito furioso.


BOOOM -- --


Un’immensa ondata di fiamme si sollevò nel cielo e migliaia di chilometri del mare di fuoco vennero violentemente scagliati a mezz’aria… e tra i frammenti delle fiammate che si stavano disperdendo in aria, comparve un’elegante sagoma bianca.


Quando la vide, Yun Che si lasciò sfuggire un grido di gioia e sorpresa: “Maestra!”


Ma subito dopo, la sua felicità si trasformò immediatamente in orrore.


Mu Xuanyin durante la feroce battaglia non era mai stata ferita, ma dopo oltre otto ore aveva esaurito la maggior parte della sua Energia Misteriosa. Tuttavia, ora la sua veste bianca come la neve era ricoperta ovunque di macchie di sangue, i suoi capelli di ghiaccio erano disordinati e strappati, dagli angoli delle labbra e dagli occhi le colavano dei rivoli cremisi e brillanti e il suo volto dalla pelle candida era diventato terribilmente pallido.


Inoltre, la sua schiena era completamente insanguinata.


La Spada della Principessa Glaciale era ancora fra le sue dita, ma delle gocce di sangue scorrevano lentamente lungo la sua lama.


L’aura glaciale che prima sembrava quasi avvolgere l’intera Prigione Infernale adesso era incredibilmente debole e caotica.


Non appena venne scagliata in aria ed emerse dal mare di fuoco, i due draghi cornuti attaccarono dall’alto con delle fiammate, senza lasciarle neppure il tempo di respirare.


Mu Xuanyin indietreggiò rapidamente, ma con movimenti sorprendentemente instabili, come se fosse una foglia trasportata da onde caotiche. La Spada della Principessa Glaciale sferrò un fendente orizzontale, creando ghiaccio in tutto il cielo… ma venne immediatamente sciolto dalle fiamme e scomparve nel nulla…


Pfft!!


Mu Xuanyin sputò un altro grande fiotto di sangue, che creò un arco nell’aria, poi cadde di nuovo nello sconfinato mare di fuoco come un passero bianco colpito da una freccia.


Yun Che rimase con la bocca aperta, ma non riuscì a mormorare neppure una parola. Sentiva freddo in tutto il corpo e provava soltanto un immenso odio e un senso di impotenza.


La sua forza misteriosa era soltanto all’inizio della Via Divina, mentre Mu Xuanyin e i draghi cornuti che la stavano affrontando erano alla sua vetta. La loro forza era a un livello completamente diverso. Quando il secondo drago cornuto aveva finalmente fatto la sua mossa, Mu Xuanyin non aveva neppure avuto l’occasione di reagire ed era stata subito spinta in una situazione disperata, ma lui non poteva fare nulla per aiutarla… figurarsi correre a salvarla, non sarebbe riuscito neppure ad avvicinarsi.


E anche se fosse riuscito a raggiungerla… con la sua forza, anche se ci fossero stati decine o anche centinaia di migliaia di Yun Che, sarebbe forse servito a qualcosa?


Anche se sapeva chiaramente che c’era un secondo drago cornuto, non aveva potuto dirlo a Mu Xuanyin… in preda all’agitazione, non aveva esitato a giurare e a implorare, ma nessuno gli aveva creduto.


L’unica cosa che poteva fare era rimanere a guardare… con gli occhi spalancati.


Del resto, non era altro che un minuscolo e insignificante granello di polvere… anche se avesse messo in gioco la sua stessa vita, non sarebbe riuscito a fermare le gigantesche onde di fiamme che stavano per divorare Mu Xuanyin. A renderlo ancora più triste, era il fatto che non ne avrebbe neppure mai avuto l’opportunità.


BOOM!! BOOM!!


Venendo continuamente gettata nella Prigione Infernale, l’aura di Mu Xuanyin si faceva sempre più debole. Le macchie di sangue sul suo corpo si espandevano rapidamente; sotto attacco da entrambi i draghi cornuti, non aveva neppure il tempo di chiuderle con il ghiaccio.


Proprio come aveva previsto Yun Che, una volta che i due draghi cornuti erano stati costretti a combattere insieme, avevano cominciato ad attaccare con il pieno intento di uccidere senza lasciare a Mu Xuanyin alcuna possibilità di fuggire.


“La sua forza misteriosa è quasi esaurita, è gravemente ferita e costantemente sotto attacco da parte dei due draghi… questa è la loro unica occasione per ucciderla! Se oggi riuscisse a fuggire, non avranno mai una seconda possibilità per farlo.” Disse Huo Rulie, ma non stava affatto esagerando. In condizioni ottimali Mu Xuanyin non sarebbe stata in grado di tenere testa ai due draghi cornuti, ma neppure tre di loro sarebbero riusciti a ucciderla se lei si fosse concentrata solo sulla fuga.


Gli attacchi dei due draghi cornuti continuavano come una gigantesca tempesta di fuoco, onda di fiamme dopo onda di fiamme, senza mai interrompersi. Figurarsi contrattaccare, Mu Xuanyin faceva sempre più fatica anche solo a continuare a difendersi. Ogni volta che riusciva con fatica a scappare dalla Prigione Infernale dopo esservi stata gettata, la sua aura diventava un po’ più debole.


Oltre al fatto che non riusciva a sigillare le sue ferite, dover incanalare continuamente tutto il suo potere le faceva peggiorare rapidamente… era come una foglia nel mezzo di un uragano, avrebbe potuto cedere da un momento all’altro.


Yun Che continuò a osservare con lo sguardo perso nel vuoto, non poteva fare nient’altro… fin nel profondo della sua anima avvertiva il dolore e l’impotenza di tutti coloro che sono deboli, oltre a un immenso odio per quella stessa debolezza.


<em>Perché sono venuto nel Regno degli Dei…</em> pensò con grande dolore. <em>Com’era bello sulla Stella Polo Blu… ormai non c’era nessuno che non potessi salvare, niente che non potessi fare, e non avrei mai più dovuto sopportare questa impotenza e questa sofferenza.</em>


<em>Perché hai dovuto essere così buona con me? Se fossi stata severa e senza cuore anche con me, come sei sempre con tutti… ora non sarei così…</em>


“C’erano… c’erano davvero due draghi cornuti… com’è possibile… com’è potuto succedere!?” le pupille di Yan Juehai si contrassero. Ancora adesso, era terrorizzato e non riusciva a credere alla realtà.


“E’ finita… ormai è finita…” mormorò Yan Wancang, perdendo il controllo.


Mu Xuanyin ormai era spacciata… e anche il loro sogno di avere in futuro un Divine Master si era infranto…


“Siamo stati davvero… ingannati per così tanti anni…” Huo Rulie tremava dalla testa ai piedi e il braccio con cui stava tenendo Yun Che per le spalle perse tutta la sua forza.


Yun Che si voltò verso di loro e disse freddamente: “Scommetto che tutti voi non andrete mai a salvare la mia Maestra, vero!?”


Sentendo quelle parole cariche d’indignazione, Yan Wancang sapendo di essere dalla parte del torto non poté che sospirare a fondo e chiudere gli occhi: “Non è che non vogliamo, ma con la nostra forza, anche se…”


“Non mi servono spiegazioni, sapevo che non l’avreste fatto!” Yun Che stava ridendo, con una terribile freddezza: “Vi siete rifiutati persino di mandarle un piccolo avvertimento, un avvertimento che non avrebbe avuto alcuna ripercussione negativa ma che avrebbe potuto salvare la vita alla mia Maestra, quindi adesso come potreste essere disposti a rischiare la vostra per correre in suo aiuto? Anche se si trova in questa situazione disperata per colpa vostra!!”


“…” Yan Wancang non riuscì a respirare per qualche secondo. Le sue labbra si mossero, ma alla fine non disse nulla e rimase con lo sguardo perso nel vuoto, fisso sulla Proiezione dell’Uccello Vermiglio.


Tutti i vari Anziani della setta dell’Uccello Vermiglio avevano espressioni arrabbiate, ma stavolta nessuno osò contraddire Yun Che.


“Haah!” Huo Rulie sospirò, affranto: “Ormai è lei stessa l’unica persona in grado di salvarla. Forse, troverà un’occasione per fuggire… è la sua unica speranza.”


Ma a giudicare dalle attuali condizioni di Mu Xuanyin, sommate al fatto che i due draghi cornuti stavano combattendo come se fossero impazziti, Huo Rulie nel profondo del cuore sapeva già chiaramente che era quasi impossibile.


Prima, le fiamme del primo drago cornuto venivano congelate e distrutte con facilità da Mu Xuanyin, ma ora le carte in tavola erano cambiate… terribilmente a suo svantaggio. Non appena il ghiaccio sigillava il fuoco, andava in frantumi o si scioglieva. Mu Xuanyin arretrava di continuo e il sangue che colava dalla sua bocca le aveva già da parecchio dipinto interamente il collo di rosso… e in quel momento, Yun Che notò uno strano rossore sul suo viso.


Quello è…


Veleno!!


Il veleno del Drago Cornuto!!


“Ssss!!” Yun Che strinse così forte i pugni che fra le sue dita cominciò a colare del sangue… il veleno del drago cornuto normalmente non sarebbe stato una grave minaccia per Mu Xuanyin, ma solo se fosse stata in condizioni ottimali. Adesso, le sarebbe stato fatale.


Proprio come era accaduto a Mu Bingyun mille anni prima. Con la sua forza misteriosa, normalmente avrebbe potuto neutralizzare rapidamente il veleno dopo esserne stata intossicata, ma non ne aveva avuto l’occasione poiché aveva dovuto combattere ferocemente contro Huo Rulie. Più Energia Misteriosa si incalava, più l’effetto del veleno era intenso. Poi, lui l’aveva ferita ancora più gravemente ed era stata costretta a fuggire disperatamente… dopo essere precipitata nel continente del Cielo Misterioso, era rimasta a lungo completamente priva di forza misteriosa. A quel punto, il veleno aveva invaso la sua anima senza lasciare alcuna possibilità di guarigione.


Adesso, Mu Xuanyin era nelle stesse condizioni in cui Mu Bingyun si era trovata mille anni prima! Era stata intossicata dal veleno del drago cornuto, ma non poteva neutralizzarlo e siccome stava combattendo con tutte le sue forze si sarebbe diffuso ancora più rapidamente e intensamente. Inoltre, l’effetto del veleno avrebbe fatto peggiorare ancora di più le sue condizioni fisiche e la sua Energia Misteriosa, portandola sempre più vicina alla morte.


BOOM!!


Mu Xuanyin venne di nuovo gettata nella Prigione Infernale… ma stavolta, ne uscì dopo un solo istante e spruzzò una grossa quantità del suo sangue sulla Spada della Principessa Glaciale che stringeva in mano.


In quel momento, il Sangue della Fenice di Ghiaccio di Yun Che pulsò con forza. Sollevò rapidamente lo sguardo… e vide nella Proiezione dell’Uccello Vermiglio che intorno a Mu Xuanyin tutto era stato oscurato da un’aura della Fenice di Ghiaccio estremamente densa.


L’espressione di Yun Che mutò all’istante, rivelando tutto il suo terrore…


<em>Il Sangue dell’Origine della Fenice di Ghiaccio!?</em>


Ma poi, il suo orrore crebbe a dismisura…


<em>No! Quella è… Essenza del Sangue!</em>


Non ha usato solo il suo Sangue dell’Origine della Fenice di Ghiaccio, ma anche la sua Essenza del Sangue!!


Che la Maestra voglia… voglia…


Ding!


Il mondo venne avvolto da un silenzio sovrannaturale.


Il turbinio del mare di fuoco si fermò, l’intera Prigione Infernale sembrò diventare silenziosa, come se fosse stata improvvisamente congelata.


La luce azzurra che avvolgeva Mu Xuanyin, così debole da sembrare sul punto di spegnersi, all’improvviso divenne abbagliante… e la sua aura impazzì, diventando almeno dieci volte più intensa di quanto fosse mai stata!!


Persino i due draghi cornuti, che erano ormai pronti a ucciderla con il loro attacco più potente, rallentarono all’istante. La luce riflessa dalle loro scaglie rosse divenne sempre più fredda. Poi, emisero dei ruggiti bizzarri e indietreggiarono entrambi il più in fretta possibile.


Il bagliore azzurro si stava diffondendo. L’area circostante della Prigione Infernale e la Proiezione dell’Uccello Vermiglio divennero completamente blu.


I meravigliosi occhi di Mu Xuanyin erano opachi e il sangue che tingeva di cremisi il suo intero corpo le conferiva una glaciale, ma vivida e inquietante bellezza. Sollevò in alto la Spada della Principessa Glaciale che stringeva fra le dita e sulla sua punta iniziò a ruotare lentamente una piccola Formazione Profound brillante.


Non appena comparve la Formazione Profound, i due antichi draghi cornuti si fermarono e rimasero immobili, congelati in una prigione di ghiaccio, come se lo spazio stesso fosse stato sigillato e il tempo si fosse fermato.


“Questa… questa è…”


Attraverso la Proiezione dell’Uccello Vermiglio, tutti percepirono un freddo e una paura che attanagliarono le loro stesse anime.


“Che sia… quella Formazione della Fenice di Ghiaccio proibita, di cui si parla nelle leggende?” mormorò Huo Rulie.


“Una Formazione della Fenice di Ghiaccio proibita? Di cosa si tratta?” chiese Yun Che con agitazione, stringendo i denti.


Huo Rulie fissò la Proiezione dell’Uccello Vermiglio e rispose in preda allo stupore: “Molti delle sette più grandi possiedono tecniche proibite da utilizzare solo in situazioni disperate. la setta dell’Uccello ne ha una, così come alla setta della Fenice di Ghiaccio… la vostra si chiama Oblio della Luna Distrutta.”


Yun Che: “…”


“Anche se non l’ho mai vista usare, ho letto alcune cose su di essa. Quella Formazione Profound proibita richiede l’utilizzo del Sangue dell’Origine della Fenice di Ghiaccio e una grande quantità di Essenza del Sangue per essere attivata, ma la sua potenza è sufficiente a distruggere interi mondi… tuttavia, non consuma soltanto una gigantesca quantità di energia e di Essenza del Sangue, ma causa anche un’enorme riduzione della forza misteriosa, della lunghezza della vita e… del talento. Se l’utilizzatore non ha una forza misteriosa sufficientemente alta, attivandola forzatamente è molto probabile che muoia istantaneamente per il contraccolpo.”


“Cosa!?” Yun Che spalancò ancora di più gli occhi e strinse così forte i denti che due di essi si spezzarono. Un rivolo di sangue colò dagli angoli delle sue labbra, ma non provò alcun dolore.


“A quanto pare, la tua Maestra è sicura di non avere alcuna speranza di riuscire a fuggire e, di fronte a morte certa, ha…” Huo Rulie si irrigidì e non disse altro.


L’espressione di Mu Xuanyin era meravigliosa e tranquilla… nel suo sguardo c’era una pace che Yun Che non vi aveva mai visto prima. All’interno di quel mondo irreale, azzurro come il ghiaccio, distese lentamente il braccio in avanti…


Ding!


Il tempo stesso sembrava essersi congelato. Non c’era alcun suono. Nella Proiezione dell’Uccello Vermiglio e negli occhi di tutti, c’era soltanto il raggio di luce che scaturiva dalla Spada della Principessa Glaciale.


Quel raggio di luce fluì molto lentamente, sembrava quasi che non si stesse muovendo. Dopo un periodo di tempo imprecisato, finalmente la punta della spada illusoria toccò qualcosa e nello istante la Formazione Profound sulla sua punta esplose, rilasciando un accecante bagliore blu.


Sorprendentemente, la punta della lama aveva colpito il Spadone del Drago del secondo drago!


Del drago cornuto che era appena comparso, senza alcuna ferita!


All’interno della Formazione Profound azzurra che aveva cominciato a ruotare, la Spada della Principessa Glaciale continuò ad avanzare, perforando il corpo del drago senza alcun suono.


Aveva aperto un taglio fra il cielo e la terra, che emanava un’irreale luce azzurra.


Era così incredibile che nessuno sembrava essersi accorto che avesse appena perforato il corpo di un antico drago cornuto.


Clang!


Clang!


I due draghi erano ancora immobili, ma due serie di raggi di luce blu scaturirono dal punto in cui la Spada della Principessa Glaciale aveva trafitto il Spadone del Drago del secondo. Poi, emise una terza serie di raggi, poi una quarta, una quinta…


Clang! Clang! Clang! Clang! Clang! Clang…


Una decima!


Una dodicesima!


Avvolto dalla luce azzurra, l’antico drago cornuto che era stato colpito rimase perfettamente immobile e divenne rapidamente blu come il ghiaccio.


Quando la luce si disperde del tutto, all’improvviso un’enorme crepa comparve al centro del suo corpo, per poi diffondersi rapidamente fino alla sua coda e ai suoi artigli. Subito dopo, l’enorme drago andò rumorosamente in pezzi e collassò su se stesso, esplodendo e spezzandosi ulteriormente.


Si era completamente trasformato in piccoli frammenti di ghiaccio, che si dispersero fin dove si riuscisse a vedere e caddero sulla parte ghiacciata della Prigione Infernale.
                                


                                



