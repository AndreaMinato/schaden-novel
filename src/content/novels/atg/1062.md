---
title: Capitolo 1062 – Situazione Disperata, Moon Star Restoration
pubDate: 2025-02-03T07:52:46.909Z
tags:
    - atg
---


<em><strong>Capitolo Sponsorizzato! Grazie Mille Giuseppe! </strong></em>


<em><strong>5 in coda, 0/7 donazione</strong></em>


<em><strong>-Alstor, che oggi vi porta questo capitolo luuuuungo</strong></em>


<em><strong>Sconti Natalizi!! Fino al 7 gennaio, i capitoli sponsorizzati di AtG saranno a 7€ l'uno!</strong></em>






Quando sentirono le parole di Yun Che, Yan Wancang e gli altri lo guardarono sorpresi. Anche loro erano giunti alla stessa logica conclusione di Huo Rulie… ovvero che volesse morire insieme alla sua Maestra.


Ma Yun Che rispose, con cala e freddezza: “Morire con lei? Sono ancora abbastanza sano di mente da non fare nulla di così stupido! Voglio andare a salvarla!”


“Come se fosse possibile!” ringhiò Huo Rulie: “A meno che intervenga all’improvviso il Realm King di un Reame Superiore, nessuno può salvare la tua Maestra! Con la tua forza misteriosa insignificante, non sei neppure degno di morire provandoci!”


Yun Che guardò Huo Rulie dritto negli occhi e gli disse: “Tre giorni fa, ho fatto una cosa che lei credeva fosse impossibile, qualcosa che lei credeva non potesse mai accadere.”


“Poco fa, ho detto a tutti voi più e più volte che c’erano due draghi cornuti. Non ho esitato neppure a giurare sulla mia stessa vita, eppure non mi avete creduto… e vedete cos’è successo, siccome voi non avete voluto fidarvi di me?”


“Il vostro orgoglio vi ha portato a ricoprirvi di vergogna! Quindi, ora che diritto avete di affermare che io non possa salvare la mia Maestra!? Voi non sarete in grado di aiutarla, ma come potete essere certi che anche io non possa salvarle la vita?”


Immediatamente, Huo Rulie rimase con lo sguardo perso nel vuoto.


“Oggi, poche ore fa, ha giurato solennemente lei stesso di essere pronto a darmi volentieri qualsiasi ricompensa o soddisfare qualsiasi mia richiesta, siccome mi deve un enorme favore. Heh…” Yun Che ridacchiò, schernendo Huo Rulie: “Per tutto questo tempo, sono stato uno sciocco a provare rispetto per lei. Huo Rulie, chi avrebbe mai immaginato che per lei parole come ‘ripagherò di sicuro il mio debito’ e ‘manterrò a qualsiasi costo la mia promessa’ per lei non contassero un cazzo!!”


“Dannato moccioso!!”


Nessuno avrebbe osato insultare in quel modo e con così tanta rabbia il prestigioso Maestro della setta del Corvo Dorato. L’Anziano Huo Rujin si infuriò terribilmente: “Piccolo moccioso del Regno della Canzone Glaciale, hai davvero osato insultare il Maestro del mio setta? A quanto pare, sei stanco di vivere…”


“Stai zitto, dannazione!!”


Ululò con rabbia Huo Rulie, spaventando Huo Rujin e facendolo indietreggiare rapidamente di un paio di passi. La sua Energia Misteriosa eruppe all’esterno, facendo strappare all’istante le maniche della sua veste e lasciando scoperte le sue braccia simili a rocce vulcaniche.


“Io, Huo Rulie… forse sarò un codardo, ma non sono mai stato una persona così spregevole da infrangere le proprie promesse!” Huo Rulie espirò a fondo: “D’accordo! Se vuoi sprecare la tua vita… allora verrò con te! Nel peggiore dei casi, morirò!”


“Andiamo!!” dopo aver sollevato da terra Yun Che, scattò verso la Prigione Infernale come una tempesta violenta e distruttiva.


“Maestro!”


“Maestro della setta!”


“Maestro della setta Huo!!”


Tutti i presenti gridarono, allarmati, ma Huo Rulie finse di non sentirli. In un batter d’occhio, era completamente scomparso all’orizzonte.


Siccome la sua forza misteriosa era al Divine Sovereign Realm, la sua velocità era a dir poco terrificante. Soltanto la tempesta d’aria che creava muovendosi faceva sentire Yun Che come se il suo corpo stesse per essere fatto a pezzi. Per fortuna, Huo Rulie lo protesse subito con la sua Energia Misteriosa, il che lo aiutò a sentirsi gradualmente meglio.


“Maestro della setta Huo, faccia in fretta… vada il più veloce possibile!”


Erano a tremilacinquecento chilometri di distanza dalla battaglia. Yun Che avrebbe impiegato almeno qualche ora a raggiungere Mu Xunayin, ammesso che avesse volato costantemente alla sua velocità massima e che fosse riuscito ad avvicinarsi senza morire. Ma per qualcuno al livello di Huo Rulie, era tutto diverso. Sentendo le parole di Yun Che, strinse i denti e lo insultò mentalmente, poi si asciugò il sudore che gli imperlava la fronte. La sua Energia Misteriosa infuocata lacerava senza sosta lo spazio e man mano che avanzava accelerava sempre di più, sempre più vicino alla sua velocità massima.


La densità di energia del Fuoco sopra la Prigione Infernale era estremamente spaventosa, quindi anche Huo Rulie poteva percorrere solo una distanza limitata lacerando lo spazio. Tuttavia, era comunque straordinariamente veloce e in breve tempo i due avevano già percorso mille chilometri. A quel punto, Yun Che sollevò lentamente una mano, nella quale teneva un pezzo di giada rosso sangue.


Huo Rulie si voltò subito, quando percepì l’aura ustionante di quella giada: “La Giada dell’Uccello Vermiglio!?”


Alla Grande Assemblea della setta della Fenice di Ghiaccio di qualche mese prima, i tre setta Master del Regno del Dio della fiamma avevano donato quella Giada dell’Uccello Vermiglio a Mu Xuanyin, quando le avevano “fatto visita”. Ma lei l’aveva consegnata subito a Yun Che!


Yun Che chiuse gli occhi e si concentrò rapidamente, poi la Giada dell’Uccello Vermiglio fra le sue dita scomparve.


“Slap!”


All’interno della Perla del Veleno Celeste, Yun Che diede una sculacciata a Hong’er, che in quel momento stava dormendo tranquillamente. Lei si rialzò con un salto, gridando, poi disse con un’espressione addolorata e appoggiandosi una mano sul didietro: “Maestro, pe-pe-perché… mi hai colpito sul sedere?”


<em>Questa ragazzina… Yun Che strinse i denti dalla rabbia… là fuori c’è stata una catastrofe terribile, eppure qui dentro lei stava ancora dormendo come se niente fosse!</em>


<em>Phew… calmati! Non farti prendere dal panico! Non posso permettermi di offendere questo piccolo demonio.</em>


Sul suo volto comparve un sorriso incredibilmente amichevole. Poi, le mostrò la Giada dell’Uccello Vermiglio che teneva in mano: “Hong’er, da quando sono arrivato nel Regno degli Dei non ho mai giocato un po’ con te. Quindi, mi sentivo in colpa e ho deciso di farti un regalo…”


“Wow! Ha un profumo delizioso!!”


Prima ancora che Yun Che finisse di parlare, gli occhi di Hong’er si illuminarono come stelle e lei cominciò a fissare la Giada dell’Uccello Vermiglio che aveva in mano. Subito dopo, un bagliore rosso passò di fronte a Yun Che… che sentì subito la mano più leggera.


Hong’er era scomparsa, così come la Giada dell’Uccello Vermiglio!


Crunch! Crunch!


Sentendo dietro di sé un secco rumore di morsi, Yun Che si voltò e vide Hong’er addentare senza fatica la Giada dell’Uccello Vermiglio, nella quale era contenuta una quantità straordinaria di energia. In soli tre bocconi, l’aveva già inghiottita tutta.


“~！@#￥%…” gli angoli degli occhi di Yun Che tremarono… <em>Perché diavolo mi sono anche sforzato di inventare una scusa per convincerla a mangiarla? Non serviva a niente!</em>


“Heehee!” Hong’er socchiuse gli occhi e aprì le mani: “Ormai l’ho finita… aah… aah… aah?”


Yun Che ormai era già scomparso nel nulla.


“Hmm…” Hong’er si guardò intorno, muovendo un dito avanti e indietro con un’espressione confusa: “Perché se n’è andato così all’improvviso? Che il Maestro sia arrabbiato con me?”


“Maestro della setta Huo Rulie, quanto siamo lontani da lei?” gridò a squarciagola Yun Che, non appena la sua coscienza tornò nel mondo esterno.


Man mano che si avvicinavano al centro della Prigione Infernale, la temperatura del mare di fuoco e l’intensità delle tempeste d’energia diventavano sempre esponenzialmente maggiori.


“Manca ancora un bel po’!”


“Allora vada ancora più veloce! Più veloce è, meglio è! La mia Maestra non riuscirà a resistere a lungo!”


“Dannazione!” Huo Rulie imprecò ad alta voce. La sua Energia Misteriosa del Fuoco eruppe di nuovo, aprendo all’istante una frattura spaziale lunga dieci metri, facendolo andare ancora più veloce.


“Ragazzo! Dato che dici di non voler gettare al vento la tua vita, potresti almeno dirmi cos’hai in mente di fare!?”


Per quanto ci riflettesse, Huo Rulie non riusciva a immaginare nessun metodo con cui Yun Che potesse riuscire a salvare Mu Xuanyin.


Yun Che si limitò a stringere i denti, senza rispondere.


“Allora, puoi dirmi quanto sei sicuro di riuscirci?” chiese ad alta voce Huo Rulie, senza smettere di usare tutte le sue forze per viaggiare attraverso lo spazio.


“Quasi per niente!!” rispose seriamente Yun Che: “Ho solo… una piccola possibilità.”


“Cosa? Tu… cos’hai appena detto?” Huo Rulie spalancò gli occhi.


“Ma si tratta della mia Maestra!” Yun Che strinse i pugni: “Lei è la persona che mi ha aiutato di più in assoluto da quando sono nel Regno degli Dei. Anche se le probabilità di successo sono minuscole… non resterò comunque seduto a guardare mentre lei muore.”


“…Tch! Non so che razza di incantesimo abbia lanciato su di te quella donna, per spingerti a tentare così disperatamente di salvarla.” Huo Rulie all’improvviso scoppiò a ridere fragorosamente: “Devo ammettere che è davvero strano. Potrei morire per colpa tua, il che mi fa davvero infuriare, eppure ti ammiro ancora più di prima, Hahahahaha… stringiti forte!”


Anche qualcuno di forte come Huo Rulie doveva usare tutte le sue forze ogni volta, per aprire delle lacerazioni spaziali sopra la Prigione Infernale Cimitero di Dei.


Quando giunsero a duemila chilometri di distanza dalla battaglia, il cupo ululato della tempesta di Energia Misteriosa era ormai assordante.


E a millecinquecento chilometri di distanza, il paesaggio intorno a loro cambiò improvvisamente colore.


Quando giunsero a poco più di mille chilometri di distanza, le onde di Energia Misteriosa residua li sferzavano senza sosta e colpivano con forza il petto di Yun Che, facendolo sentire come se stesse ricevendo innumerevoli colpi da un pesante martello e causandogli un dolore lancinante in tutto il corpo. l'Energia Misteriosa di Huo Rulie avvolse il braccio con cui stava stringendo Yun Che, così da proteggerlo con una barriera di fiamme rosso chiaro. In un istante, venne completamente isolato da tutta l'Energia Misteriosa esterna.


L’espressione di Yun Che tornò rapidamente nella norma, ora che non provava più dolore, e disse in tono urgente: “Maestro della setta Huo, per favore faccia in fretta!”


Ora erano a circa mille chilometri di distanza. Huo Rulie aveva assistito parecchie volte alle battaglie fra Mu Xuanyin e il drago cornuto, ma non si era mai avvicinato. Non rallentò affatto e continuò ad avanzare portando con sé Yun Che.


Ben presto…


Settecentocinquanta chilometri…


Cinquecento chilometri!


Un ruggito di drago estremamente spaventoso e assordante risuonò ovunque, e per un istante quella tempesta d’energia distruttiva che sembrava provenire dall’apocalisse si fermò. Almeno, questo provava che Mu Xuanyin era davvero ancora viva. Huo Rulie strinse i denti e incanalò ancora più Energia Misteriosa nella barriera di fiamme intorno a Yun Che. Poi, continuò a scattare in avanti.


Quattrocentocinquanta chilometri…


Quattrocento chilometri…


Trecentocinquanta chilometri…


Trecento chilometri…


Duecentocinquanta chilometri!!


Alla fine, Huo Rulie si fermò e disse in tono grave: “Non possiamo avvicinarci di più. Altrimenti, se l’antico drago cornuto decidesse improvvisamente di attaccarci moriremmo di sicuro, senza ombra di dubbio.”


Lo spazio nell’area circostante stava tremando e si deformava a intervalli regolari. Huo Rulie stava usando metà della sua Energia Misteriosa per proteggere sé stesso e l’altra metà per proteggere Yun Che… a quella distanza, se la barriera intorno a lui si fosse dissolta sarebbe stato istantaneamente fatto a pezzi e ridotto in polvere.


Anzi, non sarebbe rimasta neppure la polvere. Sarebbe stato immediatamente cancellato dall’esistenza.


“Non accadrà!” disse Yun Che con incredibile sicurezza: “Dato che la Maestra ha ucciso il suo compagno, dev’essere accecato dalla rabbia e starà pensando soltanto a fare tutto il possibile per uccidere a sua volta la Maestra. Non le lascerebbe mai l’occasione di riprendere fiato soltanto per attaccarci!”


“E poi, lei stesso è un potente Divine Sovereign! Quel drago cornuto e la mia Maestra sembrano entrambi ormai esausti, quindi anche se cercasse di ucciderti non ci riuscirebbe facilmente!”


“Fanculo!” Huo Rulie imprecò a squarciagola, ma riprese comunque a scattare in avanti stringendo Yun Che: “Tanto ormai sono nelle tue mani… e non posso rifiutare di aiutarti, dato che hai salvato il mio Ye’er! O la va o la spacca!!”


Man mano che si avvicinavano ulteriormente quella feroce battaglia fra Divine Master, Yun Che avvertì un’indescrivibile sensazione di pericolo mai provata prima, sebbene fosse protetto dalla straordinaria barriera protettiva di Huo Rulie.


Più si avvicinavano, più la barriera eretta da Huo Rulie con metà della sua Energia Misteriosa per proteggerlo tremava intensamente.


“Maestro della setta Huo, in questo luogo che distanza può raggiungere con una Trasmissione Sonora?” Yun Che fece del suo meglio per mantenere la calma.


“In qualsiasi altra situazione, potrei raggiungere anche qualche decina di migliaia di chilometri. Ma qui, per via delle interferenze create dalla Prigione Infernale e dalla battaglia, posso arrivare al massimo a centocinquantamila chilometri!” rispose ringhiando Huo Rulie.


Duecentoventicinque chilometri!


Duecento chilometri!


“D’accordo! In tal caso, sarà sufficiente arrivare a centocinquanta chilometri dalla mia Maestra!” disse Yun Che.


Huo Rulie non sprecò il fiato chiedendogli altro e continuò ad avanzare. Nella sua mente, stava ricoprendo Yun Che di insulti: <em>Che diavolo intendi dire? Sarà sufficiente ‘sto cazzo! Stai praticamente giocando con le nostre vite!</em>


Centosettantacinque chilometri…


Centocinquanta chilometri!!


BOOM!!!


Innumerevoli colonne di fuoco si innalzarono nell’area circostante e una di esse travolse sia Huo Rulie che Yun Che… quando riuscì a uscirne, Huo Rulie aveva tutti i capelli in fiamme e parecchie parti del suo corpo erano così ustionate da essere diventate nere. Con una mano stringeva Yun Che e con l’altra manteneva di fronte a sé una barriera protettiva, cercando con tutte le sue forze di resistere alle onde residue di Energia Misteriosa generate dallo scontro fra Mu Xuanyin e il drago cornuto: “Siamo a circa centocinquanta chilometri di distanza, adesso. Dimmi subito cosa vuoi che faccia! Non riuscirò a resistere ancora a lungo!”


“Mi dica la distanza esatta fra noi e loro… se possibile, con un errore inferiore ai tre metri!” chiese Yun Che.


“Vaffanculo, piccolo…” Huo Rulie digrignò i denti e rilasciò al limite la sua percezione spirituale. Poi, distese rapidamente una mano e sfiorò la fronte di Yun Che con la punta di un dito: “Questa è la distanza esatta fra noi e loro! Tuttavia, si muovono continuamente.”


“Perfetto!” Yun Che corrugò le sopracciglia: “Ora contatti immediatamente la mia Maestra con una trasmissione. Sarebbe meglio se potesse parlare direttamente alla sua anima!”


BOOM!!


Un’esplosione d’aria priva di forma li raggiunse dalla distanza, sferzando il petto di Huo Rulie e facendolo impallidire dal dolore, tanto che quasi vomitò un fiotto di sangue: “Svelto! Metti un dito sulla mia fronte e fallo tu stesso! Io non riuscirò a resistere ancora per molto!”


Yun Che distese subito una mano e appoggiò un dito fra le sopracciglia di Huo Rulie. Un rivolo dell’energia della sua anima si trasferì immediatamente in quella di Mu Xuanyin, facendole sentire la sua voce grazie all’enorme forza mentale di Huo Rulie.


“Maestra! Deve resistere. Il suo discepolo fra un attimo arriverà al suo fianco! Non mi insulti e non mi dica di andarmene, ma ascolti attentamente quello che sto per dirle… quando il suo discepolo avrà finito di parlare, deve contare in silenzio fino a dieci secondi. A quel punto, vicino a lei comparirà una piccola Arca Profound e lei dovrà immediatamente proteggerla con la sua Energia Misteriosa. Subito dopo, io… il suo discepolo uscirà dall’Arca Profound e creerà un diversivo per permetterle di uccidere il drago, Maestra!”


“Si fidi di questo discepolo!!”


Senza neppure aspettare la risposta di Mu Xuanyin, Yun Che allontanò il dito dalla fronte di Huo Rulie. All’interno della barriera protettiva di Huo Rulie, stava tenendo in mano l’Arca Primordiale Misteriosa e la fece espandere velocemente finché non raggiunse circa tre metri di lunghezza.


“Maestro della setta Huo, non disattivi la barriera e se ne vada da qui non appena quest’Arca Profound sparirà!”


“Se riuscirò a uscirne vivo… ripagherò di sicuro questo favore!!”


Detto questo, Yun Che scomparve nel nulla ed entrò nell’Arca Primordiale Misteriosa.


Il mondo all’interno dell’Arca Primordiale Misteriosa aveva recuperato un po’ di vitalità grazie all’energia della Giada dell’Uccello Vermiglio.


Tuttavia, non sapeva se l’energia concessa dalla Giada sarebbe stata sufficiente per un viaggio di centocinquanta chilometri con lui a bordo… non sapeva con certezza neppure se sarebbe riuscito a partire.


Dato che l’antica Arca Primordiale Misteriosa doveva trasportare un mondo immenso, consumava gigantesche quantità di energia e poteva essere alimentata solo con Giade o altri tesori di livello estremamente alto… nell’Era Primordiale, apparteneva agli Dei, quindi ovviamente necessitava di fonti d’energia dalla potenza divina.


In passato, l’energia della Giada del Corvo Dorato era stata esaurita quasi del tutto dal suo viaggio di andata e ritorno dall’continente Nuvola Azzurra.


Da allora non l’aveva più usata, neppure dopo essere giunto nel Regno degli Dei. Era convinto che l’Arca Primordiale Misteriosa non sarebbe riuscita a viaggiare attraverso lo spazio nel Regno degli Dei senza una fonte d’energia adeguata.


Anche dopo aver utilizzato la Giada del Corvo Dorato, non era riuscito ad attraversare lo spazio nel Nido del Sovrano Diabolico Moon Slaughter né nel mondo oscuro sul fondo del Precipizio della Nuvola. Lo spazio nel Regno degli Dei era molto più resistente che in quei due luoghi, quindi era logico dedurre che senza una fonte d’energia abbastanza forte non sarebbe riuscito ad attraversarlo.


La Giada dell’Uccello Vermiglio, però, era chiaramente allo stesso livello di quella del Corvo Dorato. Quando l’aveva ottenuta, aveva pensato di tenerla da parte e utilizzarla come fonte d’energia dopo essere tornato sulla Stella Polo Blu.


Ma ora… non aveva altra scelta! Poteva soltanto scommettere su di essa!


All’interno del mondo dell’Arca Primordiale Misteriosa, Yun Che era immobile con la Spada Colpo Celeste Nemesi dei Diavoli in mano. Stava contando in silenzio, pensando: <em>Arca Primordiale Misteriosa, sei un manufatto divino che apparteneva al Clan dello Spirito Divino della Spada! Ti imploro di impegnarti un po’ a muoverti… sono solo centocinquanta chilometri di distanza. Anche se dovessi consumare tutta l’energia della Giada dell’Uccello Vermiglio, devi assolutamente riuscirci!!”</em>


<em>Altrimenti… se morirò qui, anche tu verrai distrutta! E anche se dovessi sopravvivere, ti farei comunque a pezzi!!</em>


Cinque secondi…


Otto secondi…


Dieci secondi!!


All’improvviso, lo spazio circostante mutò istantaneamente.


<em>Ha funzionato?</em>


<em>Sì, ha funzionato!!!</em>


In quegli istanti di terrore, grazie a tutta l’energia della Giada dell’Uccello Vermiglio e forse anche alla convinzione di Yun Che, l’Arca Primordiale Misteriosa compì con successo il suo primo salto spaziale nel Regno degli Dei.


Anche se aveva percorso solo centocinquanta chilometri, per Yun Che non era diverso da un miracolo incredibile.


Se fosse stato possibile, l’ideale sarebbe stato sicuramente far entrare Mu Xuanyin nell’Arca Primordiale Misteriosa per poi fuggire subito molto lontano… ma Yun Che non aveva intenzione di aggrapparsi a una speranza così improbabile. La sua scommessa era appena cominciata.


Nell’istante stesso in cui l’Arca concluse il salto spaziale, Yun Che attivò Tuono e la sua forza misteriosa crebbe al limite. Afferrando fra le mani la Spada Colpo Celeste Nemesi dei Diavoli, scattò fuori dall’Arca Primordiale Misteriosa dirigendosi direttamente nel mezzo della battaglia fra Divine Master – era una situazione terrificante e avrebbe potuto essere cancellato dall’esistenza in una sola frazione di secondo. Tuttavia, non esitò a farlo perché si fidava di Mu Xuanyin ed era sicuro che anche lei avrebbe creduto in lui!


Non appena l’Arca Profound Primordiale comparve accanto a Mu Xuanyin, venne avvolta da una gigantesca barriera di ghiaccio… formata dall’ultimo briciolo di Energia Misteriosa della donna.


Yun Che era sicuro che l’Arca non sarebbe stata distrutta molto facilmente, dato che era stata creata nell’Era degli Dei. Era lui ad aver bisogno di protezione, non l’Arca.


Quando Yun Che uscì dall’Arca, venne immediatamente avvolto dal cristallo di ghiaccio. La prima cosa che vide furono gli occhi di Mu Xuanyin. Lei si scontrò subito contro di lui, aggrappandosi con una mano insanguinata alle sue spalle. Apparentemente, aveva infuso tutta l'Energia Misteriosa che le restava nel cristallo di ghiaccio che ora stava proteggendo Yun Che.


“Tu…” avrebbe voluto sgridarlo con rabbia, ma ovviamente l’antico drago cornuto che sembrava ormai inarrestabile non le avrebbe mai lasciato il tempo di farlo. Non appena Mu Xuanyin aveva usato le sue ultime forze per proteggere l’Arca e Yun Che, il drago aveva ruggito a squarciagola e aveva caricato verso di loro. Una fiammata terrificante avvolse i suoi giganteschi artigli, con i quali sferrò verso di loro un feroce e spietato fendente.


In pochi istanti, la parte esterna della veste di Yun Che venne tinta di rosso dal sangue di Mu Xuanyin. Di fronte alla mortale carica del drago cornuto e al potere distruttivo del suo attacco che si stava avvicinando, Mu Xuanyin aveva usato la maggior parte della sua Energia Misteriosa per proteggere Yun Che, quindi non sarebbe mai riuscita a sopravvivere a quel colpo. E ormai, per lei sarebbe stato impossibile anche schivarlo e andarsene insieme a Yun Che – perché se avesse ritratto anche solo di poco la barriera di ghiaccio che lo stava proteggendo, figurarsi un frammento residuo dell'Energia Misteriosa dell’attacco del drago, persino la sola aura che lo avvolgeva sarebbe stata sufficiente a ucciderlo all’istante.


Mu Xuanyin non riusciva davvero a capire perché Yun Che fosse corso da lei in quel modo!


Yun Che sollevò lentamente lo sguardo per osservare gli artigli del drago, che sembravano star precipitando dal firmamento. Lo sguardo nei suoi occhi era calmo come un lago ghiacciato e, sorprendentemente, nonostante l’attacco incombente li chiuse.


Mentre si concentrava, ebbe la sensazione che il tempo stesse rallentando.


Sollevò la Spada Colpo Celeste Nemesi dei Diavoli, puntandola verso il cielo, poi la mosse come se stesse tagliando qualcosa… disegnando nell’aria un semplice cerchio.


Al centro del cerchio tracciato senza alcun suono dalla punta della sua spada, lo spazio, le leggi naturali e l’ordine dell’esistenza divennero improvvisamente caotici.


Se avesse avuto successo, ci sarebbe stata una piccola possibilità di sopravvivere; se avesse fallito, sarebbe morto di sicuro!


<em>Padre, Madre, Yuanba, Lingxi, Caiyi, Yue’er, Xue’er, Ling’er… pregate per me!</em>


<em>Ci riuscirò di sicuro… DEVO riuscirci!!</em>


Il tempo sembrò fermarsi e tutto il mondo divenne incredibilmente silenzioso e tranquillo. Quando terminò di tracciare il cerchio con la punta della Spada Colpo Celeste Nemesi dei Diavoli, comparve all’istante una Formazione Profound senza colore e priva di forma, che non emise alcun suono e non lasciò nessuna traccia; la sua esistenza poteva essere percepita solo ed esclusivamente da Yun Che.


In quell’istante, Yun Che aprì di scatto gli occhi e la sua spada emise un bagliore freddo, ma decisivo.


“Quarta Tecnica del Dio Malvagio…”


“Moon –– Star –– Restoration!!”
                                


                                



