---
title: Capitolo 1064 – Caduta nel Mare di Fuoco
pubDate: 2025-02-03T07:52:46.909Z
tags:
    - atg
---


<em><strong>Capitolo Sponsorizzato!! Grazie Mille Giuseppe!!</strong></em>


<em><strong>9 capitoli in coda (4 Giuseppe, 1 Maria Grazia, 1 Simone, 3 Tom), 6/7€ donazione</strong></em>


<em><strong>-Alstor, che wow quanto sono buoni i kinder cereali </strong></em>


<em><strong>Sconti Natalizi!! Fino al 7 Gennaio, i capitoli sponsorizzati di AtG saranno a 7€ l'uno!!</strong></em>






Gli umani erano molto, molto inferiori ai draghi in quanto a forza mentale, così come in quanto a energia. Non era difficile sconfiggere un praticante del mistero in uno scontro mentale, ma era quasi impossibile fare lo stesso con un drago.


Tuttavia, il Dio Drago era il sovrano di tutti i draghi, vissuto nell’antica Era degli Dei, quindi l’effetto del Dominio creato dalla sua Anima sarebbe stato molto più devastante sugli altri draghi che sugli umani!


Quando l’Anima del Dio Drago esplose all’esterno e il suo ruggito fece tremare il cielo, l’ultimo barlume di lucidità negli occhi del drago cornuto scomparve e divennero iniettati di sangue. Il suo corpo ricoperto di ferite si irrigidì a mezz’aria e ciò che restava del suo terrificante potere crollò rapidamente, dispendendosi come se fosse stato fatto a pezzi e gettato al vento…


Aveva completamente riflesso l’attacco di un drago al Divine Master Realm sebbene la sua forza misteriosa fosse solo al Divine Origin Realm.


E poi, aveva fatto tremare l’anima di quello stesso drago in uno scontro di forza mentale, sebbene fosse solo al Divine Origin Realm.


Yun Che nonostante la sua forza insignificante aveva fatto di tutto per aggrapparsi all’ultima briciola di speranza che gli era rimasta.


Anche se il drago cornuto stava già precipitando verso la morte, era pur sempre al Divine Master Realm. Il miracoloso effetto del Dominio del Dio Drago durò soltanto per qualche secondo.


Mu Xuanyin afferrò Yun Che, ormai svenuto, e puntò lentamente il palmo della mano verso il drago cornuto, rilasciando un ultimo accecante raggio di gelida luce.


BANG -- --


L’antico drago cornuto stava già perdendo gli ultimi frammenti della sua forza vitale più rapidamente del normale, siccome aveva tentato di lanciare quell’ultimo contrattacco su cui aveva puntato tutto. Quando era stato paralizzato dall’effetto del Dominio del Dio Drago, aveva perso anche le ultime forze. Quando quel freddo raggio di luce toccò il suo corpo, non riuscì a difendersi in alcun modo e alla fine non poté opporsi alla diffusione del freddo e dell’energia glaciale. In un batter d’occhio, venne completamente avvolto da uno strato di ghiaccio.


Nelle sue condizioni, ormai era praticamente impossibile che riuscisse a salvarsi.


Anche il suo ultimo rivolo di energia vitale fu congelato e distrutto dall’energia glaciale che si stava diffondendo attraverso il suo corpo… e anche i suoi occhi divennero opachi.


E così, entrambi i draghi cornuti furono uccisi.


Mu Xuanyin abbassò lentamente il braccio. Dopo che ebbe rilasciato all’esterno l’ultimo frammento della sua Energia Misteriosa, i suoi lunghi capelli divennero completamente neri, siccome nel suo corpo non c’era più alcuna energia glaciale… al contrario, stava emettendo un’aura incandescente che in diecimila anni non era mai stata presente dentro di lei.


La sua aura era diventata così debole che neppure lei stessa riusciva a percepirla e il braccio con cui teneva Yun Che era così debole che non riusciva a muoverlo. Era stata intossicata dal veleno estremamente intenso del drago, era stata ferita gravemente e aveva esaurito del tutto la sua Energia Misteriosa… quando la forza vitale del drago scomparve, la sua coscienza già annebbiata sprofondò rapidamente nell’oscurità.


“Ah… dove… sono…?”


Nel profondo della mente di Yun Che risuonò un mormorio, nato dalla sua stessa anima.


“…no… non posso svenire… il drago cornuto è ancora… ancora qui… la Maestra… morirà…”


“Sve… gliati…”


“Svegliati, ho detto!!”


La sua coscienza era annebbiata come non mai; non riusciva a concentrarsi e provava un dolore lancinante… quella sofferenza era straziante quanto quella che aveva provato nel Nido del Sovrano Diabolico Moon Slaughter, quando il Fiore Netherworld Udumbara aveva separato la sua anima dal suo corpo. Tuttavia, aprì improvvisamente gli occhi come se fosse stato punto contemporaneamente da innumerevoli aghi.


Avvertì un braccio delicato allontanarsi dal suo corpo. Anche se la sua vista era sfocata, riuscì a distinguere una sagoma bianca come la neve, ma quasi interamente tinta di rosso sangue, che stava cadendo verso il basso senza alcun suono…


Sotto di loro, c’era una sconfinata distesa scarlatta…


La Prigione Infernale Cimitero di Dei!


Yun Che era sul punto di perdere conoscenza, si sentiva come se una gigantesca montagna lo stesse schiacciando, ma distese quasi istintivamente una mano e afferrò la sagoma bianca che stava cadendo al suo fianco, insieme a lui. Poi, la abbracciò stretto… la sua aura era così fragile da far rattristare chiunque la percepisse, ma inaspettatamente lo aiutò a stabilizzare a dovere la sua coscienza sull’orlo del collasso.


Poi, vide in lontananza un gigantesco blocco di ghiaccio che stava precipitando verso il mare di fuoco.


Era il cadavere dell’antico drago cornuto!


Stringendo Mu Xuanyin fra le braccia, Yun Che si morse con forza la punta della lingua. Sebbene fosse ancora sul punto di svenire, costrinse il suo corpo a muoversi in avanti e scese in picchiata verso quel gigantesco cadavere ghiacciato, con la vista sfocata e annebbiata.


<em>Quello è il frutto degli sforzi disperati della Maestra, ha rischiato la vita per uccidere quel drago… non posso assolutamente lasciare che venga incenerito dalla Prigione Infernale come il suo compagno!</em>


Anche se la mente di Yun Che era a un passo dall’oblio, aveva ancora molta della sua Energia Misteriosa. Fissando lo sguardo annebbiato sul corpo del drago cornuto, vi si avvicinò rapidamente. Poi, distese una mano e ve l’appoggiò sopra, portandolo istantaneamente all’interno della Perla del Veleno Celeste.


Sentendosi un po’ più tranquillo, perse subito il controllo sulla sua coscienza, che riprese a sprofondare nell’oscurità, e sul suo corpo. Portando Mu Xuanyin con sé, cominciò a cadere verso la sconfinata Prigione Infernale.


<em>Non posso permetterlo… la Maestra non riuscirà a… sopportare il calore della Prigione Infernale, in queste condizioni…</em>


L’Arca Primordiale Misteriosa!!


L’Arca Primordiale Misteriosa era rimasta sospesa a mezz’aria dove Yun Che l’aveva lasciata, per tutto questo tempo. Era impossibile che il potere di un Divine Master riuscisse a danneggiarla. Yun Che fece del suo meglio per raccogliere abbastanza energia spirituale da entrare nell’Arca Primordiale Misteriosa…


Due secondi… quattro secondi… cinque secondi…


Proprio quando stava per essere avvolto dalle fiamme della Prigione Infernale, riuscì a dar forma ai suoi pensieri così da entrare nell’Arca Primordiale Misteriosa. Un raggio di luce bianca sfrecciò nel cielo e sia Yun Che che Mu Xuanyin scomparvero da sopra la superficie dell’immenso oceano di fuoco.


Yun Che non vedeva nulla, solo una distesa bianca, e i suoi cinque sensi si erano indeboliti al punto da non fargli percepire nulla del mondo esterno. Sapeva di essere riuscito a entrare nell’Arca Primordiale Misteriosa e percepì vagamente accanto a sé la presenza di Mu Xuanyin. Essendo riuscito a salvarla, si calmò e svenne all’istante.


Dopo che ebbe perso coscienza, l’Arca Primordiale Misteriosa cominciò a cadere siccome si era interrotto il contatto fra la sua mente e la sua anima. Cadde direttamente nella Prigione Infernale, sparendo in un battito di ciglia e senza lasciare alcuna traccia.


Parecchio tempo dopo, finalmente la superficie della Prigione Infernale si calmò davvero, diventando molto più piatta e tranquilla del solito.


“Giovane Yun!!”


Un grido urgente risuonò subito lì vicino e Huo Rulie arrivò di scatto, bruciando dall’impazienza. Ma considerando l’enormità della Prigione Infernale, non riuscì a trovare nessuna traccia di loro né a percepire le loro auree.


“Co-cos’è successo?” Huo Rulie esaminò l’area circostante, con un’espressione incredula e carica d’ansia.


Dopo aver portato Yun Che a centocinquanta chilometri dalla battaglia, si era voltato e se n’era andato il più in fretta possibile come lui gli aveva detto di fare. Tuttavia, non appena si era girato aveva sentito un agghiacciante ruggito del drago cornuto. Un’esplosione di onde di Energia Misteriosa residua si era propagata tutt’intorno, così era stato costretto ad allontanarsi di quasi altri cento chilometri. Poco dopo, aveva sentito un altro ruggito che però apparteneva chiaramente a un altro drago, così assordante da fargli fischiare le orecchie per qualche secondo. Quando era finalmente riuscito a calmarsi e a riprendere il controllo sulla sua Energia Misteriosa, si era accorto con sua grande sorpresa di non riuscire più a percepire nessuna aura nell’area circostante.


Era accorso prontamente sul luogo in cui si era conclusa la battaglia, ma non aveva trovato nessuna traccia di Yun Che o Mu Xuanyin… né del drago cornuto. Lì, c’erano soltanto tracce di energia lasciate dal combattimento e un odore di sangue di drago estremamente pungente.


“Non dirmi che… sono morti entrambi?” mormorò Huo Rulie, incredulo, senza riuscire a credere alle sue stesse parole. Guardò verso il basso, poi inarcò le sopracciglia ed entrò di scatto nella Prigione Infernale.


Huo Rulie non rinunciò a cercarli nella Prigione Infernale, perché forse con un po’ di fortuna sarebbe riuscito a trovare qualcosa. Scese in profondità nel mare di fuoco, al massimo delle sue possibilità, e percorse anche parecchie centinaia di chilometri in orizzontale. Ma sfortunatamente, non servì a nulla.


Quando alla fine abbandonò l’idea di continuare le ricerche e uscì dalla Prigione Infernale, vide che stavano arrivando anche Yan Wancang, Yan Juehai e tutti gli Anziani più forti dei tre setta. Quasi cento persone rimasero a fissare con lo sguardo perso nel vuoto la Prigione Infernale, insolitamente calma.


“Maestro della setta Huo, li ha trovati?” chiese Yan Wancang.


Huo Rulie spiccò un balzo con così tanta forza che i suoi piedi lasciarono un piccolo cratere sul terreno, gridando: “Cosa sta succedendo? Si può sapere cos’è successo? Appena mi sono voltato, sono tutti spariti nel nulla. Qualcuno può dirmi dov’è finito il Giovane Yun?”


“L’antico drago cornuto… è morto.” Rispose con una certa esitazione Yan Juehai.


“Com’è morto?”


“Hah… avrebbe potuto credere alle mie parole solo se l’avesse visto con i suoi occhi.” Yan Wancang sospirò. Ogni volta che ripensava a quando Yun Che aveva respinto all’indietro il drago cornuto con il suo spadone, la sua anima tremava senza tregua. Non avrebbe mai creduto che un giorno qualcuno come lui, un individuo ai vertici del Regno del Dio della Fiamma, rispettato sia per status che per forza misteriosa, sarebbe stato scioccato così profondamente da un ragazzo appena entrato nella Via Divina.


“Per farla breve, il suo Spadone del Drago è stato trafitto dalla spada del Realm King della Canzone Glaciale.” Intervenne Yan Juehai: “Dato che il suo Spadone del Drago era stato distrutto, ormai era destinato a morire, quindi ha lanciato un ultimo contrattacco a un passo dalla morte…”


Yan Juehai scosse la testa subito dopo aver finito di parlare.


Nessuno di loro aveva visto cos’era successo dopo che la Proiezione dell’Uccello Vermiglio si era disintegrata, ma era piuttosto facile immaginare l’accaduto. Mu Xuanyin aveva usato il suo ultimo briciolo di forza misteriosa per attaccare con la Spada della Principessa Glaciale, quindi non poteva resistere al contrattacco dell’antico drago cornuto… quindi, senza alcun dubbio maestra e discepolo dovevano essere stati uccisi dagli artigli del drago, che poi era rimasto senza energia vitale. Poi, i cadaveri di tutti e tre dovevano essere precipitati nella Prigione Infernale.


Il primo drago cornuto era stato ucciso dalla Formazione Profound proibita di Mu Xuanyin ed era stato incenerito dalla Prigione Infernale, e ora anche il secondo aveva fatto la stessa fine…


Entrambi i draghi cornuti erano morti… ma non restava niente di loro.


Huo Rulie rimase a lungo in silenzio, poi disse in tono grave: “Quindi è andata così… sono appena andato a cercarli nella Prigione Infernale, ma alla fine non ho trovato nessuna traccia di loro, né del corpo del drago cornuto. A quanto pare sono affondati a una grande profondità, perciò fra poco anche i loro cadaveri scompariranno nel nulla.”


“Quindi è questo, quello che viene chiamato destino, huh.” Commentò sospirando un Anziano della setta del Corvo Dorato.


“Per adesso, dobbiamo innanzitutto pensare a come spiegare l’accaduto al Regno della Canzone Glaciale.” Disse in tono molto serio Yan Wancang.


Non avrebbero immaginato neppure nei loro sogni che durante la caccia al drago cornuto sarebbe capitata una catastrofe così inaspettata.


Nella Prigione Infernale c’erano due draghi cornuti… e alla fine erano morti entrambi. Tuttavia, non avevano ottenuto neppure una sola delle loro scaglie e, ancora peggio, avevano assistito alla morte di Mu Xuanyin, il Realm King della Canzone Glaciale, e del suo discepolo diretto Yun Che.


“Temo che dopo questo incidente saremo per sempre nemici mortali del Regno della Canzone Glaciale.” Commentò un Anziano della setta dell’Uccello Vermiglio, sorridendo amaramente.


Mu Xuanyin si era recata nel Regno del Dio della Fiamma per aiutarli a uccidere il drago cornuto, ma alla fine era morta e il suo corpo era stato bruciato dalla Prigione Infernale. Considerando il suo status e la sua reputazione nel Regno della Canzone Glaciale, era inutile dire che quando la setta della Fenice di Ghiaccio avrebbe saputo della sua morte sarebbe stato dilaniato dal dolore e dalla rabbia.


Ma quel disastro non riguardava solo Mu Xuanyin… se Yun Che fosse stato sano e salvo, grazie al suo talento e al totale supporto della setta della Fenice di Ghiaccio in futuro sarebbe molto probabilmente diventato forte quanto Mu Xuanyin, ma anche lui era…


Sebbene il sogno del loro Regno del Dio della Fiamma si fosse infranto, in realtà non aveva subito nessuno reale perdita.


“Perché dovremmo temere il Regno della Canzone Glaciale, ora che Mu Xuanyin non c’è più?” chiese un Anziano della setta della Fenice.


“Non si tratta di temerli, né della minaccia che possono rappresentare.” Rispose sconsolato Yan Juehai: “Il principale motivo per cui il Realm King della Canzone Glaciale e il suo discepolo hanno fatto una fine così tragica è che noi non abbiamo voluto credere a Yun Che. Se solo… se solo l’avessimo ascoltato e avessimo contattato il Realm King con una trasmissione sonora per avvertirla del pericolo, avremmo potuto evitare questa catastrofe. Hah…”


Yan Wancang: “…”


“Noi… non è colpa nostra. Chi avrebbe mai… potuto credere alle sue parole, in quel momento?” abbozzò come giustificazione un Anziano della setta della Fenice, in tono diffidente.


“Credo che non dovremmo preoccuparci troppo.” Disse un Anziano della setta del Corvo Dorato: “Senza Mu Xuanyin, il Regno della Canzone Glaciale non è praticamente degno di essere considerato alla pari del Regno del Dio della Fiamma. Potrebbero non avere neppure il coraggio di accusarci e incolparci dell’accaduto. Se qualcuno di loro osasse davvero chiedere delle spiegazioni, ci basterebbe cacciarlo e farlo tornare nel suo Regno con la forza. Anche se non siamo riusciti a mettere le mani sul drago cornuto, per noi la morte di Mu Xuanyin non è affatto negativa.”


“Sciocchezze!!” sentendo quelle parole, Huo Rulie corrugò le sopracciglia in preda alla rabbia: “Da quando noi del Regno del Dio della Fiamma ci siamo abbassati a essere così ignobili e spregevoli!? Non importa quanto odio ci sia stato fra noi, è innegabile che il Realm King della Canzone Glaciale sia venuta qui per aiutarci e sia morta per colpa nostra. Quindi, dobbiamo raccontare la verità al Regno della Canzone Glaciale e dar loro delle spiegazioni! Io, Huo Rulie, ho ancora il senso della vergogna!”


“Sì… questo vecchietto si è espresso male.” Quell’Anziano della setta del Corvo Dorato chinò immediatamente il capo, pensando: <em>Il Maestro della setta fino a pochi giorni fa odiava il Regno della Canzone Glaciale… e soprattutto Mu Xuanyin. Com’è possibile che in soli due giorni sia cambiato così tanto?</em>


“La morte di un Divine Matter è una faccenda di grande rilevanza per l’intero Regno degli Dei. Quindi, la notizia si diffonderà in fretta.” Disse Yan Wancang: “Se non daremo delle spiegazioni sincere al Regno della Canzone Glaciale, potremmo venir disprezzati da tutti gli altri Reami Stellari della Regione Orientale.”


“Maestro della setta, cosa facciamo adesso? Vuole… contattare subito il Regno della Canzone Glaciale con una trasmissione sonora?” chiese un Anziano della setta dell’Uccello Vermiglio, sospirando.


Yan Wancang ci pensò per parecchio tempo, poi scosse la testa: “Per il momento, teniamo segreto cos’è successo oggi. Quando avremo elaborato una spiegazione convincente per il Regno della Canzone Glaciale, fra qualche giorno, diremo loro tutto con una trasmissione sonora.”


Yan Juehai annuì e neanche Huo Rulie obiettò.


Quegli individui alla guida dell’intero Regno del Dio della Fiamma lasciarono la Prigione Infernale con emozioni incredibilmente combattute e contrastanti. Una volta uscito dalla regione della Prigione Infernale, Yan Wancang si fermò all’improvviso e sospirò a fondo: “Non mi sorprende che il Regno del Dio Drago sia il sovrano di tutto l’universo. È davvero meglio… non provocare l’ira dei draghi.”
                                


                                



