---
title: Capitolo 1065 – Una Scelta “Difficile”
pubDate: 2025-02-03T07:52:46.909Z
tags:
    - atg
---


<em><strong>Capitolo Sponsorizzato!! Grazie Mille Giuseppe!!</strong></em>


<em><strong>8 capitoli in coda (3 Giuseppe, 1 Maria Grazia, 1 Simone, 3 Tom), 6/7€ donazione</strong></em>


<em><strong>-Alstor</strong></em>


<em><strong>Sconti Natalizi!! Fino al 7 gennaio, i capitoli sponsorizzati di AtG saranno a 7€ l'uno!!</strong></em>






In un mondo oscuro.


La coscienza di Yun Che stava lottando per uscire dall’abisso in cui era precipitata.


<em>Cos’è questo posto?</em>


<em>Non riesco… a svegliarmi… la Maestra ha esaurito la sua Energia Misteriosa… è gravemente ferita… il veleno letale… adesso solo io posso salvarla…</em>


<em>Se non la aiuto, la Maestra morirà di sicuro…</em>


<em>Devo svegliarmi!!</em>


Il Dominio del Dio Drago in cui aveva riversato fino all’ultimo tutta la sua forza di volontà aveva creato un miracolo, paralizzando momentaneamente l’antico drago cornuto e impedendogli di attaccare. Senza di esso, sia lui che Mu Xuanyin sarebbero stati uccisi dall’ultimo disperato colpo del drago cornuto.


Quello era il Dominio del Dio Drago più potente che avesse mai creato, così intenso che la sagoma azzurra del drago era esplosa a metà ruggito. Naturalmente, il contraccolpo era stato terribile.


Yun Che non si era mai sentito così stanco e a pezzi in tutta la sua vita. Era convinto che anche se avesse dormito ininterrottamente per parecchi giorni e parecchie notti, non sarebbe comunque riuscito a recuperare del tutto la sua energia mentale… ma il dettaglio peggiore era che in quel momento non poteva permettersi di addormentarsi.


Mentre Yun Che lottava con tutte le sue forze per risvegliarsi, le anime ibernate della Fenice e del Corvo Dorato si risvegliarono nel profondo della sua anima. La sua mente si rischiarò all’istante e le sue palpebre, che prima non riusciva ad aprire per quanto duramente ci provasse, si sollevarono tremando.


Subito dopo essersi svegliato, Yun Che si sollevò leggermente con le braccia e si sedette, guardandosi intorno. Davanti ai suoi occhi c’era un mondo vasto e arido, il cui panorama inconfondibile era senza dubbio quello dell’interno dell’Arca Primordiale Misteriosa. Yun Che osservò rapidamente la zona circostante e dopo pochi istanti il suo sguardo si posò sulla donna al suo fianco.


Mu Xuanyin era proprio accanto a lui, così vicina che avrebbe potuto raggiungerla distendendo una mano.


Era la Maestra della setta della Fenice di Ghiaccio e il Realm King del Regno della Canzone Glaciale, che poteva modificare il suo intero Reame Stellare con solo una parola, con un silenzio o uno scatto d’ira. Era la donna più potente mai vissuta nel Regno della Canzone Glaciale, che in molti ritenevano una benedizione concessa dai Cieli al loro Reame.


Ma in quel momento, la sua veste bianca come la neve era completamente fradicia di sangue e i suoi lunghi capelli avevano perso tutto il loro splendore color del ghiaccio. La sua pelle sembrava la superficie di una meravigliosa perla e il suo volto era stupendo, perfetto. Eppure, l’aura terrificante che la avvolgeva di solito era scomparsa. Era così tragicamente bella da poter spezzare il cuore a chiunque.


Era la prima volta che Yun Che osservava Mu Xuanyin così da vicino… e forse, era l’unica persona oltre a Mu Bingyun ad averla mai potuta guardare direttamente da quella distanza. Anche se il suo volto e le sue labbra erano pallidi e privi di colore, non avevano comunque perso la loro bellezza fatata e il loro gelido senso d’orgoglio senza pari.


La vista di Yun Che si annebbiò per una frazione di secondo, ma si riprese velocemente e si chinò verso di lei, appoggiando una mano sul suo collo bianco come la neve. Le sue dita tremarono, quando la sfiorò… perché normalmente il corpo di Mu Xuanyin avrebbe dovuto essere freddo come il ghiaccio, siccome coltivava il Canone dell’Investitura della Fenice di Ghiaccio.


Ma in quel momento, era terribilmente calda al tocco.


Yun Che sobbalzò dall’orrore, ma subito dopo si sentì impazzire dalla gioia.


Riusciva ancora a percepire una salda energia vitale all’interno di Mu Xuanyin, sebbene fosse molto debole e stesse lottando per resistere!


Anche se era riuscito a svegliarsi, non sapeva per quanto tempo fosse rimasto svenuto. Ecco perché fino a quell’istante era stato soffocato dal terrore… ma ora, il peso che gravava sul suo cuore e sulla sua mente era scomparso. Gli sembrò persino che il mondo fosse molto più luminoso del solito.


<em>Grazie al cielo… Phew! Sono stato troppo ingenuo. È ovvio che qualcuno di potente come la Maestra non potrebbe mai morire così facilmente.</em>


<em>Dato che è ancora viva… riuscirò sicuramente a salvarla! Devo assolutamente mantenerla in vita.</em>


Yun Che distese rapidamente la mano sinistra sopra il ventre di Mu Xuanyin, all’altezza del suo stomaco, e la destra poco più in basso. Il potere purificante della Perla del Veleno Celeste e l’energia spirituale del mondo si riversarono contemporaneamente all’interno del corpo di Mu Xuanyin.


Rrrmb…


Rrrmb…


All’improvviso, lo spazio intorno a loro cominciò a tremare violentemente con un rumore estremamente sordo… in effetti, forse stava tremando fin da quando Yun Che si era svegliato, ma lui non se n’era accorto perché era completamente concentrato su Mu Xuanyin.


Yun Che sollevò lo sguardo, stupito: “Cosa succede? Questo è il mondo all’interno dell’Arca Primordiale Misteriosa e non ci troviamo nel mezzo di una tempesta spaziale come l’altra volta. Quindi, perché…?”


Inviò immediatamente una parte della sua coscienza a osservare il mondo all’esterno dell’Arca Primordiale Misteriosa e rimase subito scioccato da ciò che vide.


<em>Questo è…</em>


<em>Il fondo della Prigione Infernale Cimitero di Dei?</em>


Finalmente, capì cos’era successo. Dopo che era svenuto, l’Arca Primordiale Misteriosa doveva essere caduta spontaneamente nella Prigione Infernale per poi affondarvi, siccome non la controllava più con la sua anima.


<em>Cazzo! Hong’er deve essersi di nuovo addormentata durante un momento critico!</em>


Il fondo della Prigione Infernale Cimitero di Dei era un luogo terrificante che neppure i tre grandi Maestri delle sette del Regno del Dio della Fiamma o un Divine Master al massimo livello erano in grado di raggiungere. Si diceva che fosse stata creata da un Vero Dio Primordiale e Yun Che era abbastanza sicuro che in effetti solo alcuni Dei Primordiali avrebbero potuto sopportare quella temperatura.


Ora che i Veri Dei si erano estinti, fatta eccezione per i due antichi draghi cornuti nati proprio all’interno della Prigione Infernale, lui era l’unico essere vivente in grado di sopravvivere in quel luogo.


In quanto alle Arche Profound… qualsiasi Arca Profound – anche la più potente in possesso dei Reami Stellari Superiori – sarebbe stata ridotta in cenere in una frazione di secondo.


Ma l’Arca Primordiale Misteriosa era stata creata da un Clan di Dei Primordiali. Prima che Yun Che si svegliasse, era stata avvolta dal fuoco per parecchie ore sul fondo della Prigione Infernale.


Il fatto che il mondo al suo interno stesse tremando indicava che ormai era giunta al limite.


Oh merda… non posso rischiare!


Yun Che si concentrò e riprese subito il controllo dell’Arca Primordiale Misteriosa, facendola risalire rapidamente verso la superficie della Prigione Infernale fino a uscirne del tutto, per poi lasciarla a fluttuare a mezz’aria nel cielo scarlatto.


Finalmente, lo spazio smise di tremare.


Yun Che, tuttavia, non aveva il tempo di controllare se l’Arca Primordiale Misteriosa fosse danneggiata. Doveva pensare soltanto a neutralizzare il veleno del drago cornuto all’interno di Mu Xuanyin e a curarla.


La quantità di veleno che aveva intossicato Mu Xuanyin era decine di volte maggiore di quanto ce ne fosse stato in Mu Bingyun, ma siccome era rimasto dentro di lei solo per poco tempo fu in realtà molto più facile da purificare. In soli quindici minuti, la Perla del Veleno Celeste aveva già neutralizzato più di metà del veleno. Inoltre, la miracolosa energia del cielo e della terra aiutò Yun Che a stabilizzare le condizioni delle ferite interne ed esterne di Mu Xuanyin, rafforzando la sua energia vitale.


Tuttavia, anche dopo la sua completa guarigione sarebbe servito molto, molto tempo prima che la sua Energia Misteriosa quasi esaurita e il suo Sangue della Fenice dormiente si potessero riprendere. Inoltre, secondo Huo Rulie la sua forza misteriosa sarebbe diminuita di molto siccome aveva usato la Formazione Proibita della setta della Fenice di Ghiaccio e una grande quantità di Essenza del Sangue.


Sarebbe servito parecchio tempo, ma lui poteva aiutarla a recuperare l’Essenza del Sangue che aveva perso grazie al potere del Dio dell’Ira. Tuttavia, non poteva fare nulla per la sua forza misteriosa. Poteva solo sperare che ciò che aveva detto Huo Rulie si basasse su voci infondate.


Molto, molto tempo dopo il veleno mortale all’interno di Mu Xuanyin venne finalmente neutralizzato del tutto. Yun Che espirò rumorosamente e si sedette, esausto. La più grande minaccia per la vita di Mu Xuanyin era senza dubbio il veleno del drago cornuto. Ora che l’aveva purificato completamente, per Mu Xuanyin sarebbe stato difficile morire anche se era ferita gravemente e senza Energia Misteriosa. Questo, grazie alle straordinarie fondamenta della sua forza misteriosa.


Quando finalmente Yun Che si rilassò, l’energia che si era costretto a concedere forzatamente alla sua coscienza scomparve in pochi secondi. Proprio quando stava per chiudere gli occhi e lasciarsi svenire… li riaprì di scatto ancora una volta.


<em>Aspetta un attimo. Ho purificato del tutto il veleno del drago cornuto, no? Quindi, perché è ancora così calda?</em>


Yun Che osservò Mu Xuanyin e appoggiò lentamente una mano sul suo collo. Si accorse subito che la sua temperatura corporea non era quasi per niente diminuita rispetto a prima.


<em>Cosa… cosa sta succedendo?</em>


Confuso, Yun Che si accorse solo in quel momento che le palpebre di Mu Xuanyin si stavano muovendo leggermente. Poi, aprì lentamente gli occhi…


“Maestra, si è svegliata!”


Yun Che la chiamò frettolosamente, ma Mu Xuanyin non ebbe alcuna reazione. Le sue guance erano di un rosso innaturale, i suoi occhi erano opachi e aveva lo sguardo perso nel vuoto. Le sue labbra vermiglie si aprirono delicatamente e ne fuoriuscì un respiro stranamente delicato. Quando però raggiunse il viso di Yun Che, lui si accorse che era incandescente.


<em>Cosa… cosa succede?</em>


<em>Aspetta! Forse ho capito!?</em>


Yun Che si ricordò improvvisamente di una cosa.


Ripensò a quando la cerimonia con cui Mu Xuanyin l’aveva accettato ufficialmente come suo discepolo si era conclusa. Quella volta, per costringerlo ad appropriarsi dello Yin vitale di Mu Feixue, Mu Xuanyin in preda alla rabbia aveva iniettato forzatamente una goccia di sangue del drago cornuto all’interno del suo corpo!


Era colpa del sangue del drago cornuto!


Quando aveva respinto l’attacco del drago con la sua spada e quella di Mu Xuanyin aveva trafitto il suo Spadone del Drago, il cielo era stato letteralmente inondato da una pioggia di sangue. Naturalmente, lui e Mu Xuanyin erano stati ricoperti dal sangue del drago cornuto. Tuttavia, su di lui non aveva avuto alcun effetto perché non era ferito, quindi il sangue del drago non era entrato nel suo corpo. Mu Xuanyin, invece, era ricoperta di ferite quindi il sangue del drago doveva per forza essere entrato dentro di lei.


Anzi, la quantità di sangue di drago penetrata nelle sue ferite doveva essere piuttosto grande!


Il respiro del drago cornuto conteneva un veleno letale, ma il suo sangue provocava una lussuria incontenibile! Yun Che sapeva per esperienza quanto fosse terrificante anche una sola goccia del sangue del drago cornuto, quindi non riusciva a immaginare che effetto avrebbe avuto su di lui in una quantità così grande. Se Mu Xuanyin fosse stata in condizioni ottimali, sarebbe riuscita senza fatica a rimuoverlo, ma ora… anche una sola goccia di sangue di drago avrebbe potuto esserle fatale!


Il sangue di drago non era un veleno, quindi la Perla del Veleno Celeste non poteva purificarlo. Yun Che non poteva neppure rimuoverlo con la sua Energia Misteriosa, o quella volta non sarebbe stato ridotto in condizioni così miserabili. Di conseguenza, l’unico modo per eliminare il sangue del drago cornuto da Mu Xuanyin era…


“~！@#￥%…” non appena quel pensiero attraversò la testa di Yun Che, la fronte gli si imperlò di sudore freddo e il suo cuore si fermò di colpo.


Quel respiro delicato che Yun Che aveva sentito poco prima gli sembrò il gemito lascivo di una strega. Si sentì all’istante come se la sua anima e le sue ossa si stessero sciogliendo all’interno del suo corpo.


Mentre era in preda alla confusione, fissò con lo sguardo perso nel vuoto la meravigliosa mano di Mu Xuanyin, che si stava sollevando e si appoggiò dietro il suo collo. Il suo braccio era morbido e debole, i suoi occhi erano lucidi e distratti. Mentre il sangue del drago cornuto bolliva dentro di lei, stava cercando istintivamente, senza controllo e senza rendersene conto il profumo mascolino di Yun Che.


Il cuore di Yun Che cominciò a battere a un ritmo parecchie volte superiore al normale… <em>no… non posso… è la mia Maestra… è il grande Realm King del Regno della Canzone Glaciale… se lo faccio…</em>


<em>Mi ucciderà di sicuro quando si sveglierà!!</em>


Ricordava chiaramente il terribile intento omicida rilasciato da Mu Xuanyin dopo il suo accidentale crimine, come se fosse successo il giorno prima. Se quella volta non fosse intervenuta Mu Bingun, molto probabilmente lui sarebbe morto.


Se quella era la punizione per averla toccata, allora… anche se l’avesse fatto per salvarla dal sangue di drago all’interno del suo corpo, sicuramente lei l’avrebbe tagliato in innumerevoli pezzi e stavolta nessuno avrebbe potuto salvarlo!!


Però… se non l’avesse curata dal sangue del drago cornuto, sicuramente in quelle condizioni sarebbe morta!


<em>Cosa devo fare… cosa devo fare!?</em>


Mentre impazziva alla ricerca di una soluzione, non si accorse che il braccio di Mu Xuanyin lo stava trascinando verso di lei. A quel punto, il suo corpo incandescente era quasi del tutto appoggiato al suo e sebbene fosse debole come una gatta ferita, il sangue del drago cornuto la stava spingendo a muoversi sinuosamente verso di lui come un serpente. Le sue labbra si aprirono e richiusero ripetutamente, lasciando uscire dei respiri umidi e profumati come fiori.


I suoi gemiti che sembravano una melodia adorabile e fatata fecero seccare completamente la bocca a Yun Che. Si sentì pervadere dal desiderio, ma strinse con forza i denti e ringhiò mentalmente: Non posso, non posso assolutamente farlo…


Chinò di scatto il capo per evitare di incrociare lo sguardo di Mu Xuanyin. Tuttavia, così si trovò davanti agli occhi i suoi abiti strappati a metà, attraverso i quali intravide prima il suo collo liscio come la giada e poi i suoi seni tremanti, dalla forma perfetta.


Lo sguardo di Yun Che si fermò subito, come per effetto di un incantesimo, e il calore che percepiva dentro di sé gli fece quasi bollire il sangue nelle vene. Poi, nei suoi occhi comparve lentamente un bagliore di determinazione.


<em>La vita della mia Maestra… beh, ovviamente la vita della mia Maestra è più importante della mia!</em>


A quel punto, avendo una giusta causa per cui impegnarsi, anche l’ultimo briciolo di esitazione lasciò il suo corpo. Afferrò i vestiti bianchi di Mu Xuanyin con entrambe le mani e li strappò con un solo movimento.


<em>Riiip.</em> In quello stesso istante, quello spettacolo meraviglioso e allettante che Yun Che aveva osato immaginare soltanto nei suoi pensieri più segreti comparve di fronte ai suoi occhi e ogni goccia di sangue che aveva in corpo gli andò alla testa. Gli occhi di Yun Che si spalancarono, la sua capacità di pensare abbandonò completamente il suo cervello e la sua temperatura corporea raggiunse quasi quella di Mu Xuanyin.


Aprì la bocca, ma non riuscì a mormorare una sola parola. Avrebbe dovuto trattare Mu Xuanyin con incredibile attenzione, dato che in quel momento era quasi svenuta e ancora più debole di una ragazza comune… ma nella realtà dei fatti, era praticamente una belva fuori controllo.


In quanto alla morte certa che l’avrebbe atteso in futuro, aveva smesso da parecchio di pensarci.
                                


                                



