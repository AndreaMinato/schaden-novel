---
title: Capitolo 1067 – Partenza per il Regno Darkya (1)
pubDate: 2025-02-03T07:52:46.909Z
tags:
    - atg
---


<em><strong>Capitolo Sponsorizzato!! Grazie Mille Giuseppe!! </strong></em>


<em><strong>17 capitoli in coda (1 Giuseppe, 1 Maria Grazia, 1 Simone, 3 Tom, 3 Bup &amp; Perri, 8 Luciano), 0/7 donazione</strong></em>


<em><strong>-Alstor, che sa che nei conteggi dei capitoli sponsorizzati qui sopra c'è un po' di confusione ma tranquilli, anche se può capitare che qualche volta sbagliamo a scrivere li facciamo comunque tutti </strong></em><strong>:)</strong>


<em><strong>Sconti Natalizi!! Fino al 7 gennaio, i capitoli sponsorizzati di AtG saranno a 7€ l'uno!</strong></em>






L’Arca Primordiale Misteriosa continuò a fluttuare sopra la Prigione Infernale Cimitero di Dei. Nessuno l’aveva visitata, dopo che i tre Maestri delle sette se n’erano andati, quindi naturalmente nessuno si era accorto di quella strana Arca Profound rimasta lì immobile.


Nel mondo all’interno dell’Arca Primordiale Misteriosa, dopo essersi accertato che il sangue di drago cornuto che aveva intossicato Mu Xuanyin fosse stato completamente purificato, Yun Che la aiutò a indossare un’altra delle sue vesti bianche come la neve. Poi, guardò il cielo. Dopo essere rimasto molto, molto a lungo con lo sguardo perso nel vuoto e un’espressione corrucciata, alla fine prese una decisione.


Poco lontano da lui, il gigantesco cadavere del drago cornuto giaceva a terra. Il ghiaccio che lo ricopriva si era sciolto, ma il suo corpo era comunque pieno di ferite.


Yun Che raggiunse all’istante il cadavere del drago cornuto e distese la mano sinistra verso le sue fauci spalancate. Con un bagliore verde, la Perla del Veleno Celeste assorbì una grossa quantità del suo respiro velenoso.


In un lampo, Yun Che ritrasse la mano e controllò rapidamente quanto veleno fosse riuscito a recuperare. Poi, mormorò fra sé e sé: “Usandolo come si deve, dovrebbe essere abbastanza per avvelenare circa duemila persone.”


Dopo aver esitato per qualche istante, estrasse anche un po’ di sangue dalle ferite del drago cornuto… <em>chissà, magari un giorno mi tornerà utile.</em>


Quello era un drago cornuto al Divine Master Realm, che era vissuto almeno per decine di migliaia d’anni. Ogni parte del suo corpo era un tesoro inestimabile, compresi il suo sangue e il suo terribile veleno.


Yun Che non prese altro dal cadavere del drago… del resto, non avrebbe potuto farlo neanche se avesse voluto. Al momento non era affatto in grado di tagliare il corpo di un drago al Divine Master Realm, anche senza la sua Energia Misteriosa protettiva, scomparsa dopo la sua morte. Figurarsi farlo a pezzi per prendere il suo cuore, non sarebbe riuscito neppure a staccare una delle sue scaglie.


Le condizioni di Mu Xuanyin si erano stabilizzate e il suo respiro era tornato regolare, quindi ormai era fuori pericolo. Tuttavia, sarebbe rimasta addormentata per parecchio tempo, siccome era troppo debole e aveva esaurito tutte le sue energie. Forse si sarebbe svegliata dopo qualche giorno, o forse addirittura dopo qualche mese.


La sua forza misteriosa stava cominciando gradualmente a riprendersi… ma considerando che aveva usato una tecnica proibita, sacrificando gran parte della sua Essenza del Sangue e del suo talento, e che aveva anche perso il suo Yin vitale, neppure Yun Che era in grado di prevedere fino a che punto potesse davvero recuperare la sua forza misteriosa.


Solo una cosa era certa, però. Sarebbe stata molto più debole di prima.


Era un prezzo inaccettabile per tutti i praticanti del mistero… e ancor più per qualcuno di orgoglioso come Mu Xuanyin.


Se fosse rimasto con lei, la prima cosa che Mu Xuanyin avrebbe fatto dopo essersi svegliata sarebbe stata ucciderlo.


Quindi, non gli restava altra scelta se non lasciare il Regno della Canzone Glaciale prima che si svegliasse. Questo perché lui non voleva morire, e aveva parecchie ragioni per cui non poteva morire.


Thud.


Yun Che cadde pesantemente in ginocchio davanti a Mu Xuanyin e chinò il capo.


“Maestra.” Sussurrò con rimpianto Yun Che: “Quando questo discepolo è arrivato nel Regno degli Dei, ha fin da subito commesso molti errori terribili e avrebbe lasciato trapelare i suoi segreti, se non fosse stato per lei e il suo avvertimento. Lei sapeva che questo discepolo possiede l’Eredità del Dio Malvagio e un tesoro divino, la Perla del Veleno Celeste, eppure non ha cercato di rubarglieli e, al contrario, lo ha accettato come suo discepolo diretto. Quando questo discepolo si è accorto che Mu Sushan e Mu Fengzhu non erano più nella Sala Glaciale, ha capito subito che lei li aveva uccisi per evitare che in futuro potessero creargli problemi…”


“All’inizio, pensavo che mi stesse solo restituendo il favore per aver salvato la Maestra di Palazzo Bingyun, ma poi… ha chiesto le Cronache del Mondo Ardente del Corvo Dorato e il cuore del drago cornuto solo per me. Ha anche cercato di usare lo Yin vitale di molte discepole solo per realizzare il desiderio di questo discepolo e mi ha donato persino il Loto del Cuore di Budda delle Nove Resurrezioni che ha coltivato per tutta la vita…”


“Le due volte che ho lasciato il suo fianco, la prima nell’Impero del Vetno Gelido e la seconda nella Valle Nebbiosa della Morte, lei mi ha protetto di nascosto, in particolare nella seconda, anche se mi aveva mandato lì per via del mio grave crimine. Nonostante la sua rabbia, mi ha comunque sorvegliato temendo per la mia incolumità…”


“Maestra, lei è una Dea del cielo, mentre io sono soltanto un ragazzo insignificante che proviene dai piani d’esistenza inferiori. Non merito tutta la gentilezza che lei mi ha mostrato… e già ora non potrò mai ripagarla per tutti i suoi favori, eppure ho commesso un peccato ancora più vergognoso.”


Yun Che inspirò a fondo, poi chiuse gli occhi e disse con rimpianto: “Le devo la mia vita, Maestra. Quando si sveglierà, sicuramente si infurierà oltre ogni immaginazione scoprendo cos’ho fatto… questo discepolo non riuscirà più a guardarla in faccia. È solo naturale che una volta sveglia lei mi condanni a morte. Tuttavia, per ora non posso morire, devo ancora realizzare un mio importante desiderio…”


“Quando questo discepolo avrà raggiunto il suo obiettivo, sicuramente tornerà a fianco della sua Maestra e accetterà qualsiasi punizione lei ritenga adatta.”


Yun Che si inchinò e prostrò in silenzio tre volte davanti a Mu Xuanyin.


Poi, andò al suo fianco e sistemò delicatamente e con attenzione i suoi vestiti. Dopo aver rimesso in ordine i suoi capelli scompigliati facendo passare le dita sulla sua fronte, la prese attentamente in braccio e uscì dal mondo all’interno dell’Arca Primordiale Misteriosa.


Doveva riportare sana e salva Mu Xuanyin al Regno della Canzone Glaciale, prima di andarsene.


………..


Sala Principale della setta dell’Uccello Vermiglio.


Dopo essere arrivati nel Regno del Dio della Fiamma, Mu Bingyun e Mu Huanzhi si erano diretti immediatamente nel setta dell’Uccello Vermiglio. Avevano dovuto attendere parecchio, parecchio tempo prima che qualcuno arrivasse finalmente ad accoglierli… e non era una persona sola, ma erano in tre.


Il Maestro della setta dell’Uccello Vermiglio, Yan Wancang, il Maestro della setta della Fenice, Yan Juehai, e il Maestro della setta del Corvo Dorato, Huo Rulie.


Mu Huanzhi rimase ovviamente stupito quando i tre Maestri delle sette si presentarono insieme. Li salutò immediatamente con una punta di panico: “Mu Huanzhi della setta della Fenice di Ghiaccio porge i suoi saluti ai tre Maestri delle sette. Haha, devo ammettere che non mi aspettavo che ci fossero anche il Maestro della setta Yan e il Maestro della setta Huo, che coincidenza.”


“Ah… lei è troppo gentile, Fratello Huanzhi.” Rispose Yan Juehai. Tutti e tre i Maestri delle sette avevano espressioni incredibilmente innaturali.


Non avevano ancora informato il Regno della Canzone Glaciale della “morte” di Mu Xuanyin e Yun Che nella Prigione Infernale Cimitero di Dei. Infatti, non sapevano ancora come spiegare tutto l’accaduto. Yan Wancang aveva riflettuto senza tregua sulla questione fin da quando aveva lasciato la Prigione Infernale, ma non era ancora riuscito a trovare una soluzione. Poi, aveva improvvisamente saputo che Mu Huanzhi e Mu Bingyun si erano presentati alla porta della setta dell’Uccello Vermiglio.


Per quali fossero le loro ragioni, adesso che erano arrivati quei due membri della setta della Fenice di Ghiaccio non c’era più alcun modo di nascondere la morte di Mu Xuanyin. In preda all’ansia, non aveva osato incontrarli da solo e aveva fatto chiamare frettolosamente anche Yan Juehai e Huo Rulie.


Mu Huanzhi era piuttosto sorpreso dal fatto che i tre Maestri delle sette li avessero accolti di persona e fossero così incredibilmente gentili, ma la loro reazione innaturale fece provare una stretta al cuore a Mu Bingyun. Avanzò subito verso di loro e chiese freddamente: “Tutti voi non dovreste essere alla Prigione Infernale in questo momento? Dov’è mia sorella? Dov’è?”


Quelle domande fecero riprendere subito Mu Huanzhi dallo stupore. Realizzando che qualcosa non quadrava, il suo sguardo si incupì. Quello era il periodo di muta del drago cornuto, quindi i tre Maestri delle sette avrebbero dovuto sorvegliare la Prigione Infernale. Il fatto che fossero tornati, significava che la caccia al drago cornuto doveva essersi già conclusa… eppure loro non avevano ancora ricevuto notizie da Mu Xuanyin!


“Noi…” la morte di Mu Xuanyin era una faccenda troppo seria, tanto che nessuno dei tre Maestri delle sette sapeva come o da dove iniziare. Yan Juehai si costrinse a sorridere e rispose: “E’ una, è una storia lunga…”


Non appena vide uno dei tre Maestri della setta balbettare e prendere tempo, l’ansia nel cuore di Mu Bingyun divenne cento volte più soffocante. Dal suo tono di voce scomparve persino la freddezza di prima, lasciando soltanto un cieco terrore: “Dov’è mia sorella? … Parlate, ditemelo subito!”


“Maestra di Palazzo Bingyun, la prego di calmarsi per un momento.” Yan Wancang si abbandonò a un lungo sospiro.


“D’accordo, basta così! Lo dirò io!” Huo Rulie non riuscì più a trattenersi e avanzò di un passo, dando francamente la tragica notizia: “Mu Xuanyin ieri è morta durante la sua battaglia contro il drago cornuto!”


“Cosa… cos’hai detto!?” Mu Huanzhi tremò come una foglia secca al vento. Per qualche istante, sembrò talmente scioccato da aver perso l’anima.


“…” Mu Bingyun fissò con uno sguardo gelido Huo Rulie. Parecchi secondi dopo, mormorò: “Im.. pos… sibile…”


“Sì! Esatto, è… impossibile. Impossibile.” Mu Huanzhi scosse la testa, in preda al panico: “Come potrebbe un semplice drago cornuto aver ucciso la nostra Maestra della setta? È impossibile, è… assolutamente impossibile. Maestro della setta Huo, se è uno scherzo… non è divertente, capito?”


“So che non potete crederci, ma è la verità!” disse in tono grave Huo Rulie: “Ovviamente un drago cornuto non avrebbe potuto sconfiggere la vostra Maestra della setta, ma in tuti questi anni nessuno di noi aveva mai immaginato che nella Prigione Infernale Cimitero di Dei non ci fosse un solo drago cornuto, ma ben due. I due draghi le hanno teso un’imboscata e l’hanno ferita gravemente, poi non è riuscita a scappare siccome entrambi i draghi hanno fatto del loro meglio per impedirglielo. Alla fine…”


“…” Mu Bingyun non si mosse di un millimetro né disse nulla. Il suo viso divenne rapidamente pallido come un lenzuolo, sembrava che stesse per svenire da un momento all’altro.


“Com’è possibile… è impossibile… impossibile…” Mu Huanzhi si lasciò cadere su una sedia e gli sembrò che il mondo stesse precipitando in una spirale. Continuò a mormorare frasi sconnesse, ancora e ancora, con lo sguardo perso nel vuoto, come se un demone l’avesse improvvisamente posseduto.


Se Mu Xuanyin fosse davvero morta, sarebbe stata una catastrofe terribile per la setta della Fenice di Ghiaccio e per l’intero Regno della Canzone Glaciale… era un disastro troppo terrificante da immaginare.


“Io… io… mi rifiuto di crederci…” disse lentamente e con calma Mu Bingyun, muovendo delicatamente le labbra, ma la tristezza del suo tono pesò come un macigno sul cuore e l’anima di tutti i presenti.


“Noi, il Regno del Dio della Fiamma, siamo responsabili per l’accaduto.” Disse Huo Rulie: “Non preoccupatevi. Faremo perdonare il nostro errore.”


“Farvi perdonare?” sussurrò in tono piatto Mu Bingyun: “Potete forse… restituirmi mia sorella…?”


Huo Rulie si zittì subito. Yan Wancang e Yan Juehai sembravano sapere ancora meno di lui come rispondere. Mu Bingyun non gridò contro di loro, non impazzì dalla rabbia, né scoppiò a piangere, ma la sua fredda tristezza si diffuse all’istante e li trafisse fin nel profondo del cuore… ebbero quasi la sensazione di poter sentire il suo cuore e la sua anima spezzarsi.


“Yun Che… dov’è Yun Che?” chiese improvvisamente, con un tono dall’aria distaccata.


“Yun Che, ecco…” ancora una volta, fu Huo Rulie a rispondere alla sua domanda. Sospirò a fondo e annunciò, con un tremendo dispiacere: “Ha voluto a tutti i costi andare dalla Mastra del vostro setta per cercare di salvarla, così… Haah! Mi piaceva un sacco quel ragazzo, ma… Haaaaah!”


“…” All’improvviso, Mu Bingyun distese una mano e prese la sua Giada della Fenice di Ghiaccio, che stava brillando. Poi, chiese a bassa voce: “Yun Che… sei davvero tu?”


“Cosa… cos’hai detto?” l’improvvisa reazione di Mu Bingyun colse alla sprovvista i tre Maestri delle sette.


Negli occhi gelidi di Mu Bingyun ricomparve all’istante un bagliore e il suo sguardo tornò a concentrarsi. Poi, stringendo fra le dita la Giada della Fenice di Ghiaccio, tremò dalla testa ai piedi e sollevò lo sguardo, dicendo improvvisamente e in tono urgente: “Svelti! Portatemi subito alla Prigione Infernale Cimitero di Dei!!”


“Ah? Cosa… cosa succede…” i tre Maestri delle sette non avevano la minima idea di cosa stesse accadendo.


Mu Bingyun stava già volando via, avvolta da folate di vento freddo.


……………


La Formazione Profound di teletrasporto vicino alla Prigione Infernale si illuminò e i tre Maestri delle sette vi arrivarono subito insieme a Mu Bingyun e Mu Huanzhi. Non appena uscirono dalla Formazione, gli occhi dei tre Maestri delle sette si spalancarono e si gonfiarono fino a diventare più grandi di quelli di una mucca, come se avessero visto un fantasma o fossero stati colpiti da un fulmine.


Davanti a loro c’era Yun Che, che non solo era vivo e vegeto ma stava anche stringendo fra le braccia… una donna addormentata.


“Yun Che… e… il R-Realm King della Canzone Glaciale!” balbettò Yan Juehai. Era talmente scioccato che si morse la lingua.


“Ah… cosa… cosa sta succedendo” anche Huo Rulie rimase così a bocca aperta che la sua mandibola quasi toccò il suolo.


“Sorella!”


“Maestra della setta!”


Sia Mu Bingyun che Mu Huanzhi stavano già correndo verso di lui. Yun Che andò loro incontro e porse delicatamente Mu Xuanyin a sua sorella, che la prese fra le braccia: “Anziano Huanzhi, Maestra di Palazzo Bingyun, non preoccupatevi. La Maestra sta bene. Resterà solo priva di conoscenza per un po’, siccome ha esaurito le forze.”


“Grazie al cielo… phew, grazie al cielo.” Mu Huanzhi si portò una mano al cuore e respirò affannosamente per qualche secondo. La terribile tristezza e la grande gioia che aveva appena provato lo fecero sentire come se fosse giunto sulla soglia dell’aldilà e fosse poi improvvisamente tornato nel mondo dei vivi.


Mu Bingyun poco alla volta strinse sempre più forte Mu Xuanyin, dopo averla presa fra le braccia… non disse nulla. Si limitò a tenerla al petto e piangere in silenzio.


“Maestra di Palazzo Bingyun, lascio… la Maestra nelle sue mani.”


Yun Che parlò a voce così bassa che per poco nessuno sentì le sue parole. Dopo aver osservato per un’ultima volta il viso di Mu XUnayin, camminò verso i tre increduli Maestri delle sette e si fermò di fronte a loro. Non guardò neppure per un istante Yan Wancang e Yan Juahi, ma si rivolse direttamente a Huo Rulie: “Maestro della setta Huo, questo ragazzo vorrebbe parlarle un attimo in privato… mi può concedere qualche minuto?”


“…” Huo Rulie era ancora scioccato, ma dopo qualche secondo riuscì più o meno a riprendersi e annuì verso Yun Che. Poi, lo sollevò con una mano e volò lontano insieme a lui.


“Dove stai andando, Yun Che?” gridò Mu Bingyun, voltandosi di scatto non appena si accorse che Yun Che si stava allontanando senza preavviso. Ma lui e Huo Rulie erano già scomparsi nel cielo, così non le rispose mai.
                                


                                



