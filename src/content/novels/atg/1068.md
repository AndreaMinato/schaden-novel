---
title: Capitolo 1068 – Partire per il Regno Darkya (2)
pubDate: 2025-02-03T07:52:46.910Z
tags:
    - atg
---


<strong>Continua il PERIODO SCONTI NATALIZIO fino al 7 di gennaio, i capitoli sponsorizzati saranno a 7 euro l'uno!</strong>


<em>CAPITOLO SPONSORIZZATO ringraziamo Giuseppe!
Capitoli in coda 16 (0 Giuseppe + 1 Maria Grazia + 1 Simone + 3 Tom + 3 bup & perri + 8 Luciano), 6/7
-Schadenfreude</em>


Huo Rulie trasse Yun Che in disparte in un posto lontano completamente fuori dalla portata della percezione di tutti gli altri.


Nel secondo in cui atterrarono, prese per le spalle Yun Che con impazienza e quasi ruggì."Cosa sta succedendo? Come sei sopravvissuto? Pensavo che tu e la tua maestra foste... era una fuga dimensionale speciale? Non può essere! Non è possibile che tu abbia avuto la possibilità di usarla in quella situazione!"


All'improvviso Huo Rulie spalancò gli occhi con stupore: "Cosa... cos'è questa forza misteriosa?"


Non lo aveva notato prima, ma ora si era reso conto che l'aura che emanava Yun Che era... al Divine Soul Realm?!


Yun Che non gli rispose, invece fece un cenno con la mano sinistra e rilasciò un oggetto enorme dalla sua Perla del Veleno Celeste. Il corpo atterrò sul terreno avvizzito.


Sentendo una puzza terribile, Huo Rulie fece un passo indietro e gridò: "L'antico... drago cornuto?"


Il Regno del Dio della Fiamma aveva sognato di ottenere quel cadavere da centinaia di migliaia di anni. Prima tutti pensavano che sarebbe stato impossibile prenderlo perché era caduto nella Prigione Infernale del Cimitero degli Dei. Credevano che i loro sogni fossero scoppiati come bolle.


Ora però il drago cornuto era apparso all'improvviso a pochi passi da lui.


Il cadavere era intatto anche se era ricoperto di ferite.


In passato qualcuno dal temperamento di Huo Rulie avrebbe perso il controllo e, gridando per l'entusiasmo, si sarebbe precipitato già sul corpo dell'antico drago cornuto. Ora stava strabuzzando gli occhi e sembrava che qualcuno gli avesse inchiodato i piedi a terra. Non poteva fare un solo passo avanti.


Non credeva di meritare di toccarlo.


"Dopo che è morto, è quasi caduto nella Prigione Infernale come il primo. È qualcosa per cui la mia maestra è quasi morta, così non ho lasciato che andasse sprecato così. Fortunatamente sono riuscito ad ottenere il suo corpo."


Rispose con calma Yun Che. A dire la verità, questo bottino era stato conquistato sia da lui che da Mu Xuanyin rischiando la vita.


"Come d'accordo, dev'essere diviso a metà tra il Regno della Canzone Glaciale e quello del Dio della Fiamma." Disse Yun Che.


"Emh..." Huo Rulie fissò con sguardo vacuo Yun Che e rimase senza parole per molto tempo.


Se non ci fossero state sorprese, avrebbero accettato senza problemi la metà dell'antico drago cornuto. Dopotutto la caccia sarebbe stata condotta interamente da Mu Xuanyin, ma l'antico drago cornuto era comunque nel territorio del Regno del Dio della Fiamma.


Tuttavia non avevano creduto a Yun Che e visto che avevano ignorato il suo giuramento di sangue e le sue preghiere per evitare anche solo un minimo incidente, avevano quasi perso Mu Xuanyin e il suo discepolo... non potevano nemmeno credere che i due fossero vivi.


Dopo quel disastro, come potevano chiedere ancora metà dell'antico drago cornuto?


Inoltre pensavano tutti che i due draghi fossero sprofondati nella Prigione Infernale e fossero stati ridotti in cenere, Yun Che avrebbe potuto prendere l'intero drago e non dare niente a loro. Anche se l'avessero saputo dopo, non avrebbero potuto biasimarlo in alcun modo.


"Stai... davvero... dando metà del suo corpo?" Chiese tremante Huo Rulie. Non poteva ancora credere che Yun Che fosse disposto a farlo.


"Naturalmente. È ciò che abbiamo promesso prima." Disse Yun Che.


"..." Huo Rulie sussultò per poi appoggiare le mani sulle spalle di Yun Che. "Ragazzo, sai che cosa significa questo antico drago cornuto per il nostro Regno del Dio della Fiamma? Io... già non posso ricambiare il favore che mi hai fatto salvando YÈer e ora... me lo consegni direttamente. Non potrò mai ripagare questo favore nemmeno sacrificando la vita."


Yun Che sorrise: "Ad essere sinceri, se fosse riguardato solo me, allora non vi avrei mai dato la vostra parte, ma questa è una questione che riguarda voi e la mia maestra e, nonostante voi l'abbiate delusa e l'abbiate quasi fatta morire nella Prigione Infernale, il Regno della Canzone Glaciale non si rimangia mai le sue promesse! Sono sicuro che la maestra giungerà alla stessa conclusione anche dopo che si sveglierà... Per favore riferisca queste parole agli altri due maestri della setta."


"..." Huo Rulie annuì. "Va bene."


"Va bene, lascerò temporaneamente il corpo del drago cornuto a lei maestro della setta Huo. Per favore restituisca la metà del corpo al Regno della Canzone Glaciale in seguito." Continuò Yun Che.


Huo Rulie chiese con tono confuso: "Lo stai dando a me? Non dovresti riportarlo nel Regno della Canzone Glaciale e prendere prima la vostra metà?"


Lo sguardo di Yun Che si riempì di emozione contrastanti, ma non rispose alla domanda di Huo Rulie. Invece disse: "Capo della setta Huo, ci sono tre motivi per cui sono venuto a vederla di persona. Se posso..."


"Parla pure!" Huo Rulie lo sollecitò a parlare senza esitare: "Non batterò nemmeno ciglio di fronte alle tue richieste."


Huo Rulie era un uomo che odiava assolutamente essere in debito. Yun Che aveva salvato la vita di Huo Ye e aveva consegnato l'antico drago cornuto, avevano fatto i due più grandi favori che Huo Rulie avesse mai ricevuto. Perciò, non poteva che essere contento che Yun Che avesse bisogno di lui.


Detto questo, notò che Yun Che sembrava in difficoltà per qualche motivo.


Yun Che si girò verso la carcassa del drago: "Allora, il motivo per cui la maestra ha chiesto il cuore del drago è per me. Ho una coltivazione scarsa, quindi non posso tagliarlo, per favore può estrarre il cuore del suo antico drago cornuto per me?"


"È semplice!"


Huo Rulie balzò verso l'antico drago cornuto senza dire una parola. Un bagliore dopo e aprì la pancia della creatura.


Normalmente, l'antico drago cornuto era così potente che Huo Rulie avrebbe avuto difficoltà a graffiare la sua pelle anche se lo avesse attaccato a piena forza, ma ora che era morto e aveva perso la sua forza, era diventato molto più facile per Huo Rulie smembrare il suo corpo.


Sigillando il sangue del drago con la sua immensa Energia Misteriosa, Huo Rulie individuò velocemente il cuore del drago dopo aver sondato il corpo con la sua percezione spirituale. Estrasse facilmente il cuore per poi sigillare l'addome sventrato con la sua energia.


Il drago cornuto potrebbe essere enorme, ma il suo cuore era insolitamente "delicato". Non era ampio nemmeno tre metri.


"Prendilo! E attento al sangue di drago!"


Huo Rulie lo porse gentilmente a Yun Che.


Il giovane lo prese e lo ripose nella Perla del Veleno Celeste.


Ora aveva ottenuto il corno del Qilin e il cuore dell'antico drago. Tutto ciò che rimaneva da trovare era la Sfera dello Spirito del Legno, la Divina Giada del Budda delle Nove Stelle e l'Erba Immortale dell'Imperatore.


Nonostante lo yin vitale di Mu Xuanyin gli avesse permesso di arrivare al Divine Soul Realm in una sola notte, mancavano solo due anni prima dell'Assemblea Profound God.


L'ascensione al Divine Soul realm certamente sarebbe stata sicuramente più lenta e difficile di quella del Divine Origin Realm. A giudicare da quanto ci aveva messo per fare progressi, sarebbe stato praticamente impossibile raggiungere il Divine Tribulation Realm in soli due anni anche se coltivasse con le risorse migliore del Regno della Canzone Glaciale e dell'energia spirituale del Lago del Ghiaccio Infernale.


Questo obiettivo sarebbe stato ancora più impossibile ore che stava per partire per il mondo, da solo e senza nessuno da cui dipendere.


Perciò, la sola speranza rimasta era la Penta Pillola di Giada dell'Universo. Avrebbe potuto contare solo su sé stesso per ottenere questi altri tre materiali.


"Ora la seconda questione..." Yun Che disse: "Capo della setta Huo, ho sentito che è andato in un regno stellare di nome Darkya molte volte per acquistare una Sfera del Legno Spirituale negli ultimi mille anni, vero?"


Le sopracciglia di Huo Rulie si alzarono, ma poi si calmò: "Dev'essere stato Poyun a dirtelo, vero? Aaah, al riguardo... è difficile per me dirlo perché... per la creazione di ogni Sfera dello Spirito del Legno è necessario uccidere uno spirito, lo sai? È la cosa più crudele che abbia fatto in tutta la mia vita."


"Posso capire il motivo per cui l'hai fatto, avevi un figlio da salvare dopotutto." Disse con sincerità Yun Che. "Capo della setta Huo, la formazione dimensionale per il Regno Darkya è ancora attiva? Ho bisogno di partire per il Regno Darkya.


Esitò, poi rivelò con onestà il suo obiettivo: "Voglio trovare una Sfera dello Spirito del Legno!"


"Mn?" Huo Rulie lo guardò sconvolto, ma alla fine era il maestro della setta del Corvo Dorato. Capì e chiese: "Così vuoi trovare una Sfera dello Spirito del Legno nel mercato nero? ...è per guarire le ferite della tua maestra? Oh... non dovrebbe essere per quello."


Yun Che: "..."


"Ah, ma guarda te la mia bocca." Huo Rulie si diede un colpetto alle labbra e smise di fare domande. Disse direttamente: "Non preoccuparti. Non solo la formazione c'è ancora, ma dovrebbe avere abbastanza energia per completare un teletrasporto."


"Bene." Yun Che represse un sospiro di sollievo: "In tal caso per favore mi dia... l'impronta di trasmissione del suono di quella gilda di mercanti clandestina."


"Io..." Huo Rulie mostrò un'espressione turbata. Poi disse: "Non è che non voglia darti l'impronta, ma quelle gilde di mercanti incontrano i loro clienti di cui si possono fidare ad intervalli prefissati. Per quanto riguarda la trasmissione del suono, è impossibile che degli estranei mandino loro un messaggio anche se ottenessero l'impronta di trasmissione."


L'ordine di non uccidere membri della razza degli spiriti del legno proveniva dal Regno dell'Eternità. Se avessero saputo che qualcuno stava ancora cacciando quella razza, ci sarebbero state gravi conseguenze. Per questo tutte le gilde che vendevano Sfere di Spiriti del Legno agivano con grande cautela... senza menzionare commerci ancora più proibiti.


"Così... dove sono?" Yun Che si accigliò.


"Nessuna gilda di mercanti clandestina rimane in un posto..." All'improvviso Huo Rulie si diede uno schiaffo sulla testa e disse: "Oh! Ecco!"


Guardò dentro il suo spazio portatile per molto tempo per poi tirare fuori una giada nera e un gettone scarlatto.


"Negli ultimi anni ho comprato almeno una decina circa di Sfere dello Spirito del Legno durante le mie visite nel Regno Darkya. Dato che ce ne sono sempre di meno e la caccia agli spiriti del legno sia considerata un atto contro natura, il prezzo delle sfere è aumentato sempre di più a causa dei rischi. Visto che ho speso un enorme prezzo acquistandone, ho guadagnato abbastanza fiducia dalla gilda da farmi dare questa pietra nera."


"Questa pietra nera è completamente inutile in ogni altro posto, ma nel momento in cui entri nella città Darkya, reagirà e ti indicherà dove sono i membri di quel mercato clandestino. Tuttavia, ogni giada nera corrisponde ad un padrone specifico, quindi anche se trovi quella persona, non ti porterebbero mai al loro mercato... ma sarà diverso se potrai dimostrarne l'autenticità con il mio gettone."


Una volta che disse questo, Huo Rulie diede la giada e il gettone a Yun Che. "Naturalmente c'è un motivo per cui queste gilde clandestine sono riuscite a sopravvivere per così tanti anni. Questo è il meglio che posso fare per aiutarti. Se non funziona ancora, puoi tornare a trovarmi, ti porterò lì io stesso e ti farò ottenere una Sfera dello Spirito del Legno."


"La ringrazio per l'offerta, ma penso comunque che dovrei andare lì da solo." Yun Che prese la giada nera e il gettone.


"Ahah, bene." Huo Rulie rise fragorosamente. "E io che pensavo che avessi bisogno di me per qualcosa di importante, ma questi sono tutti piccoli favori, no? Qual è l'ultima questione? Dovrebbe essere qualcosa di grosso stavolta, no?"


"La terza questione... le darà un po' di problemi capo della setta Huo." Disse Yun Che.


Huo Rulie fece un cenno e disse: "Se fosse così, allora sentiti libero di insultarmi, ragazzo. Dì pure."


Yun Che sospirò e la sua espressione si riempì di emozioni contrastanti.  "L'ultima cosa che le vorrei chiedere... è di mentire alla mia maestra per me."


"Vuoi che... menta?" Huo Rulie era sbigottito.


"A causa di certe circostanze, non ho altra scelta se non lasciare temporaneamente il Regno della Canzone Glaciale. Il mio viaggio nel Regno Darkya dev'essere tenuto nascosto, specialmente alla mia maestra... quindi per favore non dica a nessuno del Regno della Canzone Glaciale dove sto andando. Dica solo... che mi sono diretto a nord e sono scomparso."


"So che il maestro della setta Huo è diretto e per lei mentire è sgradevole... ma la prego di promettermelo."


Huo Rulie rimase in silenzio per molto tempo. Poi disse: "Mi stavo chiedendo perché mi avresti dato prima il drago cornuto invece di riportarlo nel tuo setta. Mi stavo chiedendo ancora di più perché volessi visitare da solo il Regno Darkya. Se volessi davvero una Sfera dello Spirito del Legno, ci sono molte persone nel tuo setta che sarebbe meglio mandare lì... ma ora capisco. Vuoi lasciare il Regno della Canzone Glaciale."


Yun Che: "..."


"Perché?" Huo Rulie si accigliò. Non poteva capire affatto la decisione di Yun Che.


"Perché ho una certa missione da compiere. Per favore non mi chieda altro." Non poteva assolutamente dirgli il vero motivo, perché riguardava la reputazione e l'integrità di Mu Xuanyin.


"Mh..." Huo Rulie non fece altre domande, ma sembrò aver capito qualcosa. Annuì lentamente e mise da parte l'antico drago cornuto. Poi portò Yun Che con sé e disse: "Va bene, andiamo!"


Non salutò né Yan Wancang né Mu Bingyun. In effetti rimase fuori dal raggio della loro percezione appositamente e volò verso sud.


setta del Corvo Dorato, Regno del Dio della Fiamma.


Una piccola formazione dimensionale si accese lentamente dopo che Huo Rulie ci lanciò una lingua di fuoco.


"Come pensavo, il resto dell'energia è sufficiente per attivarlo ancora una volta." Huo Rulie ritirò la mano. "Una volta che entrerai, sarai teletrasportato in una posizione casuale sopra il Regno Darkya. Tuttavia è una formazione a sola andata, quindi dovrai trovare un punto di teletrasporto diverso se desideri tornare nei Regni del Dio della Fiamma o della Canzone Glaciale. Dovrai anche spendere una grande quantità di pietre o cristalli viola per farlo."


"...A meno che la mia maestra non mi trovi, non dovrei tornare per molto tempo." Disse Yun Che come se stesse parlando tra sé e sé. Poi andò dritto verso la formazione.


"Aspetta!" Huo Rulie lo fermò per poi tirare fuori una giada dalla luce metallica.


"La giada dei Nove Soli." Esclamò Yun Che. Era proprio la stessa che lo spirito del Corvo Dorato gli aveva passato.


"Oh? Conosci il suo nome." Huo Rulie la diede a Yun Che. "La Giada dei Nove Soli è il suo nome antico, al giorno d'oggi si chiama comunemente Giada del Corvo Dorato. È allo stesso grado della Giada dell'Uccello Vermiglio che possiedi ed è la più grande pietra di giada che il Regno del Dio della Fiamma possiede. La tua arca profound è molto... insolita, quindi potresti averne bisogno."


Yun Che non rifiutò l'offerta. Accettò con gratitudine il dono.


"Ragazzo, ho una domanda da farti." All'improvviso lo sguardo di Huo Rulie divenne incredibilmente serio.


"Dica pure maestro della setta Huo." Disse Yun Che.


"Hai... davvero raggiunto il fondo della Prigione Infernale?"


Quando fece questa domanda, fissò fermamente Yun Che. Nel suo sguardo c'era una strana luce che Yun Che non poteva capire.


"..." Yun Che si girò e camminò verso la formazione. "Vorrei davvero dire che stavo mentendo perché ero troppo preoccupato per la mia maestra, ma... non voglio mentirle. Quindi per favore se ne dimentichi maestro della setta Huo."


Quando le sue ultime parole raggiunsero le orecchie di Huo Rulie, Yun Che era già entrato nella formazione. Un raggio di luce dimensionale lo avvolse.


Le parole di Yun Che erano senza dubbio un'ammissione silenziosa. Huo Rulie rimase sbigottito per un secondo per poi precipitarsi in avanti e gridare: "Ragazzo, aspetta..."


Clang!!


Le dimensioni cambiarono e la figura di Yun Che svanì insieme alla luce profound.


Huo Rulie rimase fermo sul posto con un'espressione sconvolta. Molto tempo dopo riuscì finalmente a calmarsi.


<em>Se ha davvero raggiunto il fondo della Prigione Infernale, non significa che...


Fiu! Non importa. Sarebbe un problema se l'avesse visto, ma se un giorno tornerà nel regno del Dio della Fiamma, allora...</em>


"Ha solo venti anni, ma ha un talento elementale che supera di gran lunga Poyun, tecniche medicinali abbastanza potenti da poter guarire YÈer in soli tre giorni e un potenziale tale da raggiungere il Divine Soul Realm in sei mesi... ha anche salvato Mu Xuanyin dall'antico drago cornuto a cui non potevo nemmeno avvicinarmi. Questo ragazzino..." Huo Rulie sospirò con ammirazione. "Il suo futuro è davvero inimmaginabile."


Dopo che Yun Che lasciò il Regno del Dio della Fiamma e quello della Canzone Glaciale a cui era legato... si diresse verso un regno sconosciuto.


Nonostante fosse un abitante di un mondo inferiore che era arrivato nel Regno degli Dei da meno di un anno, era riuscito ad ottenere un tipo di opportunità e protezione che nemmeno i coltivatori del Regno degli Dei osavano sognarsi. Aveva goduto delle risorse migliori ed era stato ricevuto come discepolo dalla persona più forte di quel mondo. Doveva solo concentrarsi a coltivazione e non avrebbe dovuto temere nulla.


Dopo aver commesso un errore terribile però non aveva altra scelta se non lasciare questo porto costruito nel ghiaccio.


Lui, che aveva lasciato il Regno della Canzone Glaciale, era come una lemna solitaria che fluttuava verso il mare. Poteva soltanto affrontare da solo le onde dei pericoli sconosciuti che lo avrebbero travolto.
                                


                                



