---
title: Capitolo 1069 – La Strana Gilda dei Mercanti Piuma Nera
pubDate: 2025-02-03T07:52:46.910Z
tags:
    - atg
---


<em><strong>Capitolo Sponsorizzato! Grazie Mille Maria Grazia!! </strong></em>


<em><strong>18 in coda, (1 Simone, 3 Tom, 3 Bup &amp; Perri, 8 Luciano, 3 Angelo), 0/10 donazione</strong></em>


<em><strong>-Alstor</strong></em>






Trentamila dei quarantamila Reami Stellari dell’immenso Regno degli Dei erano Reami Inferiori, ben più del settanta percento del totale.


Anche se per forza complessiva, eredità divine, risorse, potere e prestigio non potevano neppure essere paragonati ai Reami Intermedi e Superiori, il loro solo numero era sufficiente a renderli le fondamenta del Regno degli Dei.


Fra i vari Reami Stellari Inferiori, il Regno Darkya era estremamente speciale, soprattutto all’interno della Regione Divina Orientale. Anche se non era particolarmente forte, la sua reputazione lo poneva alla pari dei migliori Reami Inferiori.


Questo perché, fra tutti i Reami Inferiori della Regione Orientale, era quello con il maggior numero di gilde di mercanti.


Se a un praticante del mistero mancava qualche strano oggetto o tesoro, dopo un viaggio nel Regno Darkya non sarebbe mai tornato a mani vuote… era sufficiente che portasse con sé abbastanza Pietre o Cristalli Viola.


La Città Datkya si trovava al centro del Reame Stellare. L’intera area cittadina occupava duecentocinquantamila metri quadrati ed era disseminata delle sedi di varie gilde di mercanti famose in tutto il Regno degli Dei, che attiravano clienti anche per tutte le innumerevoli gilde più piccole. Non c’erano molti setta all’interno della città, né vi si trovavano le forze del Realm King, eppure aveva comunque ricevuto il nome Darkya, lo stesso del Reame Stellare. Già da questo, era evidente quanto la Città Darkya fosse importante per il Regno Darkya.


Yun Che comparve nel cielo sopra la Città Darkya e rimase per parecchio tempo a osservare dall’alto quella capitale di un Reame Stellare a lui sconosciuto.


Da quando era arrivato nel Regno degli Dei aveva vissuto abitualmente solo nel Regno della Canzone Glaciale, ma siccome questo era perennemente ricoperto dalla neve per tutto l’anno, la sua densità di abitanti era estremamente bassa. Era un Reame Stellare unico nel suo genere. Il Regno Darkya sotto di lui, invece, brulicava d’attività. La sua straordinaria vivacità e frenesia lasciò perplesso Yun Che per qualche secondo; pensava di essere tornato per sbaglio in una fiorente città dei piani d’esistenza inferiori.


“Il Regno Darkya… il Regno Darkya.” Mormorò a bassa voce Yun Che. Nella sua mente ricomparvero uno dopo l’altro i vari panorami del Regno della Canzone Glaciale, causandogli una tristezza sconfinata.


Mise via la sua Giada della Fenice di Ghiaccio e si cambiò la veste, indossando degli abiti bianchi, semplici e senza decorazioni, poi scese lentamente verso quella terra a lui completamente sconosciuta, della quale non faceva parte.


Sulla Stella Polo Blu, era il sovrano del mondo intero.


Nel Regno della Canzone Glaciale, aveva conquistato il supporto del Realm King ed era diventato il suo discepolo diretto… anche fin dal suo arrivo, aveva potuto contare sull’appoggio di Mu Bingyun.


Ma ora, era da solo. In quello sconfinato Reame Stellare, in quell’enorme oceano di persone, non c’era un solo luogo o persona che gli fosse familiare.


Molti altri, se fossero stati al suo posto, sarebbero rimasti già da parecchio senza fiato dal terrore, sentendosi schiacciati dal peso di quella terribile solitudine.


“Maestra…” sussurrò Yun Che.


Dopo essere rimasto per parecchio tempo in quello stato, sopraffatto dall’amarezza, Yun Che alla fine si riprese completamente e il suo sguardo tornò chiaro. Dato che le cose erano giunte a quel punto, poteva soltanto affrontare da solo le difficoltà. Ciò che doveva fare adesso era impegnarsi al massimo per trovare una Sfera degli Spiriti del Bosco… che doveva anche essere di prima qualità.


Pietre Viola; Cristalli Viola; Giade Viola; queste erano le monete utilizzate abitualmente nel Regno degli Dei. Mille Pietre Viola valevano un Cristallo viola, e mille Cristalli Viola una Giada Viola.


Quando era discepolo di Mu Bingyun nel Trentaseiesimo Palazzo, riceveva ogni mese cinquemila Pietre Viola, ma dopo essere diventato il discepolo diretto di Mu Xuanyin non ne aveva ricevuta più neppure una.


Anche se quando era stato nella Tesoreria dell’Impero del Vento Gelido l’aveva saccheggiata abbondantemente ricavandone un ottimo bottino, stranamente aveva già esaurito tutto il denaro che aveva ricevuto quando era nel Trentaseiesimo Palazzo.


Sebbene avesse preso soltanto ciò che aveva trovato vicino al corno di Qilin, si trattava pur sempre della tesoreria di un vasto impero. Senza dubbio, doveva essere una grossa somma. Yun Che controllò un’altra volta quanto denaro avesse al momento…


Aveva in totale trecentomila Cristalli Viola e duecento Giade Viola.


Convertendo quella cifra, erano in totale ben cinquecento milioni di Pietre Viola!


“Ho davvero sprecato così avventatamente l’occasione di rubare molti più soldi dalla tesoreria di un impero di un Reame Intermedio?” mormorò Yun Che.


<em>Ma ora, dove dovrei andare?</em>


Yun Che prese in mano la giada nera che gli aveva consegnato Huo Rulie e la osservò con attenzione.


Quando l’aveva ricevuta da Huo Rulie, era solo una tavoletta di pietra inanimata. Ma ora, al centro della giada si accese improvvisamente un bagliore che fece comparire per contrasto il simbolo di una piuma nera come la notte.


“Una piuma nera?” Yun Che si concentrò un po’ di più e notò una debole fluttuazione di Energia Misteriosa sulla sua superficie. Poi, guardò rapidamente di fronte a sé e cominciò ad avanzare… quel rivolo di Energia Misteriosa stava chiaramente puntando in quella direzione.


Anche se era la prima volta che Yun Che visitava il Regno Darkya, la differenza fra i Reami Stellari Inferiori e quelli Intermedi era subito evidente. Lì la densità e la purezza dell'Energia Misteriosa erano molto inferiori che nel Regno della Canzone Glaciale e del Dio della Fiamma… ma comunque molto maggiori che sulla Stella Polo Blu.


Il via vai di persone all’interno della Città Darkya era incredibile; era estremamente affollata, ovunque andasse. Era chiaro che in città fosse proibito l’uso di Arche Profound e cavalcature, siccome innumerevoli persone volavano costantemente nel cielo ma non si vedevano né Arche Profound né Bestie Misteriose.


La maggior parte dei praticanti del mistero erano all’inizio della Via Divina. Anche le guardie cittadine, presenti in ogni strada, erano principalmente al Divine Origin Realm o al Divine Soul Realm.


Nel Regno Darkya… così come in tutti gli altri Reami Inferiori, riuscire a intraprendere la Via Divina e raggiungere il Divine Origin Realm era un risultato scioccante, mentre gli individui al Divine Soul Realm erano addirittura al di sopra delle masse. Chi arrivava al Divine Tribulation Realm poteva creare un proprio setta e se fosse riuscito a superarlo, raggiungendo il Divine Spirit Realm, sarebbe diventato il governatore di intere regioni.


Raggiungendo il Divine King Realm, si poteva diventare il Realm King di un Reame Inferiore!


Se poi una o più persone avessero raggiunto il Divine Sovereign Realm, il loro Reame Inferiore sarebbe stato promosso di conseguenza a Reame Intermedio.


Yun Che nel Regno della Canzone Glaciale, con la sua attuale forza misteriosa giunta improvvisamente al Divine Soul Realm, poteva essere considerato un genio fra i suoi coetanei, degno di diventare discepolo di uno dei Trentasei Palazzi della Fenice di Ghiaccio. Quindi, la sua età e la sua forza misteriosa avrebbero attirato ancora di più l’attenzione nel Regno Darkya.


Seguendo la debole traccia di Energia Misteriosa sulla giada nera, Yun Che avanzò verso il cuore della città esaminando costantemente l’aura nei suoi dintorni e i vari praticanti del mistero in viaggio.


Come c’era da aspettarsi da un Reame Stellare il cui prestigio si fondava sul commercio, uno dei più famosi fra i trentamila Reami Inferiori, Yun Che vedeva soprattutto gilde di mercanti di varie dimensioni ovunque andasse. Oltre alle associazioni di mercanti, c’erano anche innumerevoli negozi più piccoli e varie bancarelle che vendevano ogni genere di stranezze.


Yun Che vagò tranquillamente per qualche ora, ma continuò a non vedere nient’altro.


L’intera Città Darkya era come un gigantesco bazar a cielo aperto.


Quando finalmente Yun Che si fermò di fronte a un certo edificio, la traccia di Energia Misteriosa sulla giada nera scomparve nel nulla.


Davanti a lui c’era un palazzo estremamente alto, dallo stile architettonico piuttosto antiquato. Anche nella città Darkya, era senza dubbio enorme.


Si trattava di una grande gilda di mercanti. Si potevano notare a colpo d’occhio varie porte, dalle quali entrava e usciva un continuo flusso di persone.


Yun Che sollevò in alto lo sguardo e lesse a bassa voce le poche lettere sulla facciata, così in alto da raggiungere quasi le nuvole: “Gilda dei Mercanti Piuma Nera.”


Il simbolo della piuma nera comparso prima sulla superficie della giada era identico a quello scolpito sulla gigantesca sede della Gilda.


L’edificio della Gilda dei Mercanti Piuma Nera di fronte a Yun Che era il più grande che avesse visto mentre camminava per la città. A giudicare dal suo stile antico e imponente, doveva sicuramente possedere una lunga e prestigiosa storia.


Yun Che rimase immobile, con un’espressione molto confusa: Perché mai una gilda di mercanti così grande dovrebbe organizzare anche un mercato nero? E persino… essere immischiata con il commercio di Sfere degli Spiriti del Legno, proibito dal Regno dell’Eternità stesso?


La minima distrazione avrebbe portato a danni inimmaginabile alla loro reputazione e alla loro ricchezza, costruite nel corso di intere generazioni. Quella Gilda dei Mercanti Piuma Nera era così prestigiosa da avere una sede che raggiungeva le nuvole. Forse, solo poche altre gilde di mercanti in tutta la Città Darkya erano al suo stesso livello, quindi perché correre un rischio così grande?


Inizialmente pensava che avrebbe dovuto recarsi in una piccola associazione o società segreta che voleva fare in fretta grossi profitti attraverso l’organizzazione di un mercato nero, ma non si sarebbe mai aspettato di trovarsi di fronte a una gilda di mercanti così grande e famosa.


<em>Che guadagnino così tanto denaro dalle aste clandestine da essere disposti a rischiare?</em>


Yun Che non perse tempo a rifletterci ulteriormente e si diresse verso la sala più esterna della Gilda dei Mercanti Piuma Nera. All’ingresso c’era una giovane ragazza che accoglieva tutti i clienti con un sorriso.


“Benvenuto alla Gilda dei Mercanti Piuma Nera. Stimato ospite, la prego di entrare. Se le serve qualcosa, si senta libero di dirmelo in qualsiasi momento.” Disse la ragazza, inchinandosi lievemente verso Yun Che non appena lo vide arrivare.


La ragazza era all’Stadio Imperatore Misterioso. Sulla Stella Polo Blu, sarebbe stata fra le persone più rispettate della sua generazione. Qui, tuttavia, poteva soltanto occuparsi di accogliere i clienti. Yun Che non rispose, ma si fermò di fronte alla ragazza e le mostrò in silenzio la giada nera.


Quando la ragazza la vide, la sua espressione mutò leggermente. Si inchinò più a fondo e disse in tono molto più rispettoso: “Quindi in realtà lei è già un nostro stimato cliente, la prego di seguirmi.”


Yun Che mise via la giada nera e seguì in silenzio la ragazza… fino a pochi istanti prima era pieno di dubbi, ma ora era assolutamente certo che quella gilda di mercanti, la più grande che avesse mai visto in vita sua, si occupasse davvero di affari illeciti come la vendita di Sfere degli Spiriti del Legno.


<em>È davvero strano!</em>


<em>Quanto potranno mai guadagnare dal mercato nero?</em>


<em>Se io ho cinquecento milioni di Pietre Viola… non saranno mica troppo poche per una Sfera di Spirito del Legno?</em>


Cinquecento milioni di Pietre Viola era una cifra immensa, una somma astronomica, quindi fino a quel momento era stato completamente certo che bastassero. Tuttavia, se persino una gilda di mercanti così grande era disposta a vendere illegalmente le Sfere degli Spiriti del Legno… perché mai avrebbero dovuto correre così tanti pericoli, violando persino il divieto del Regno dell’Eternità, se non perché i profitti erano immensi!?


Ecco perché Yun Che stava cominciando a sentirsi un po’ meno sicuro.


Yun Che seguì la ragazza, camminando per una distanza piuttosto lunga. Dopo aver percorso varie rampe di scale ed essere arrivati ai piani superiori, vennero avvolti dal silenzio. Non si sentiva un solo rumore.


La ragazza si fermò di fronte alla porta d’ingresso di una sala, completamente chiusa. Con un solo sguardo, Yun Che si accorse che quella grande sala era avvolta da parecchie Formazioni Misteriose di grandi dimensioni. Ce n’erano così tante da isolare completamente i suoni, la luce e persino le auree. Tuttavia, l’isolamento avveniva in una sola direzione. Le persone all’interno potevano di certo vedere e percepire chiaramente l’esterno.


Yun Che inarcò parecchio le sopracciglia… ma dopo aver concluso che Huo Rulie non poteva volergli fare del male, si calmò senza tuttavia abbassare minimamente la guardia.


“Signor Ji, è arrivato uno stimato cliente.” Disse rispettosamente la ragazza, di fronte alla porta della sala.


Dopo qualche istante di silenzio, la porta si aprì lentamente.


“Stimato cliente, la prego di entrare. Il Signor Ji la sta aspettando all’interno.”


La ragazza si inchinò gentilmente, poi si voltò e se ne andò.


Yun Che non perse tempo ed entrò a grandi passi nella sala. Non appena fu all’interno, la porta si richiuse alle sue spalle.


Quella stanza era piuttosto spaziosa e al centro c’era un uomo anziano, seduto di fronte a un tavolo di legno. Doveva trattarsi del “Signor Ji” menzionato dalla ragazza. Quando vide Yun Che, si alzò in piedi e lo salutò con un sorriso: “Stimato ospite, il suo aspetto non mi è molto familiare, posso chiederle cosa cerca nella mia Gilda dei Mercanti Piuma Nera?”


“Voglio una Sfera di Spirito del Legno, più pura è meglio è!” Yun Che andò dritto al punto.


Le parole di Yun Che fecero sparire il sorriso dal volto dell’uomo. Al suo posto, comparve un sorrise piuttosto arrabbiato: “Cosa intende dire, stimato ospite? La caccia agli Spiriti del Legno è disprezzata sia dagli esseri umani che dagli dei, è una pratica contro natura! La mia Gilda dei Mercanti Piuma Nera esiste da parecchie decine di migliaia di anni, ma non si è mai immischiata in affari così disonorevoli. Come potremmo mai fare una cosa così spregevole e disgustosa? Stimato ospite, se è venuto qui per acquistare delle Sfere di Spiriti del Legno, temo che si trovi nel luogo sbagliato.”


“…”


Yun Che era leggermente confuso… <em>questo vecchietto è davvero arrabbiato, non sta recitando. Quando ha pronunciato le parole “caccia agli Spiriti del Legno”, era chiaramente furioso e indignato.</em>


<em>Che succede? Sono davvero nel posto sbagliato?</em>


Dopo averci pensato per qualche istante, Yun Che avanzò di qualche passo e appoggiò sul tavolo la giada nera che gli aveva dato Huo Rulie, in assoluto silenzio.


Neanche l’uomo anziano disse una sola parola e prese in mano la giada, poi usò la sua Energia Misteriosa per esaminarne la superficie. Subito dopo, chiese con calma: “Hai delle prove?”


Yun Che distese un’altra mano, prendendo il gettone scarlatto che Huo Rulie gli aveva dato insieme alla tavoletta di giada. Disse, senza alcuna espressione: “Se sa chi è il suo proprietario originale, allora dovrebbe conoscere anche la sua forza. Quindi, è impossibile che io l’abbia rubato.”


Quando vide il gettone scarlatto del Corvo Dorato, l’uomo si calmò e sul suo viso ricomparve un sorriso: “Quindi, ha una raccomandazione del Maestro della setta Huo del Regno del Dio della Fiamma. Mi scuso per il mio comportamento di poco fa. Il Maestro della setta Huo è uno dei clienti più importanti della mia Gilda, quindi chiunque abbia la sua raccomandazione è ovviamente per noi il più stimato fra tutti i nostri stimati clienti. Prego, si sieda.”


“Non ce n’è bisogno.” Disse francamente Yun Che: “Voglio solo comprare una Sfera di Spirito del Legno.”


Il Signor Ji lo fissò negli occhi e gli chiese: “Posso chiederle il suo nome, stimato ospite?”


“Ling Yun.” Rispose con calma Yun Che. Ovviamente, non avrebbe mai usato il suo vero nome.


“Hohoho.” L’uomo ridacchiò: “Questo vecchietto ha lavorato in questa Gilda per tutta la vita. Ho visto molte, troppe persone, così i miei occhi hanno imparato a riconoscere la loro vera natura. Con un solo sguardo, riesco a capire subito se qualcuno sta mentendo o dicendo la verità, se è qui per un acquisto, una vendita o se ha in mente qualcos’altro.”


“Per esempio, lei vuole davvero compare una Sfera degli Spiriti del Legno, ma ha mentito quando ha detto di chiamarsi Ling Yun.”


Yun Che: “…”


“Ma non si preoccupi. I nomi non sono importanti, sono solo un modo per riferirsi a qualcuno o qualcosa, niente di più. Quando si fanno affari, la confidenzialità e la fiducia reciproca fra le parti sono i princìpi più importanti. Prenda per esempio il Maestro della setta Huo, eccetto questo vecchietto nessuno in tutta la Città Darkya sa che ha messo piede qui. Quindi la prego di non preoccuparsi e assecondarmi, Signor Ling.” Disse l’uomo, sorridendo.


Yun Che gli credeva. Altrimenti, Huo Rulie non avrebbe visitato di persona il Regno Darkya tutte le volte.


“Non si preoccupi, sarebbe ipocrita da parte mia avere obiezioni.” Rispose Yun Che.


“Hoho.”


L’uomo ridacchiò, senza che si potesse comprendere realmente perché, osservando ancora per qualche secondo Yun Che. Quando distolse lo sguardo, sul suo viso comparve un’espressione profondamente combattuta e disse: “Per quanto riguarda le Sfere degli Spiriti del Legno, il suo tempismo è impeccabile e tragicamente sfortunato al tempo stesso.”


“Cosa intende dire?” domandò Yun Che.


“Ha avuto un tempismo impeccabile perché la nostra Gilda ha appena ottenuto una Sfera di Spirito del Legno e sta ultimando i preparativi per metterla all’asta domani. Ma è sfortunato perché… questa Sfera è molto speciale… anzi, estremamente speciale! È la Sfera di Spirito del Legno più preziosa che la nostra Gilda abbia mai ottenuto in tutti questi anni. Di conseguenza, sarà molto costosa! Talmente costosa che l’intero patrimonio di una famiglia non sarebbe sufficiente!”


Yun Che si accigliò lievemente: “In che senso è speciale? Che la sua energia spirituale sia estremamente pura e intatta?”


“Hoho, questo vecchietto non ha l’autorità per risponderle. Le ho già detto tutto ciò che potevo dirle.” Rispose sorridendo l’uomo: “Se è sicuro di avere abbastanza denaro in tasca, allora mi lasci la sua impronta di Trasmissione del Suono e domani sera le comunicherò il luogo in cui si terrà l’asta.”


“D’accordo.” Yun Che annuì lentamente: “Allora aspetterò fino a domani!”
                                


                                



