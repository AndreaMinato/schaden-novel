---
title: Capitolo 106 - Ode della Fenice, frammenti (prima parte)
pubDate: 2024-05-27T00:22:06.260Z
tags:
    - atg
---


Ciao ragazzi,
scusate se ancora una volta ho pubblicato in ritardo, ma a causa di alcuni guasti sono rimasto senza connessione fino a ieri. Enjoy!


- Alstor


Black Demon ululò dal dolore e un copioso spruzzo di sangue fuoriuscì dalla sua spalla. Spronato dalla sua natura feroce, in uno scatto di rabbia afferrò improvvisamente la lama della spada di giada di Lan Xueruo e la estrasse violentemente dalla ferita... siccome la “Monarch Sword” di Lan Xueruo era ormai immobile, Black Demon con la sua forza fisica eccezionale riuscì a strappargliela via con la forza, cogliendola alla sprovvista.


Merda! Yun Che aveva visto Lan Xueruo ferire Black Demon con quell'affondo e il suo cuore prese a battere all'impazzata. Se avessero continuato a scambiarsi dei colpi, avrebbero potuto rimanere in stallo ancora per un po'; ma sferrargli un affondo alla spalla lo avrebbe sicuramente fatto infuriare. Le conseguenze erano facili da immaginare.


Black Demon strinse in mano la spada di Lan Xueruo e cadde all'indietro, in un attimo di panico. L'espressione sul suo volto si era già inasprita e con un urlo selvaggio ordinò: “ANDATE A... PRENDERE QUELLA PUTTANA! Per quanto riguarda gli altri, AMMAZZATELI TUTTI!!”


Come Yun Che temeva, Black Demon aveva perso il controllo e aveva ordinato ai suoi uomini di sferrare un attacco diretto. Per un istante i mercenari, che stavano aspettando già da parecchio, impugnarono le armi e scattarono in avanti, gridando. Anche i tre vice-capitani stavano per attaccare Lan Xueruo.


Se riuscissero a arrivare fin qui, non si può sapere in quanti saranno uccisi o feriti gravemente... Yun Che non esitò affatto; raggiunse velocemente Lan Xueruo tenendo in mano una Bomba Sky Tremor, che scagliò con tutte le sue forze.


BOOM!! 


Appena la Bomba Sky Tremor toccò terra, ci fu un boato assordante, come se un fulmine si fosse abbattuto dal cielo. L'esplosione scagliò via i dodici o più uomini di Black Demon che si trovavano più vicini, costringendoli a restare a terra gemendo dal dolore. Sei di loro avevano perso entrambe le gambe; tre erano stati completamente ridotti in poltiglia, e gli altri avevano ferite più o meno gravi.


Il Gruppo di Mercenari Black Demon, che aveva appena lanciato il suo attacco, si fermò momentaneamente. Avevano tutti dei volti spenti e stavano fissando l'enorme cratere aperto dallo scoppio. Persino Black Demon, che si stava medicando la ferita, era rimasto a bocca aperta. Anche i tre vice-capitani indietreggiarono di un passo, sconvolti dall'orrore.


“Cosa... cos'era quello... cos'è successo?”


Yun Che era di fronte a Lan Xueruo, con la seconda Bomba Sky Tremor nella mano destra e un Bastone Poison Fire nella sinistra. I suoi occhi scivolarono freddamente sui mercenari di Black Demon, paralizzati dalla paura, e rise crudelmente: “Chi vuole morire, si faccia avanti!”


Lan Xueruo fissò le armi che Yun Che aveva tra le mani e sussurrò un grido: “Bombe Sky Tremor? Come fai a avere le Bombe Sky Tremor dello Xiao Sect?”


“Le ho prese dalla tesoreria della Frazione Esterna.” rispose a bassa voce Yun Che, stringendo a sé Lan Xueruo. Camminarono all'indietro, passo dopo passo, fino a tornare a fianco di Feng Baichuan.


La Bomba Sky Tremor che aveva scagliato era un fortissimo deterrente, e per il momento faceva sì che i Mercenari Black Demon non osassero avvicinarsi.


“Capo del Clan Feng, c'è un posto in cui possiamo nasconderci temporaneamente?” Yun Che sollevò la mano in cui teneva la Bomba Sky Tremor, fissando crudelmente il Gruppo di Mercenari Black Demon, e interrogò Feng Baichuan a bassa voce. In totale, aveva preso sei Bombe Sky Tremor: tre le aveva usate mentre Xiao Zaihe lo stava inseguendo, e ora ne aveva usata un'altra, quindi gliene restavano soltanto due. Poteva al massimo guadagnare tempo.


Le parole di Yun Che fecero assumere a Feng Baichuan un'espressione seria e non ci fu nessuna risposta.


Yun Che abbassò ancora di più la voce e chiese: “Questi tizi hanno detto che proteggete un sigillo nella parte di montagna alle nostre spalle, è la verità? Sicuramente avete un modo per disattivare il sigillo, quindi potresti farlo oltrepassare ai membri del tuo clan e poi riattivarlo. Non è molto, ma almeno saremo tutti al sicuro per un po'.”


“Non se ne parla!” Yun Che fu sorpreso dal fatto che Feng Baichuan non negò l'esistenza di un sigillo, ma rifiutò la proposta: “Oltre il sigillo c'è il territorio sacro che la Fenice si è lasciata alle spalle, il luogo in cui riposa il divino Spirito della Fenice. Se tutti i membri del clan si nascondessero lì, offenderemmo lo Spirito della Fenice e non potremmo mai più ottenere perdono per il nostro peccato.”


Yun Che strinse i denti: “Tutte quelle persone hanno addosso un estremo desiderio di uccidere e sete di sangue. Questo fa capire che hanno già ucciso molte persone. Scommetto che il nome di “Gruppo di Mercenari” è solo una copertura e che in realtà sono dei banditi che uccidono e derubano le loro vittime. Se ci volessero davvero uccidere, non dimostrerebbero nemmeno un briciolo di pietà e sterminerebbero il tuo clan! Il tuo clan sta per essere annientato, come fai a preoccuparti ancora di offendere la Fenice!!”


La risposta di Yun Che spinse Feng Baichuan a ragionare attentamente. Lanciò un'occhiata a Feng Zu'er e Feng Xian'er, che si stavano stringendo a lui, e digrignò i denti. Ordinò furtivamente agli Anziani alle sue spalle: “Dite a tutti i membri del clan che dobbiamo ritirarci nella parte posteriore della montagna!”


“Capo del Clan, intendete forse...”


“Andate, svelti! Proteggere le nostre vite è la cosa più importante, non pensate a nient'altro per adesso!” Feng Baichuan disse severamente e con grande determinazione.


Le persone che ricevettero il messaggio iniziarono a arretrare verso il monte dietro di loro. Yun Che e Lan Xueruo rimasero immobili, tenendo stretta la Bomba Sky Tremor, che in quel momento era come la falce del Tristo Mietitore e impediva al Gruppo di Mercenari Black Demon di fare anche un solo passo in avanti.


“Cos'è quella cosa, di preciso?” chiese Black Demon, tremante, premendosi contro la spalla.


“Ho sentito dire che il Dipartimento Manufatti dello Xiao Sect ha creato un artefatto formidabile. Devi solo lanciarlo e ci sarà una terrificante esplosione di energia. Penso che abbia usato uno di quelli!”


“Cosa? Lo Xiao Sect? Hai detto lo Xiao Sect?” Black Demon fu attraversato da un brivido e quasi cadde a terra dal terrore. Improvvisamente si ricordò che quella bellezza davanti ai suoi occhi sembrava avere solo diciassette o diciotto anni, eppure la sua Profound Strength era al terzo livello del True Profound Realm. Eccetto i Quattro Maggiori Sect, chi altri avrebbe potuto allenare un mostro del genere? 


Più ci pensava, più credeva che fosse l'unica spiegazione possibile. Di colpo Black Demon iniziò a sudare. Se avesse saputo che provenivano dallo Xiao Sect, non avrebbe mai osato provocarli, neppure se fosse stato diecimila volte più coraggioso. Ma ormai l'aveva già fatto...


Black Demon strinse i denti... se davvero le cose stanno così, vanno uccisi tutti tranne la ragazza! Se qualcuno riuscisse a scappare... per lo Xiao Sect, spazzare via un piccolo Gruppo di Mercenari sarebbe facile come schiacciare una formica.


“Stanno cercando di fuggire!”


Gridò il vice-capitano Black Wolf. Sfruttando quei pochi minuti in cui i mercenari erano troppo terrorizzati per attaccare, Feng Baichuan aveva radunato i membri del suo clan e si era ritirato il più in fretta possibile, dirigendosi verso la parte posteriore della montagna.


“F*nculo, vogliono scappare? Tutta la zona posteriore del monte è circondata da rupi! Anche se gli crescessero le ali, potrebbero scordarsi di riuscire a fuggire via! Inseguiteli!” ordinò Black Demon.


“Ma... ma...” Black Wolf diede un'occhiata alla Bomba Sky Tremor nella mano destra di Yun Che, troppo spaventato per avanzare.


“Un arma con una potenza così incredibile dev'essere estremamente preziosa! Non possono averne molte, quella potrebbe anche essere l'ultima! Dividetevi in due gruppi e fatevi avanti!”


Il Gruppo di Mercenari Black Demon si disperse nel giro di pochi secondi; si divisero in due squadre e avanzarono sia a destra che a sinistra, per poi correre verso la parte posteriore della montagna lanciando delle urla di battaglia. Yun Che assunse un'espressione solenne. Poi, con uno scatto del braccio, scagliò la Bomba Sky Tremor verso il gruppo di destra e subito dopo prese l'altra Bomba Sky Tremor, lanciandola verso quello di sinistra con tutte le sue forze.


BOOM!!


BOOM!!


Le due assordanti esplosioni scaraventarono via i Mercenari Black Demon, causando una totale confusione. Scricchiolii raggelanti risuonarono a lungo, ricoprendo di nuvole di sabbia l'accesso alla valle per raggiungere la parte posteriore della montagna. I Mercenari Black Demon ancora una volta interruppero l'attacco; alcuni caddero persino col sedere per terra, nel tentativo di indietreggiare, non osando fare altri passi in avanti. Proteggere la propria vita è nell'istinto degli esseri umani e di fronte a quella minaccia mortale la maggior parte dei mercenari di Black Demon non aveva il coraggio di rischiare di morire.


“Sorella Maggiore, dobbiamo sbrigarci!!” dopo aver usato l'ultima Bomba Tremor Sky, Yun Che sfruttò le nuvole di sabbia per nascondere i loro movimenti, prese per mano Lan Xueruo e corse velocemente nella direzione in cui si era diretto Feng Baichuan.


Quando la sabbia si posò a terra, non c'era più traccia di Yun Che e degli altri. Il villaggio, distrutto, non mostrava alcun segno di vita e si potevano vedere in lontananza solo alcune delle persone che correvano alla rinfusa verso la parte posteriore del monte. Black Demon imprecò e sbraitò: “Perché diavolo state fermi lì! Andate a prenderli! Eccetto la ragazza, uccidete tutti, senza distinzioni!”


Le ferite di Yun Che non erano ancora guarite del tutto, e il suo corpo era ancora piuttosto debole. Tuttavia, con l'aiuto di Lan Xueruo, riuscì a raggiungere Feng Baichuan. Tutti i duecentododici membri del clan li seguivano da vicino; nessuno era stato lasciato indietro, né i più vecchi né i più piccoli.


Urla minacciose giungevano dalle loro spalle e sembravano avvicinarsi, sempre di più, come se dovessero raggiungerli da un momento all'altro.


Giunti a destinazione, furono di fronte a rupi così alte che non se ne vedeva la cima. Un enorme sigillo dalle dimensioni di svariati metri era incastonato nella parete rocciosa di fronte a loro. Un bellissimo colore rosso sgorgava da tutto il sigillo, brillando con effetti di luci e ombre sempre diversi. Al centro del sigillo, ardevano violentemente delle decorazioni formate da numerose fiamme scarlatte. 


“Questo è il sigillo menzionato dal Gruppo di Mercenari Black Demon?” Yun Che alzò lo sguardo e guardò con curiosità lo strano simbolo scarlatto.


“Esatto. È un sigillo che protegge le Rovine della Fenice. Solo chi possiede il sangue della Fenice può aprirlo, usando del sangue appena versato.” rispose Feng Baichuan.


“Capo del Clan, entreremo davvero nelle Rovine? I nostri antenati ci hanno sempre detto che può entrare solo una persona alla volta. Se entreremo in così tanti, tutti assieme, potremmo offendere il divino Spirito della Fenice.” chiese un Anziano, in tono solenne.


“Non abbiamo altra scelta.” Feng Baichuan raggiunse velocemente il sigillo, si morse un dito, e vi fece gocciolare del sangue.


Immediatamente il debole bagliore del simbolo si brillò di una luce rossa per poi svanire nel nulla e lasciar posto all'ingresso per una sala misteriosa.


“Svelti! Entrate, svelti!” Feng Baichuan, che aveva rimosso il sigillo, diede ordini concitati.


I membri del Clan della Fenice si riversarono nelle Rovine come pesci in un fiume. Quel territorio sacro, dove fino ad allora non avevano osato avventurarsi avventatamente, era diventato l'unico luogo in cui potevano rifugiarsi. Tra loro, molti avrebbero preferito morire piuttosto che offendere il divino Spirito della Fenice; ma non potevano abbandonare le loro famiglie e i loro bambini.


Il Gruppo di Mercenari Black Demon li raggiunse subito dopo che tutti furono entrati nelle Rovine. Anche Feng Baichuan vi entrò di corso, e con un semplcie gesto delle mani fece riapparire il sigillo, chiudendo l'entrata.


“C*zzo! Allora sapevano davvero come aprire il sigillo!” Black Demon strinse i pugni e gridò selvaggiamente: “Prima continuavano a negare di poterlo aprire, quindi ci deve essere per forza un tesoro di qualche genere, là dentro!”


“Capitano, cosa facciamo?”


“Cosa facciamo? È ovvio, aspetteremo qui!” Black Demon rise, gelido: “Pensano che non riusciremo a catturarli solo perché si sono rifugiati lì dentro? Heh, sono sicuro che non c'è cibo in quella caverna, figurarsi dell'acqua. Non credo che preferiranno morire di fame e di sete piuttosto che uscire. Sono curioso di sapere per quanti giorni resisteranno!”



