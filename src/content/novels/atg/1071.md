---
title: Capitolo 1071 – Spirito del Legno Reale
pubDate: 2025-02-03T07:52:46.910Z
tags:
    - atg
---


<strong>Capitolo regolare, 18 in coda, 0/10 donazione</strong>


<strong>-Alstor, che stamattina ha fatto qualche titolazione acido-base</strong>


<em>


“Dodici milioni!”</em>


“Quindici milioni! Provengo dall’Alleanza del Dominio del Vento, della regione settentrionale del Regno, sono sicuro che tutti voi abbiate sentito parlare dei nostri grandi successi. Otterrò enormi benefici se riuscirò ad acquistare questa donna, quindi vorrei chiedervi gentilmente di lasciarmela!”


“Heh,voi dell’Alleanza del Dominio del Vento non siete gli unici a coltivare arte misteriosa del Vento, nel Regno Darkya. Questa è la gilda dei mercanti Piuma Nera, lo status ed eventuali favori passati non contano nulla qui! L’unica cosa che conta è il denaro! Venti milioni!”


In un battito di ciglia, poche persone avevano iniziato una competizione che aveva già portato l’offerta a venti milioni di Pietre Viola. Quella cifra aumentata così rapidamente colse di sorpresa parecchi individui, che tornarono a sedersi con riluttanza.


“Ventitré milioni!”


“Venticinque milioni!”


Yun Che era rimasto con le sopracciglia inarcate per tutto il tempo. Dopo aver osservato con attenzione le persone intorno a lui, si accorse che nessuna di loro sembrava sorpresa dalla comparsa di quella “merce”. Evidentemente, erano abituati a scene del genere.


Quel mercato nero della gilda dei mercanti Piuma Nera era molto più losco di quanto avesse immaginato inizialmente.


Quella donna dal Fisico Yin del Vento avrebbe dovuto essere la principessa di un setta, ma questo era stato sterminato in una sola notte e lei era stata persino ridotta in catene, messa all’asta come un oggetto. La situazione in cui si trovava era troppo orribile per essere descritta a parole. Se fosse accaduto sulla Stella Polo Blu, Yun Che non sarebbe rimasto a guardare senza intervenire. Ma in quel luogo, non poteva essere così sciocco da immischiarsi in quella faccenda.


Dopo varie offerte, la donna alla fine venne venduta al prezzo di quarantatré milioni di Pietre Viola. Ad aggiudicarsela era stato un giovane uomo seduto in prima fila.


Dopo che il giovane ebbe consegnato i quarantatré milioni di Pietre Viola, liberò personalmente la donna dalla Formazione Profound che la imprigionava e la prese fra le braccia. Poi, la portò con sé al posto dove era seduto.


Quello era il punto di svolta della vita di quella donna. Profondamente dispiaciuto per lei, Yun Che poté solo sperare che l’acquirente fosse una brava persona e la trattasse bene, liberandola dal suo crudele destino. Altrimenti, per lei sarebbe stato semplicemente come passare da un inferno a un altro.


“Congratulazioni, signore.” Ji Ruyan si rivolse al giovane uomo con un sorriso ammaliante: “Sono sicura che la sua forza misteriosa crescerà a dismisura grazie a questa meravigliosa ragazza. Non so molto della coltivazione di coppia, ma ho sentito dire che la sua essenza risiede non solo nello scambio reciproco di Yin e Yang, ma anche dei cuori. Un legame del genere conduce spesso a risultati eccezionali. Quindi dovrebbe trattarla bene, signore. Altrimenti, sprecherebbe un po’ il potenziale del suo Fisico Yin del Vento.”


“Certo.” Rispose l’uomo, con un lieve sorriso.


Yun Che osservò a lungo Ji Ruyan. Era sicuro che quelle parole provenissero dal profondo del suo cuore e notò anche che lo sguardo con cui guardava la donna appena venduta conteneva tracce di compassione… come minimo, aveva ancora una coscienza.


“Perfetto, il prossimo oggetto in vendita è…”


“Signorina Ruyan!”


All’improvviso, un grido interruppe Ji Ruyan prima che potesse terminare la frase e un uomo alto e robusto si alzò in piedi di scatto al centro dei posti a sedere. Non stava mascherando il suo volto né indossava degli abiti comuni. Portava orgogliosamente sulla veste il simbolo del suo setta – un falco nero dallo sguardo arrabbiato e altezzoso – e nei suoi occhi brillava una luce spaventosa e tagliente.


La sua energia vitale indicava chiaramente che fosse molto giovane, ma l’aura che lo avvolgeva era particolarmente intensa. Era al picco del Divine Soul Realm, forse addirittura a un passo dal Divine Tribulation Realm.


Il suo intervento improvviso attirò l’attenzione di tutti i presenti e la stanza di pietra cadde nel silenzio. Parecchie persone lo stavano guardano con rispetto, chi più chi meno, quindi era chiaro che il suo status e la sua fama fossero straordinari.


“Quello è Ying Yushan, il più giovane fra i nipoti del Maestro dell’Isola del Falco Nero. È il terzo setta più potente del Regno Darkya.” Mormorò a bassa voce una persona seduta vicino a Yun Che: “Si diche anche che il suo talento sia maggiore di quello dei suoi fratelli e che molto probabilmente in futuro sarà lui il Maestro dell’Isola del Falco Nero.”


“Signor Ying!” Ji Ruyan sorrise: “Potrei sapere che istruzioni ha per me, per favore?”


“Non oserei mai darle delle istruzioni, Signorina Ji. Tuttavia…” il tono di Ying Yushan era indifferente, ma il suo atteggiamento tradiva una grande arroganza: “Considerando che siamo stati invitati dalla Gilda dei Mercanti Piuma Nera stessa, pensavo che aveste qualche merce incredibile in grado di lasciarci tutti senza parole. Per poterla vedere coi miei occhi, ho viaggiato per decine di migliaia di chilometri così da poter partecipare di persona a quest’asta, ma… anche se finora gli oggetti che ci avete mostrato non erano certo spazzatura inutile, devo ammettere che non mi hanno neppure sorpreso piacevolmente.”


Ying Yushan sollevò con orgoglio lo sguardo e disse: “L’Assemblea Profound God si terrà fra due anni e sono soltanto a un passo dal riuscire a qualificarmi. Quindi, non posso permettermi di sprecare neppure pochi minuti del mio tempo. Se davvero avete da mostrarci qualcosa di grande valore, per favore fatelo subito. Siete pur sempre la grande Gilda dei Mercanti Piuma Nera, no? Non credete che sia scortese da parte di qualcuno come voi tenere i clienti sulle spine? Se questo è tutto ciò che avete da offrirci, allora dovrò davvero andarmene e occuparmi di affari più importanti!”


Le parole di Ying Yushan attirarono su di lui le occhiatacce di parecchi dei presenti. Era invidioso di lui soprattutto chi non aveva ancora compiuto cento anni. Considerando la sua età e la sua forza misteriosa al picco del Divine Soul Realm, era estremamente probabile che due anni dopo sarebbe riuscito a partecipare all’Assemblea Profound God.


Ancora meglio, in tutto il Regno Darkya sarebbero stati al massimo in cento a qualificarsi!


Ji Ruyan ridacchiò e sbatté le sopracciglia, per poi spalancare gli occhi come fiori appena sbocciati: “Merita davvero la sua reputazione, signor Yin. Non credevo che sarebbe riuscito a qualificarsi all’Assemblea Profound God. Haah, potrei morire senza rimpianti se solo riuscissi a visitare anche una sola volta il Regno dell’Eternità, figurarsi se partecipassi all’Assemblea Profound God.”


“Umpf! Questo non ha importanza.” Ying Yushan aveva un tono distaccato, ma era chiaro che fosse incredibilmente felice e orgoglioso: “Vorrei soltanto sapere quali piacevoli sorprese avete preparato per noi, Signorina Ji. Se la vostra Gilda dei Mercanti Piuma Nera sperava di stupirci tutti con quella donna dal Fisico Yin del Vento, mi spiace ma devo ammettere di essere davvero deluso.”


Ji Ruyan ridacchiò ancora e rispose gentilmente: “Voi tutti siete fra i clienti più importanti e rispettabili della nostra Gilda, non oserei deludervi neppure se i Cieli stessi mi concedessero tutto il coraggio del mondo. Inizialmente volevo tenere da parte la sorpresa più grande e preziosa per la fine dell’asta, ma dato che lei è di fretta ovviamente soddisferò la sua richiesta, signor Ying.”


Quando ebbe finito di parlare, sollevò lentamente le mani e le batté delicatamente per quattro volte.


Rrrmb…


Con un debole stridio, un’altra piattaforma di pietra si sollevò da terra proprio accanto a Ji Ruyan. Sopra di essa c’era una Formazione Profound d’imprigionamento identica alla precedente.


Tutti fissarono la piattaforma di pietra. Stavano tutti aspettando di essere lasciati senza parole.


Ovviamente, la merce doveva essere un altro essere vivente. Ji Ruyan rimase in silenzio, con un sorriso misterioso sul volto. Toccò delicatamente con un dito la Formazione Profound e la luce che la avvolgeva scomparve all’istante, rivelando una parete semitrasparente e…


… un bambino, rannicchiato in posizione fetale in un angolo della gabbia!?


Yun Che riusciva a vedere un solo lato del suo volto. Il ragazzino probabilmente aveva circa dieci anni e il suo aspetto era estremamente particolare. I suoi capelli erano completamente verdi e la sua pelle emanava un intenso bagliore bianco.


Quei due tratti distintivi lasciarono interdetto Yun Che per qualche secondo… perché combaciavano alla perfezione con le informazioni a lui note sugli Spiriti del Legno!


Che quel bambino fosse uno Spirito del Legno!?


Quando la luce che avvolgeva la Formazione Profound scomparve del tutto, il ragazzino si voltò istintivamente verso la folla, ma soltanto di poco. Le sue orecchie ben visibili erano piuttosto a punta e anche le sue pupille erano verdi!


Tutte quelle caratteristiche indicavano chiaramente che era uno Spirito del Legno!


Quando il piccolo Spirito del Legno vide tutti quei terrificanti sguardi puntati su di lui, strinse i denti e cominciò a tremare come una foglia. I suoi occhi, che sembravano degli smeraldi, erano terribilmente spaventati. Eppure, non erano lucidi e non c’era alcuna traccia di lacrime sul suo viso… oltre alla paura, nel suo sguardo c’era anche un chiaro e profondo odio.


Yun Che non pensava che… la speciale Sfera di Spirito del Legno di cui gli aveva parlato il Signor Ji fosse in realtà uno Spirito del Legno ancora in vita!


“Uno Spirito del Legno!? Hah!” Ying Yushan si abbandonò a una risata sprezzante: “In effetti è vero che il numero di Spiriti del Legno è in costante calo e che è sempre più difficile trovarne uno catturato vivo, ma possono comunque essere comprati in molti luoghi se si hanno abbastanza Pietre Viola! A dirla tutta, quella ragazza col Fisico Yin del Vento è molto più rara degli Spiriti del Legno! Sta cercando di scherzare con noi, Signorina Ruyan?”


Yun Che aveva un’espressione terribilmente cupa e strinse i pugni. Aveva bisogno di una Sfera di Spirito del Legno e se ne fosse stata semplicemente messa una all’asta l’avrebbe comprata a qualsiasi prezzo. Ma di fronte a lui, si stava vendendo uno Spirito del Legno ancora vivo, per di più un bambino. Se avesse voluto ottenere la sua Sfera, avrebbe dovuto ucciderlo…


“Non sia frettoloso, signor Ying. Se fosse davvero un normale Spirito del Legno, come avrei potuto invitarvi tutti qui per mostrarvelo.”


Ji Ruyan raggiunse la Formazione Profound in cui era intrappolato il bambino muovendo sinuosamente le sue lunghe gambe, poi fece scivolare delicatamente un dito all’interno della gabbia. Sorridendo, disse: “Per favore, guardate tutti con attenzione.”


Un debole rivolo di Energia Misteriosa fuoriuscì dal dito di Ji Ruyan e raggiunse la fronte del ragazzino. Lo Spirito del Legno rabbrividì e tremò, ma rimase in assoluto silenzio. All’improvviso, fra le sue sopracciglia comparve lentamente un marchio verde che emanava un intenso bagliore.


WAAAH———
Non appena comparve quel simbolo verde, la stanza di pietra cadde in preda alla confusione, tutti stavano esclamando a gran voce, sembrava che fosse scoppiata una bomba. Eccetto Yun Che, tutti si alzarono in piedi di soprassalto e persino l’arrogante Ying Yushan perse rapidamente la calma, restando con lo sguardo fisso su quel marchio.


“Quello è… un membro del Clan Reale degli Spiriti del Legno!” gridò Ying Yushan, dopo aver perso del tutto il controllo.


Yun Che: “???”


“Esatto. Come potete vedere, questo ragazzino non è un comune Spirito del Legno. È uno… Spirito del Legno Reale!”


Ji Ruyan allontanò il dito dalla Formazione Profound, ma il simbolo verde sulla fronte del bambino scomparve soltanto parecchio tempo dopo: “Oserei dire che tutti voi in passato avete visto questo marchio, ma sono sicura che è la prima volta che vi trovate di fronte a un vero Spirito del Legno Reale. Dopotutto, l’ultima volta che se ne è visto uno è stata più di duemila anni fa.”


“Non si diceva che… tutti i membri del Clan Reale degli Spriti del Legno… fossero morti? Lo è… lo è per davvero?” la voce di Ying Yushan conteneva un entusiasmo incontenibile.


“Non se ne sono visti per più di duemila anni, quindi è naturale che si credesse si fossero estinti. Persino io lo pensavo, finché non abbiamo trovato lui.”


La stanza di pietra sprofondò improvvisamente nel silenzio, tanto che si sarebbe potuto sentire persino uno spillo cadere a terra. L’unico rumore era quello di alcuni clienti che stavano deglutendo senza sosta. Tutti erano sicuri che la Gilda dei Mercanti Piuma Nera non li avrebbe delusi – altrimenti non avrebbero viaggiato per decine di migliaia di chilometri per partecipare all’asta clandestina – ma nessuno si sarebbe mai aspettato di restare così stupito.


Questo perché un normale Spirito del Legno e uno Spirito del Legno Reale erano su livelli completamente diversi.


Quel bambino avrebbe sicuramente creato un grande scompiglio persino nei Reami Stellari Superiori.


“Uno Spirito del Legno Reale possiede il più puro e raffinato potere della Natura di tutto l’universo. Anche se questo Spirito del Legno Reale non è ancora adulto, sicuramente tutti voi sapete che è già adatto a un’ampia gamma di ‘utilizzi’. In ogni caso, permettetemi di rinfrescarvi la memoria.”


“Con uno Spirito del Legno Reale al vostro fianco, potrete coltivare qualsiasi tipo di piante ed erbe medicinali straordinarie, non importa quanto siano restrittivi i requisiti per farle crescere. Inoltre, cresceranno almeno dieci volte più in fretta del normale! Ovviamente, è estremamente rischioso tenere uno Spirito del Legno vivo e in schiavitù nella propria abitazione o nel proprio setta, quindi sono sicura che molti di voi non sarebbero disposti a farlo. In ogni caso, anche la sua Sfera di Spirito del Legno è davvero incredibile.”


“La Sfera di uno Spirito del Legno Reale è superiore sotto ogni aspetto a quelle degli Spiriti del Legno comuni. Anche se si suicidasse distruggendola e l’ottanta percento del suo potere andasse perso, estraendo il restante venti percento entro un paio di minuti si otterrebbero comunque risultati migliori che con una normale Sfera di Spirito del Legno perfettamente intatta… si tratta di un tesoro inestimabile che non potreste mai comprare, indipendentemente da quante Pietre Viola abbiate!”


Quando Yun Che sentì questa affermazione, la sua espressione mutò notevolmente.


Lui aveva bisogno di una Sfera di Spirito del Legno con almeno il settanta percento dell’energia intatto, ma era quasi impossibile trovarne una.


Ma se avesse preso la Sfera di Spirito del Legno Reale di quel ragazzino… anche se avesse usato la forza e quel bambino fosse riuscito a suicidarsi distruggendola, l’energia residua che sarebbe riuscito a estrarre sarebbe stata comunque maggiore di quella contenuta in una normale Sfera di Spirito del Legno perfettamente intatta!! Era più che adatto… anzi, fin troppo adatto ai suoi scopi!
                                


                                



