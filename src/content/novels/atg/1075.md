---
title: Capitolo 1075 – Villaggio Segreto degli Spiriti del Legno
pubDate: 2025-02-03T07:52:46.911Z
tags:
    - atg
---


<em><strong>Capitolo regolare, 16 in coda, 0/10 donazione</strong></em>


<em><strong>-Alstor</strong></em>






Il ragazzino rimase immobile, scioccato, senza riuscire a credere alle sue orecchie. Anziché scappare subito, disse con la voce tremante: “Mi stai… mi stai davvero… mi stai davvero lasciando andare?”


“…” Yun Che inspirò a fondo. Era uno Spirito del Legno Reale. La sua Sfera sarebbe stata un tesoro ricercato ardentemente da tutto il Regno degli Dei. Yun Che aveva pagato una cifra enorme per comprarlo e alla fine era riuscito ad averlo, si trattava di un passo da gigante verso la possibilità di rivedere Jasmine. Tuttavia… non riusciva a costringersi a ucciderlo.


Non riusciva neppure a capire cosa gli stesse passando per la testa, perché lo stava lasciando andare…


<em>Una volta ero un mostro che ha sterminato senza pietà un’intera città avvelenandola!</em>


“Vattene… prima che cambi idea, vai via!” Yun Che strinse i denti, confuso dalle sue stesse emozioni.


“Io… lo sapevo. Ero sicuro che tu fossi una brava persona.” Il ragazzino si asciugò le lacrime dalla faccia e si avvicinò lentamente verso Yun Che, con grande attenzione, senza mai staccare gli occhi da lui. Era appena scampato a una tragedia, era come se gli fosse stata donata una seconda vita, perciò provava una profonda gratitudine verso Yun Che.


<em>Una brava persona…</em>


Quando Mu Xuanyin gli aveva parlato degli Spiriti del Legno, gli aveva accennato anche che le loro anime pure e innocenti potevano percepire la malvagità e l’ostilità degli altri esseri viventi.


Le sue mani erano macchiate del sangue di innumerevoli innocenti, com’era possibile che lo Spirito del Legno percependo la sua anima l’avesse davvero identificato come “una brava persona”?


Yun Che rise amaramente di sé stesso.


Alle sue spalle, i passi del ragazzino si fecero gradualmente più lievi man mano che si avvicinava. Anziché accelerare, all’improvviso si fermò dopo una decina di secondi.


“Signore!” gridò lo Spirito del Legno Reale.


“…” Yun Che si voltò con uno sguardo feroce: “Se non te ne vai subito, potrei anche cambiare idea e a quel punto potrai scordarti di lasciare vivo questo posto!”


“Io… non posso farlo.” Il ragazzino scosse la testa, poi sollevò di scatto lo sguardo con un’espressione coraggiosa: “Signore, io… potrei chiederle una cosa? Per favore, potrebbe accompagnarmi a casa? Se ci andassi da solo… verrei semplicemente catturato di nuovo prima ancora di raggiungerla.”


“…” Yun Che rimase immobile, senza dire nulla per un po’.


Le caratteristiche fisiche degli Spiriti del Legno erano molto evidenti, quindi il ragazzino aveva ragione. Anche se l’avesse lasciato andare, se avesse vagato da solo per la Città Darkya sarebbe stato come chiedere di essere imprigionato di nuovo. Forse, sarebbe stato persino ucciso sul potsto.


“A casa tua?”


“Esatto!” il ragazzino annuì subito con la testa e indicò verso sud: “Casa mia non è molto lontana dalla città. Lei è forte, Signore, quindi ci basterà continuare per un po’ in quella direzione e dopo essere usciti dalla città la raggiungeremo in fretta. Per favore, Signore…”


Yun Che aveva un’espressione combattuta e il suo cuore stava battendo all’impazzata. Alla fine, fece un passo in avanti e prese fra le braccia il ragazzino: “Su, andiamo!”


Aveva appena deciso di lasciarlo andare… e ora, aveva accettato così facilmente di riaccompagnarlo a casa?


<em>Ma che diavolo sto facendo?</em>


<em>Sigh… lasciamo stare! Dato che ho deciso di liberarlo, tanto vale fare la “brava persona” fino in fondo. Se finisse tra le mani degli uomini di quel setta, lasciarlo andare non servirebbe a niente.</em>


Pensò Yun Che, accelerando e volando rapidamente verso sud nel buio della notte.


“Signore, grazie mille. Sapevo di non essermi sbagliato. Lei è davvero davvero una persona bravissima.” Disse con gratitudine il ragazzino.


“Come ti chiami?” chiese Yun Che.


“Mi chiamo He Lin.” Rispose il bambino. Yun Che lo aveva liberato e ora lo stava persino accompagnando a casa proteggendolo, quindi non aveva più paura e gli era estremamente grato. I suoi occhi verde smeraldo fissarono Yun Che, illuminandosi ancora di più: “Posso sapere come dovrei chiamarla, Signore?”


“Non c’è bisogno che tu sappia il mio nome, ma smettila di chiamarmi Signore e di darmi del lei. Probabilmente ho solo una decina d’anni in più di te.” Rispose Yun Che con indifferenza, cercando di restare calmo e trattenere la tempesta di emozioni nel suo cuore.


“Eh?” He Lin rimase a bocca aperta e la sua espressione divenne incredula. Dopo un bel po’ di tempo, esclamò: “Quindi, in realtà potrei chiamarti Fratellone! Ah… Fratellone, sei davvero forte, davvero davvero forte. Hai sconfitto anche quelle persone spaventosissime in poche mosse. Credevo che fossi molto più vecchio, fratellone.”


Dalla sua voce e dal bagliore nei suoi occhi, Yun Che intuì subito che quel ragazzino lo ammirava sinceramente.


“Ho sentito dire che gli abitanti della Città Darkya cacciano e uccidono voi Spiriti del Legno da molto tempo. Casa tua… si trova davvero vicino a un luogo così pericoloso per voi?” domandò Yun Che.


Quando sentì le parole di Yun Che, He Lin rimase in silenzio per un po’ con uno sguardo solenne. Proprio quando Yun Che stava iniziando a pensare che non sarebbe stato disposto a rispondere, He Lin spiegò gentilmente: “In realtà, i Reami Stellari Inferiori come questo sono molto più sicuri di quelli Intermedi o Superiori. Qui, se veniamo scoperti possiamo riuscire a scappare. Inoltre, il nostro attuale villaggio è protetto da un grande potere della Natura. Io e gli altri membri del mio Clan viviamo qui già da due anni e non siamo ancora stati scoperti.”


“Il tuo Clan… in quanti siete rimasti?”


He Lin esitò per qualche secondo, poi rispose: “I membri del mio Clan che vivono con me… siamo rimasti soltanto più o meno in cento. Sicuramente quando sono stato catturato si saranno preoccupati moltissimo, e se hanno lasciato il villaggio per cercarmi potrebbero esserci state gravi conseguenze.”


“He Lin, quanti anni hai?”


“Io… ne ho undici.”


“E hai una sorella maggiore, giusto?” chiese tranquillamente Yun Che.


“Mn.” He Lin annuì, poi rispose in un sussurro e con la voce che si affievoliva lentamente: “Tre anni fa, durante quel terribile disastro, mia madre e mio padre per proteggere me e mia sorella… loro… loro… poi, io e mia sorella non ci siamo più rivisti. Ma sono comunque sicuro che lei è ancora viva! Riesco a sentirlo!”


Yun Che non indagò ulteriormente.


Era rimasto orfano e la sua ultima parente ancora in vita era scomparsa… era soltanto un ragazzino di undici anni, eppure aveva dovuto affrontare innumerevoli tragedie crudeli e inimmaginabili. Non era successo per colpa sua o in seguito a dei suoi errori; ma soltanto perché era uno Spirito del Legno – anzi, uno Spirito del Legno Reale.


La sua razza aveva ereditato il più puro potere della natura, ma anziché essere una benedizione, per loro era diventata la più spietata delle maledizioni.


Una volta uscito dalla Città Darkya, Yun Che non si fermò. Continuò nella direzione indicatagli da He Lin. Circa mezz’ora più tardi, raggiunse una giungla che sembrava estendersi senza fine.


“Casa tua si trova in questa foresta?” chiese Yun Che.


“Sì!” He Lin indicò verso sud-est. Adesso che era molto vicino al suo villaggio, cominciò a sentirsi un po’ più felice: “Si trova in quella direzione, riesco già a percepirne l’aura… è fantastico!”


Sfrecciarono rapidamente per la foresta e poco dopo, finalmente, si fermarono.


Davanti a loro c’erano degli alberi immensi e antichi che sovrastavano il resto della foresta, avvolti da innumerevoli e spessi rampicanti verde scuro. Le loro foglie e le loro liane bloccavano completamente la strada, estendendosi a perdita d’occhio.


Mentre Yun Che li osservava con una certa esitazione, He Lin corse in avanti con entusiasmo. Mosse delicatamente le mani e quell’immensa distesa di rampicanti verde scuro prese immediatamente vita, piegandosi e spostandosi in modo appena sufficiente ad aprire uno stretto passaggio.


“Fratellone, svelto, vieni qui!”


He Lin trascinò Yun Che per un braccio, saltellando allegramente attraverso lo stretto passaggio fra i rampicanti. Yun Che esitò per un po’, ma alla fine decise di seguirlo.


Continuarono lungo quel sentiero per un bel po’. Dopo aver percorso una certa distanza, finalmente raggiunsero l’uscita. Nello stesso istante in cui la oltrepassarono, all’improvviso Yun Che percepì di fronte a sé un’aura pericolosa. Decine e decine di liane nere scattarono rapidamente verso di loro, come le zanne di un immenso demone.


Yun Che fece circolare la sua Energia Misteriosa, pronto a difendersi, ma He Lin sembrava perfettamente tranquillo e anziché indietreggiare continuò a camminare. Distese delicatamente le braccia e rilasciò un lampo di luce verde, poi le liane nere si fermarono improvvisamente e dopo qualche secondo cominciarono a ritrarsi.


“Nonnina Qing Ye! Zietta Kui! Zio Mu Han… sono tornato! Sono tornato!!”


Di fronte a loro c’era una distesa verde adornata da decine di migliaia di piante e fiori. L’erba era verde e rigogliosa, e tutta la vegetazione conteneva una quantità incredibile di energia della Natura, verde come la giada. L’aria era così pura da dare subito un senso di pace e chiarezza. Più avanti, c’erano ancora più fiori bizzarri e strane piante. C’erano dappertutto delle farfalle che volavano tranquillamente. Quel luogo era così meraviglioso da non poter essere descritto. Probabilmente, chiunque vi fosse arrivato avrebbe pensato di trovarsi in una terra fatata, irreale e divina.


La voce squillante di He Lin si diffuse in ogni angolo di quel piccolo mondo fatato.


“Lin… Lin’er! Lin’er!!”


“Giovane Patriarca… è il Giovane Patriarca!!”


“Lin’er!!”


Quella tranquilla distesa verde si riempì improvvisamente di grida di gioia. Una dopo l’altra, molte persone dalla chioma color smeraldo uscirono dagli alberi antichi e da decine di fiori e corsero all’impazzata verso He Lin. Una di loro sembrava più vecchia delle altre. Si avvicinò con un certo imbarazzo e abbracciò He Lin, stringendolo fra le braccia. Prima ancora che dicesse qualcosa, le lacrime avevano già iniziato a rigare il suo volto anziano.


“Lin’er… sei davvero tu? Sei tornato davvero… abbiamo temuto il peggio, che fossi stato catturato dagli umani… è fantastico che tu sia sano e salvo, grazie al cielo…”


Anche gli altri si avvicinarono e lo circondarono, ognuno con lacrime di gioia agli occhi.


Tutti loro avevano sia i capelli che gli occhi verdi e le orecchie a punta. La loro pelle era candida come la giada. Erano senza alcun dubbio Spiriti del Legno, dovevano essere i membri del Clan di He Lin.


Come He lin gli aveva detto, erano circa in un centinaio.


Dalle loro reazioni gioiose, era chiaro che He Lin per loro fosse estremamente importante… era l’ultimo Spirito del Legno Reale maschio. Anche se era ancora giovane, doveva portare sulle spalle il fardello di essere l’ultima speranza della sua razza.


“Mi dispiace, Nonnina Qing Ye… tutti voi, mi dispiace… stavolta vi ho fatto preoccupare tutti.” Dagli occhi di He Lin sgorgavano fiumi di lacrime: “Io… in realtà sono stato davvero catturato dagli umani…”


“Ah!?” le parole di He Lin scioccarono tutti gli Spiriti del Legno.


“Ma ho incontrato una persona bravissima, un Fratellone super mega gentile e veramente fortissimo. È stato lui a salvarmi e mi ha persino riportato qui.”


He Lin si asciugò le lacrime e corse velocemente accanto a Yun Che: “Questo è il Fratellone che mi ha salvato, se non fosse stato per lui… a quest’ora… sarei… sarei davvero…”


Innumerevoli sguardi si posarono su Yun Che. Lo Spirito del Legno più vecchio, quello che He Lin aveva chiamato “Nonnina Qing Ye”, avanzò lentamente di qualche passo e poi si piegò improvvisamente in avanti, inginocchiandosi verso Yun Che.


Yun Che sbatté le palpebre, stava per dire qualcosa ma vide all’istante che anche tutti gli altri Spiriti del Legno si stavano inchinando.


Yun Che: “…”


“Giovane umano… grazie. Grazie per aver salvato il nostro Giovane Patriarca.” Disse la Nonnina Qing Ye, con la sua voce anziana piena di rispetto e sincera gratitudine, ma comunque con qualche traccia di paura: “Anche se odiamo voi malvagi esseri umani, tu hai salvato il nostro Giovane Patriarca. Da ora in avanti, sarai per sempre un grande benefattore per il nostro Clan di Spiriti del Legno. Per favore, accetta questi nostri inchini.”


“Il Giovane Patriarca era in pericolo, ma ha incontrato una persona buona e onorevole come te. È sicuramente una benedizione, i Cieli devono aver protetto il nostro Giovane Patriarca.” Gridò uno Spirito del Legno di mezza età, che poi si prostrò verso Yun Che.


“…” Yun Che aveva la bocca leggermente aperta. Dopo qualche istante, rispose imbarazzato: “Non ho fatto niente di che… non dovete essere così gentili, non c’è bisogno di tutto questo.”
                                


                                



