---
title: Capitolo 1076 – La Razza Abbandonata dal Fato
pubDate: 2025-02-03T07:52:46.911Z
tags:
    - atg
---


<em><strong>Capitolo sponsorizzato, ringraziamo Tom!</strong>
Capitoli in coda 15 (1 Tom + 3 bup & perri + 8 Luciano + 3 Angelo), 0/7
-Schadenfreude</em>


"No, noi spiriti del legno sappiamo sempre come ripagare i favori, figuriamoci uno così grande come questo."


Nonna Qing Ye era la più anziana tra i presenti, così la sua opinione era la più importante. Disse con sincerità: "Giovane, se hai bisogno di qualcosa, sentiti libero di dircelo. Faremo sicuramente del nostro meglio per ripagarti."


"Non c'è bisogno." Yun Che scosse la testa: "Il motivo per cui l'ho salvato non è stato per un senso di giustizia. Il mio obiettivo principale era una Sfera dello Spirito del Legno."


"C-cosa?" La risposta di Yun Che fece alzare immediatamente le teste di tutti gli spiriti. Le loro espressioni cambiarono lievemente.


"Ho risparmiato He Lin solo perché è un ragazzino. Se fosse stato un altro spirito, lo avrei ucciso sicuramente prendendo la sua sfera dello spirito. In tal caso, non c'è bisogno che mi ringraziate."


Dopo aver visto l'improvviso cambiamento di espressione degli spiriti, si girò per andarsene e si diresse velocemente verso l'uscita.


"Aspetta." Gridò la voce dell'anziana.


Yun Che si fermò, eppure non si girò e disse con indifferenza: "Non preoccupatevi, non dirò a nessuno di questo posto."


"No." Nonna Qing Ye si avvicinò a lui piegando un po' la schiena: "Hai salvato Lin'er, così sei il benefattore del nostro intero clan. Come potremmo non crederti? Hai detto che avevi bisogno di una Sfera dello Spirito del Legno, vero?"


Yun Che rimase sbalordito. Si girò.


Nonna Qing Yue sorrise gentilmente, il suo sguardo annebbiato si rivolse verso uno spirito del legno di mezz'età accanto a He Lin. "Qing Mu, daremo la sfera di Qiu Ling al nostro benefattore, va bene?"


Lo spirito di mezz'età di nome Qing Mu mostrò uno sguardo pieno di emozioni contrastanti, ma non esitò, né rese le cose difficili e annuì lievemente: "Naturalmente."


"Ottimo." Nonna Qing Mu sorrise. "Giovane, abbiamo proprio una Sfera dello Spirito del legno nel nostro clan. La moglie di Qing Mu ne ha lasciata una dopo aver subìto gravi ferite in passato. Nonostante siano passati molti anni da allora, dato che è stata sigillata in una formazione profound naturale, la sua energia spirituale non è diminuita, quindi dovrebbe aiutarti."


Se era stata lasciata apposta da uno spirito del legno... questo significava che era perfetta e dall'energia spirituale intatta, gli umani non sarebbero mai riusciti ad ottenerne una così con la forza!!


Yun Che era entusiasta: "Voi... me la darete davvero?"


"Ohoh." Qing Mu ridacchiò: "Naturalmente non lascerei mai che una persona malvagia prenda la Sfera dello Spirito del Legno di mia moglie, anche a costo di morire. Tuttavia, se potrà ripagare il grande benefattore che ha salvato il nostro giovane patriarca, sono sicuro che perfino Qiu Ling nel cielo avrebbe acconsentito con piacere."


"Solo che, per impedire ai malvagi di prenderla, l'ho sigillata molto bene. Avrò bisogno di almeno due o quattro ore per sciogliere il sigillo. Avrei bisogno che il benefattore aspetti qui durante questo periodo."


Yun Che aveva spero un'enorme somma, eppure non aveva preso la Sfera di He Lin alla fine... ora però stava per ricevere una Sfera dello Spirito del Legno perfetta.


Anche se non era paragonabile ad una reale, una Sfera dello Spirito del Legno dall'energia spirituale completamente intatta superava di gran lunga i requisiti di Yun Che.


L'ultima traccia di malinconia fu spazzata via dal cuore di Yun Che mentre si riempiva di gioia e gratitudine: "Se è così... allora vi ringrazio molto. Ho davvero un motivo importante per cui ho bisogno di una Sfera dello Spirito del Legno."


"Non c'è bisogno di ringraziarci. Non potremo mai ripagare il tuo grande favore." Disse nonna Qing Ye. "Qing Mu, vai ora. Una volta che l'avrai ottenuta, potrai consegnarla direttamente al nostro benefattore."


Qing Mu ubbidì e poi volò via.


"Ottimo! Non volevo separarmi ancora dal fratellone!" Disse allegramente He Lin. Si avvicinò con entusiasmo a Yun Che e poi lo tirò per la manica: "Posso mostrarti la nostra casa? Anche se è piccola, sono sicuro che ti piacerà."


He Lin lo trascinò, invitandolo formalmente nel piccolo mondo degli spiriti del legno.


Questo era un mondo incredibilmente puro, le case erano fatte da alberi verdi e i fiori e l'erba facevano da sedie. Non si poteva sentire la minima impurità nell'aria di questo posto.


A causa dell'avarizia umana, una razza che aveva ricevuto la protezione della natura era finita nelle condizioni più tragiche. Avrebbero dovuto provare un odio radicato nei confronti degli esseri umani, eppure, mentre He Lin lo trascinava di fronte agli spiriti, presentandolo, espressero tutti una profonda gratitudine e un caloroso benvenuto. Forse mostrarono un po' di cautela all'inizio, ma non provavano il minimo odio fin dall'inizio.


Gli spiriti del legno possedevano i poteri del mondo e il cuore più puri. Quando lo percepì, Yun Che si emozionò.


Non avrebbe indietreggiato nemmeno davanti ad un nemico cento volte più potente di lui, tuttavia la purezza di questi occhi smeraldini gli facevano distogliere lo sguardo...


Questo tipo di razza avrebbe dovuto ricevere la massima protezione dalla natura, perché dovevano sopportare un fato così crudele e ingiusto...


A causa della malvagità e dell'avidità umana...


E perché erano deboli.


Anche il corpo dei draghi era un tesoro, ma chi avrebbe osato opprimere il clan dei Veri Draghi?


"Sorellona Qing He!"


He Lin trascinò Yun Che per tutto questo piccolo mondo. C'era un enorme giardino sconfinato, con ogni genere di fiori che sbocciavano creando un'esplosione di colori. C'era una ragazza con un abito multicolore al centro del giardino, radunava la rugiada del mattino dai petali. La sua figura graziosa e flessuosa assomigliava ad una farfalla che danzava tra i miriadi di fiori. Era incantevole e piacevole all'occhio.


La ragazza si girò quando sentì le grida acute di He Lin, che la presentò a Yun Che: "Questa è la sorellona Qing He. Oh, suo padre è lo zio Qing Mu. Sorellona Qing, questo è il fratellone che mi ha salvato. Anche se è un fratellone, è proprio super potente, sai."


La ragazza con l'abito multicolore sembrava avere quindici o sedici anni. Il suo viso radioso conteneva l'immaturità di una giovane e la splendida purezza di uno spirito del legno. Si inchinò gentilmente di fronte a Yun Che. "Ti ringrazio per aver salvato il nostro giovane patriarca fratellone."


Una volta che disse queste parole, non osò più guardare negli occhi Yun Che. Abbassò la testa e le sue guance arrossirono lievemente.


"Ah? Giovane patriarca, così hai portato il benefattore qui, non c'è da meravigliarsi che non ti trovassi!"


La voce di una ragazza risuonò da dietro di loro, una giovane della stessa età di Qing He fluttuò verso di loro con gentilezza. Dietro di lei c'era un giovane alto e di bell'aspetto che sembrava avere diciassette anni.


"Sorellona Fei Yan, fratellone Qing Zhu!" He Lin gridò i loro nomi con la sua voce limpida.


Quando i due arrivarono, fissarono Yun Che per molto tempo. Il giovane spirito di nome Qing Zhu si inchinò profondamente di fronte a Yun Che. "Benefattore, hai salvato il nostro giovane patriarca e... non so nemmeno come possiamo ripagarti."


"Grazie benefattore." Anche la ragazza di nome Fei Yan si inchinò con grazia. I suoi occhi limpidi e splendidi continuarono a squadrare Yun Che. "Ci sono davvero persone buone tra gli umani."


"Naturalmente." Disse con un po' di pomposità He Lin. "Quando i miei genitori erano ancora vivi, me lo dicevano sempre. Ho saputo fin da subito che il fratellone era una persona buona."


"Umpf! Giovane patriarca, hai ancora il coraggio di dirlo?!" Fei Yan alzò una mano e colpì la fronte di He Lin, era furiosa. "Sai che ci hai quasi spaventati a morte?! Nonna Qing Ye ha pianto così tante volte. Tu... se oserai fare una cosa del genere di nuovo, d'ora in poi ti ignorerò."


He Lin si coprì la fronte e non osò rispondere. Rispose debolmente: "So di essermi sbagliato. Non oserò più farlo. Solo... solo che volevo andare a vedere il mondo esterno. Non mi sarei mai aspettato di essere così sfortunato... Uuh, non lo farò di nuovo."


"Non parlare così al giovane patriarca. Sicuramente sarà ubbidiente d'ora in poi." Disse con tono gentile Qing He. Mentre parlava, lanciò un'occhiata furtiva verso Yun Che per poi abbassare di nuovo la testa.


"Umpf, in ogni caso, baderò con cura al giovane patriarca d'ora in poi!" Disse gonfiando le guance Fei Yan.


A questo punto, Qing Zhu non poté trattenere la curiosità e chiese con un po' di entusiasmo. "Giovane patriarca, cos'è successo dopo che sei sgattaiolato fuori? E com'è il mondo esterno? È davvero magico come dicono nonna Qing Ye e lo zio Qing Mu? Diccelo!"


"Q-questo..." He Lin disse teso: "Sono stato catturato non troppo tempo dopo. D-dopo ho sempre avuto paura, così non ho avuto il tempo di pensare ad altro. Ah! Giusto!"


Gli occhi di He Lin brillarono quando rivolse lo sguardo verso Yun Che: "Fratellone, puoi parlarci del mondo esterno?"


Queste parole interessò tutti gli altri spiriti. Qin He, Fei Yan e Qing Zhu fissarono immediatamente Yun Che... il primo umano venuto nel loro piccolo mondo. "Benefattore, devi sapere molto del mondo esterno. Vogliamo davvero, davvero, davvero sentirne parlare."


Quattro paia di occhi smeraldini brillarono con anticipazione e nostalgia. Questi sguardi fecero stringere il cuore a Yun Che. Avevano sempre vissuto in fuga e con terrore e cautela. Erano al sicuro solo nel loro piccolo mondo. Per loro ogni luogo all'esterno poteva essere definito un abisso di morte.


Più lo desideravano e più sarebbero andati incontro ad un fato crudele.


Yun Che inspirò profondamente e poi disse con tono gentile: "In realtà la mia casa non è il Regno degli Dei. È in un posto lontano,  in un regno inferiore distante... Il primo posto in cui sono arrivato nel Regno degli Dei era un pianeta di neve sconfinata. La terra, i mari e i fiumi erano tutti coperti di ghiaccio perenne. Anche il cielo era così bianco come se fosse avvolto da un velo di neve... Le sale di quel posto sono lunghe decine di migliaia di chilometri, le più grandi anche a qualche centinaia di chilometri..."


Senza menzionare nomi specifici, Yun Che iniziò a parlare del mondo in cui era nato, del Regno della Canzone Glaciale e del mistico Lago del Ghiaccio Infernale, descrisse loro anche il purgatorio fiammeggiante del Regno del Dio della Fiamma... Parlò anche dei due spaventosi e astuti antichi draghi cornuti nel mare di fuoco...


I quattro spiriti del legno ascoltarono in trance e a volte gridavano per la sorpresa.


Si limitarono ad ascoltare e poi ad immaginare. Non potevano sapere qual era davvero l'aspetto di questi luoghi, ma anche così, questo destò un grande entusiasmo negli spiriti che erano "imprigionati" nel loro piccolo mondo.


"Diverse migliaia di chilometri... diverse decine di migliaia di chilometri... un mondo completamente bianco." Fei Yan alzò lo sguardo velato, per poi dire distrattamente: "Sono già così grande, eppure non ho mai visto la neve prima d'ora."


"Nemmeno io." Qing Zhu annuì pieno di desiderio.


Yun Che sorrise. Poi volò e una luce blu brillò nelle sue mani. Della neve che assomigliava a piume d'oca iniziò a cadere dal cielo, accompagnata da una fresca brezza.


"Wow!"


Gridarono entusiasti in coro mentre si stringevano le mani. Si sentivano in un mondo completamente diverso mentre toccavano la neve e percepivano un freddo che non avevano mai sentito prima.


La neve all'inizio cadeva gentilmente, ma ben presto divenne una tempesta. Yun Che mosse lievemente le dita e una decina di loti di ghiaccio precipitarono verso la neve. Il più piccolo poteva essere tenuto nel palmo e il più grande fece venire voglia alle ragazze di sedercisi sopra per sentire personalmente la morbidezza del loto.


Whoosh!


Al di fuori della tormenta, si accese una fiamma color oro chiaro. Si condensò velocemente diventando l'enorme profilo di un Corvo Dorato che emise un grido acuto.


"Che bell'uccello di fuoco!" Gridò He Lin.


"Questo è il Corvo Dorato, una delle più potenti bestie divine di fuoco dell'Era Primordiale."


L'immagine condensata cambiò velocemente, trasformandosi in uno degli antichi draghi cornuti che vivevano nella Prigione Infernale del Cimitero degli Dei.


"Questa è il drago che vi ho menzionato prima. Il suo corpo è ricoperto di fuoco e la sua coda è più lunga del suo intero corpo. Mh, più o meno così." Disse Yun Che, poi gemette: "Sono quasi morto sotto i suoi artigli."


"Sembra davvero spaventoso. Lo vedo con una sola occhiata che dev'essere proprio una bestia cattiva." Fei Yan gonfiò le guance, sembrava che volesse sfogare la sua insoddisfazione dato che aveva sentito che la creatura aveva quasi ucciso Yun Che.


Dopo questo spettacolo, Yun Che poi mostrò loro i fulmini e il suo manico profound. Giocò con loro per molto tempo per poi disperdere con un gesto gli elementi.


Tutto quello che avevano visto sembrava essere stato un'illusione.


Presi da un entusiasmo mai sentito prima, i volti dei quattro spiriti del legno erano tutti arrossati. I loro sguardi sembravano brillare come stelle mentre guardavano Yun Che, solo un momento fa, avevano provato gratitudine e curiosità nei confronti di Yun Che. Ora però provavano un'intensa e improvvisa venerazione.


"Vorrei... vorrei davvero andare a vedere il luogo di cui ha parlato il benefattore." Disse con tono sognante Qing Zhu.


"Sicuramente un giorno succederà." Disse Yun Che.


"Benefattore... oh! Possiamo..." Lo sguardo di Fei Yan era sincero, ma la sua espressione era nervosa: "Puoi dirci il tuo nome?"


Anche He Lin, Qing He e Qing Zhu lo guardarono.


Yun Che sorrise e rispose senza esitare: "Il mio nome è Yun Che."


"Yun Che..." Dissero tutti piano.


"Fratellone Yun Che!" Gridò con eccitazione.


"T-t-tu... stupidone! Mi hai di nuovo rubato la scena! Volevo dirlo anche io... Fratellone Yun Che!" Chiamò Fei Yan mentre stringeva gli occhi. Poi strattonò Qing He che era accanto a lei. "Sorellona Qing He, non stai parlando molto oggi. Sbrigati e chiamalo fratellone Yun Che."


Qing He fece un piccolo passo in avanti e doveva ancora alzare la testa. Le sue mani stringevano nervosamente la sua fascia colorata mentre mormorava timidamente: "Fratellone... Yun Che..."


"Qing He, cosa succede?" Qing Zhu iniziò a preoccuparsi. "Tu.... ah? Perché il tuo viso è rosso? Ti sei ammalata?"


"Ah! Ho capito!" Fei Yan gridò: "Deve essersi innamorata del fratellone Yun Che!"


"N-no!" Il colore del suo viso roseo come l'alba divenne rosso tramonto e iniziò a diffondersi sul suo collo color giada mentre calava ancora di più la testa. Poi batté i piedi a terra e scappò come una farfalla spaventata... senza mai osare gettare una sola occhiata verso Yun Che.


"Wahahah! Ho indovinato!" Fei Yan rise con soddisfazione. Poi i suoi occhi brillanti puntarono direttamente verso Yun Che: "Qing He è scappata per l'imbarazzo, farai meglio a prendertene la responsabilità!"


"Questo..." Yun Che si toccò il naso, interdetto.


Gli spiriti del legno erano nati dalla più pura energia naturale. Di conseguenze le femmine tendevano ad essere gentili e splendide, mentre i maschi erano estremamente belli. Tuttavia, per questo, non sarebbero stati mascolini. Le giovani sarebbero state abituate agli spiriti maschi e nel momento in cui si sarebbero incuriosite, la virilità di Yun Che, insieme alla sua durezza dovuta alle innumerevoli difficoltà, avrebbe prodotto un'attrattiva fatale.


He Lin non rise. Da quando Yun Che si era presentato, lo aveva fissato stordito, si mordicchiava lievemente l'angolo della bocca.


Quando Yun Che notò la sua strana reazione, lo spirito si inginocchiò.


"Ah? Giovane patriarca!" Esclamarono scioccati Fei Yan e Qing Zhu.


"He Lin?" Yun Che stese velocemente una mano con l'intenzione di farlo sollevare, eppure il giovane continuò ad inginocchiarsi con testardaggine. Alzò lo sguardo tremante: "Io... non voglio chiamarti fratellone Yun Che, io... io... voglio chiamarti maestro."


Yun Che: "..."


"Maestro! Puoi essere il mio maestro? Voglio essere forte come te... io... lavorerò sodo, sono disposto a sopportare le difficoltà. Non importa quanto diventerà arduo, sono disposto a resistere. Per favore accettami come discepolo."


He Lin non lo stava chiedendo, stava implorando... implorando con intenso desiderio.


"He Lin." Yun Che premette una mano sulla sua piccola spalla. "Sei uno spirito del legno e io sono un umano. Anche se sembriamo simili, i nostri poteri sono diversi, quindi non posso essere il tuo maestro."


"No! Puoi istruirmi. Usiamo anche l'Energia Misteriosa nello stesso modo degli umani. I miei genitori me l'hanno detto personalmente." Disse con determinazione He Lin. "Visto che i miei genitori erano davvero potenti, sono riusciti a sconfiggere molti cattivi e a proteggere molti membri del nostro clan.
Voglio essere potente quanto il maestro, voglio proteggere il mio clan come hanno fatto i miei genitori. Io... ascolterò ogni parola del maestro, farò tutto ciò che vuoi. Per favore accettami come discepolo."


"..." Yun Che si accovacciò e mostrò uno sguardo gentile che avrebbe rivelato solo di fronte ai suoi parenti più stretti: "He Lin, il potere di una persona ha i suoi limiti. Anche se diventassi dieci volte più forte di me, non riusciresti ad alterare il fato degli spiriti del legno. Ciò di cui hai bisogno è di contare su tutto il tuo clan per superare questa difficoltà."


"Sei il giovane patriarca della razza degli spiriti del legno, ma non dimenticare che sei ancora un bambino, non devi prenderti una responsabilità così pesante. Ciò che devi fare è rimanere sotto la protezione del tuo clan e crescere al sicuro. Una volta che lo farai, allora potrai proteggere il tuo clan, va bene?"


"Io... lo so..." Due rivoli di lacrime colarono lentamente sulle guance di He Lin. "So che anche se diventassi davvero forte, non riuscirei ad alterare il fato del mio clan, ma... se diventassi forte, almeno potrei andarmene da qui per cercare mia sorella e proteggerla... ho promesso ai miei genitori che l'avrei protetta, ma... ma non sono riuscito a trovarla. Non so dov'è, non so se qualcuno la sta facendo del male. Io... mi manca davvero... voglio proprio trovarla. Voglio proteggerla, così nessuno le farà mai del male... ma.... ma..."


Yun Che strinse lievemente la presa sulla spalla di He Lin, non riuscì a dire una sola parola in risposta.


Quando aveva circa l'età di He Lin, a causa delle sue Vene Misteriose mutilate, era stato deriso e trattato con freddezza. Tuttavia, aveva goduto delle cure meticolose di Xiao Lie e della compagnia di Xiao Lingxi, aveva anche potuto giocare con Xia Yuanba. Poteva andare ovunque volesse liberamente, fare ciò che desiderava e non sapeva cosa significava fuggire dalla morte o cosa fosse il terrore, figuriamoci avere la responsabilità del fato del proprio clan.


Rispetto ai suoi coetanei, le sue condizioni erano miserabili, ma in confronto a He Lin senza dubbio era un paradiso.
                                


                                



