---
title: Capitolo 1078 – Regno del Mistero Celestiale
pubDate: 2025-02-03T07:52:46.911Z
tags:
    - atg
---


<em><strong>CAPITOLO SPONSORIZZATO, ringraziamo bup & perri!</strong>
Capitoli in coda 13 (2 bup & perri + 8 Luciano + 3 Angelo), 0/7
-Schadenfreude</em>


Regno Darkya, città Darkya.


Senza dubbio, visto che aveva portato via He Lin e aveva inflitto gravi ferite all'uomo di mezz'età in nero, la gilda dei mercanti Piuma Nera e l'organizzazione che la sosteneva dovevano aver iniziato una caccia all'uomo. In seguito ad un'attenta considerazione, Yun Che aveva scelto di tornare nella città Darkya.


Ora che aveva ottenuto la Sfera dello Spirito del Legno, per raffinare la Penta Pillola di Giada dell'Universo era la Divina Giada del Budda delle Nove Stelle e l'Erba dell’Imperatore Immortale.


Essendo un famoso centro di scambio nei regni inferiori, la città Darkya naturalmente era il posto migliore dove poter ottenere informazioni o indizi, per questo Yun Che aveva deciso di tornarci.


Naturalmente prima però si cambiò i vestiti, modificò il suo aspetto e usò perfino il Fulmine Illusorio per reprimere la sua aura.


La città era animata e vivace; non stavano accadendo eventi insoliti. Ovviamente, anche se la Gilda dei Mercanti avesse iniziato una caccia all'uomo, l'avrebbe fatto in totale segretezza e non avrebbe osato annunciarlo pubblicamente visto che stavano cercando lo spirito del legno reale. Yun Che stava camminando apertamente per la città e aveva iniziato a fare domande riguardo alla Divina Giada del Budda delle Nove Stelle e all'Erba dell’Imperatore Immortale.


Dopo che vagò per un po' senza entrare nella gilda dei mercanti principale, la sua attenzione fu attirata da una bancarella abbastanza grande. Il proprietario era un vecchio dai baffi bianchi svolazzanti. Anche se era circondato da un continuo andirivieni, era calmo e posato come un saggio.


Di fronte a lui c'era una bancarella di strani oggetti; la maggior parte di essi erano vecchi e antichi, rilasciavano un'aura piuttosto pittoresca.


Il vecchio esperto molto probabilmente doveva essere molto informato. Yun Che si avvicinò e chiese direttamente: "Signore, mi stavo chiedendo se potessi fare qualche domanda."


Il vecchio lo squadrò e chiese pigramente: "Dal tuo aspetto sembri uno straniero, no? Vorrei ricordarti che il prezzo delle informazioni non è basso qui. Chiedi pure."


Yun Che domandò: "Vorrei sapere dove si può acquistare la Divina Giada del Budda delle Nove Stelle a Darkya."


Il vecchio lo squadrò nuovamente e la sua espressione divenne ostile: "Canaglia, mi stai prendendo in giro?"


"...Non ho intenzioni del genere." Yun Che scosse la testa.


"Allora devi essere ritardato!!" Il vecchio alzò la voce. "Bisogna immergere una Divina Giada Empirea nella luce di nove stelle per almeno diecimila anni prima che si possa trasformare in una Divina Giada del Budda delle Nove Stelle. È considerata un tesoro preziosissimo perfino nei regni stellari superiori. Qui molti non sanno nemmeno quale sia il suo nome. Stai cercando questo tipo di tesoro nella mia città, come non sarebbe una presa in giro?"


Yun Che rimase sbalordito vedendo che il vecchio dall'atteggiamento posato e saggio era diventato una racchia urlante...


"E... l'Erba dell'Imperatore Immortale? C'è in città?" Domandò nuovamente Yun Che. Anche se non aveva molte speranze, non si aspettava che il risultato fosse così assoluto.


"!@#%..." I baffi del vecchio si drizzarono. "Via, via via! Smettila di disturbare i miei affari!"


Yun Che tirò fuori diecimila pietre profound viola: "Signore, credo che le sue conoscenze siano molto ampie, potrebbe darmi qualche indicazione riguardo alla Divina Giada del Budda delle Nove Stelle o all'Erba dell'Imperatore Immortale?"


Di fronte alle pietre profound brillanti, il vecchio si calmò all'improvviso. Prese silenziosamente le pietre con un'espressione tranquilla. Guardò Yun Che con apprezzamento: "Giovane maestro, ho visto subito che eri un giovane maestro di un ricco clan. Dato che stai facendo delle domande con tale sincerità, allora posso dirti qualcosa."


Yun Che: "..."


"Questa Divina Giada del Budda delle Nove Stelle, figuriamoci nel nostro regno inferiore, è assolutamente impossibile trovarla perfino in un regno intermedio. La sua forma originale, la Divine Giada Empirea, può essere trovata solo nei regni superiori. Cercarla nella città Darkya è semplicemente da ritar... Coff, non è realistico. Sarebbe comunque difficile anche procurarsene una in un regno stellare superiore."


"Per quanto riguarda l'Erba dell'Imperatore Immortale, si dice che appaia solo nei regni segreti primordiali."


"Regni secreti primordiali?" Yun Che alzò un sopracciglio.


Il vecchio divenne sospettoso: "Ragazzo, non sai nemmeno dei regni segreti primordiali? Non dirmi... che provieni dai piani inferiori?"


Yun Che poté solo ammettere: "Sì, in effetti sono nato nei piani inferiori e sono arrivato qui da non troppo tempo. La prego di spiegarsi ulteriormente."


Mentre parlava, Yun Che tirò fuori con discrezione altre diecimila pietre profound.


Il vecchio le accettò con una velocità fulminea, la sua espressione divenne tranquilla e serena. "Non è sorprendente dato che è nato nei piani inferiori. Questi cosiddetti regni segreti primordiali sono piccoli mondi indipendenti che risalgono all'antica Era degli Dei."


Con questa spiegazione, Yun Che capì a grandi linee.


"Esistono molti regni segreti primordiali nell'universo. Alcuni sono connessi direttamente a regni esterni, a libero accesso. Alcuni contengono delle leggi indipendenti che pongono delle limitazioni sul tempo, sulla quantità di persone ammesse, sulla forza misteriosa e così via. Si trovano molte eredità e tesori primordiali nei regni segreti. Con l'estinzione degli dei, la fonte di potere che sosteneva quei mondi è sparita, causando il collasso e la scomparsa di una grande quantità di regni segreti primordiali anno dopo anno. Nonostante alcuni regni esistano ancora, i segreti e le risorse nascoste al loro interno sono state completamente saccheggiati. Oggi la maggior parte di questi regni segreti sono occupati da potenti setta e sono usati come luoghi di prove."


Yun Che annuì lentamente... il Regno Heaven Basin Secret della Villa della Spada Celestiale in effetti era un regno segreto primordiale lasciato dal Dio Malvagio.


"Nel nostro Regno Darkya ne rimangono solo due, appartengono entrambi alla setta dell'Anima." Continuò il vecchio senza nascondere nulla. "Non possiamo inoltre non menzionare il Regno Divino dell'Inizio Assoluto. Perfino i diciassette realm king al picco dell'intero universo..."


All'improvviso si fermò a metà frase e poi fece un cenno: "Oh, ho divagato. Un ragazzino come te non potrebbe capire nemmeno qualcosa come il Regno Divino dell'Inizio Assoluto nemmeno dopo aver vissuto per altri diecimila anni. Riguardo all'Erba dell'Imperatore Immortale... oh sì. Si dice che sia in diversi tipi di regni segreti primordiali, in regni stellari superiori e intermedi. Mentre quelli inferiori... Oh! Sembra che sia stata trovata anche in un regno stellare inferiore! Comunque, non ho sentito personalmente di un'Erba dell'Imperatore Immortale apparsa al di fuori di un regno segreto primordiale."


Regno segreto primordiale...


L'Erba dell'Imperatore Immortale sarebbe apparsa solo in un regno segreto... Indubbiamente era una pessima notizia.


Se fosse apparsa in un piano superiore o in un posto davvero sinistro, avrebbe potuto sempre provare a trovarla, ma un regno segreto... ce n'erano moltissimi, chi sapeva quali di essi celavano un'Erba dell'imperatore Immortale? Inoltre la maggior parte di essi erano dominio di qualcuno, era implausibile che potesse entrarci liberamente. Sarebbe stato come cercare un ago in un pagliaio.


Vedendo che Yun Che si era incupito, il vecchio si sporse in avanti e disse con fare misterioso: "Ragazzino, sembra proprio che tu voglia trovare quei due tesori, uh? Visto che sei stato così generoso, posso darti qualche indizio."


Yun Che mostrò uno sguardo pieno di gioia: "Me lo dica per favore signore."


"Il Regno del Mistero Celeste!"


"Il Regno del Mistero Celeste...?" Chiese a bassa voce Yun Che.


"Il Regno del Mistero Celeste è regno stellare più piccolo nella Regione Divina Orientale... Oh aspetta, no, è il più piccolo dell'intero universo. Se dovesse essere mappato, sarebbe grande come la città in cui ti trovi ora. Tuttavia, è... un vero e proprio regno stellare superiore!"


Gli occhi di Yun Che brillarono... Se le sue dimensioni erano paragonabili al centro di Darkya, allora sarebbe stato un dominio di soli cinquecento chilometri. Era davvero superiore a Realm come quello della Canzone Glaciale e del Dio della Fiamma?!


"Nonostante il regno del Mistero Celeste non sia grande, non solo è di grado superiore, ma ha anche una posizione elevata tra i regni stellari superiori. Anche i quattro grandi realm king devono portargli rispetto. I loro grandi realm king spesso prestano personalmente visita al regno del Mistero Celeste."


"Dato che si chiama Mistero Celeste... i suoi abitanti possono davvero svelare i misteri del cielo?" Chiese sorpreso Yun Che.


"Eheheh." Il vecchio rise. "Si dice che sia così, ma come sarei degno di saperlo? Tuttavia il regno del Mistero Celeste non ha restrizioni, chiunque può entrarci. Finché avrai abbastanza pietre profound, puoi ottenere qualsiasi informazione lì... Ad esempio dove trovare una Divina Giada del Budda delle Nove Stelle e l'Erba dell'Imperatore Immortale."


Yun Che spostò lievemente lo sguardo.


"Tuttavia il prezzo delle informazioni lì è molto più costoso di quanto ti possa immaginare. Finché potrai permettertelo, la loro qualità sicuramente non ti deluderà. Per quanto riguarda come otterrai i tesori che cerchi, dipenderà solo da te. Sarà molto più difficile che ottenere facilmente un po' di informazioni."


"Come posso arrivare nel Regno del Mistero Celeste?" Chiese senza esitare Yun Che.


"Semplice!" Rispose il vecchio. "C'è una stazione dimensionale ad ovest della città e finché pagherai abbastanza pietre profound, potrai avere accesso alle formazioni dimensionali di più di sessanta regni stellari.
Prima avrai bisogno di andare nel Regno dell'Origine Gelida e dalla stazione dirigiti verso il Regno del Sole Stellare, poi verso il Regno delle Miriadi di Luci Sacre... e dopo questi diciassette trasferimenti, potrai arrivare ad un regno stellare di nome Mare Divino. Nella città al centro di questo regno potrai trovare una stazione che può raggiungere il Regno del Mistero Celeste.
Tuttavia il costo di questi trasferimenti non è basso e le persone ordinarie non possono permetterselo anche a costo di spendere tutto ciò che hanno."


Yun Che: "!@#%..."


Anche se non conosceva i diciassette regni stellari sconosciuti, Yun Che se li imparò tutti a memoria.


"Signore, la ringrazio per le sue indicazioni."


Dopo aver trovato il suo obiettivo, Yun Che si diresse verso ovest.


Il Regno del Mistero Celeste, un regno stellare superiore privo di restrizioni. Non sapeva i suoi ultimi cento milioni di pietre profound sarebbero stati sufficienti a procurarsi le informazioni riguardo ai tesori che cercava.


Yun Che viaggiò per molto tempo, facendo domande lungo la strada e alla fine arrivò nella stazione dimensionale ad ovest della città. Quando si avvicinò, notò una grande quantità di persone che proveniva da quella direzione, i loro volti erano cupi.


Sussultò e presto fermò qualcuno: "Fratello, è successo qualcosa nella stazione dimensionale?"


"Se vuoi andare lì, allora dovresti tornare indietro." Disse l'uomo, sembrava depresso. "Sembra che sia stata sigillata diverse ore fa e che nessuno possa entrarci. Inoltre..." Abbassò la voce. "È sorvegliata da un grande gruppo della setta dell'Anima e chiunque si avvicini verrà perquisito immediatamente."


"Oh, capisco. Grazie per l'informazione." Rispose Yun Che mentre perdeva le speranze.


La Gilda dei Mercanti Piuma Nera non era rimasta certamente con le mani in mano. Ovviamente stavano bloccando la stazione per impedirgli di fuggire dal regno Darkya.


Dopotutto sapeva che proveniva da un altro regno stellare.


Che... avessero intenzione di cercarlo in tutto il regno Darkya? Nonostante puntassero ad uno spirito del legno reale, non era un po' troppo estremo?


la setta dell'Anima, per intero Divino setta dell'Anima Nera, era il sovrano del Regno Darkya. Era certo che fosse l'organizzazione dietro la gilda e Yun Che non poteva assolutamente provocarla.


Yun Che si girò subito... La stazione dimensionale non sarebbe rimasta chiusa permanentemente. Poteva solo rimanere in città e aspettare finché non si fosse liberata.


Yun Che non chiese più della Divina Giada del Budda delle Nove Stelle e dell'Erba dell’Imperatore Immortale. Iniziò a vagare per la città, comprando gingilli che attiravano la sua attenzione. Dopo un po' di ore spese un bel po' di pietre profound.


A mezzogiorno, Yun Che si stava chiedendo se avrebbe dovuto trovare un posto dove stare temporaneamente. All'improvviso sentì una forte aura vicino e notò un uomo vestito di nero che si avvicinava ad un negozio non troppo lontano da lui. Ovunque andasse, i pedoni si allontanavano freneticamente con un'espressione timorosa.


Quando l'uomo si girò, Yun Che notò l'immagine di un serpente nero sul suo braccio sinistro... era lo stesso dell'uomo di mezz'età che aveva mutilato.


Un membro della setta dell'Anima?!


Yun Che notò che l'uomo uscì dal negozio solo dopo un po' di tempo e poi se ne andò velocemente.


Yun Che alzò un sopracciglio e, dopo aver esitato un po', entrò nel negozio.


Fu investito da un ricco aroma, era una bottega di spezie ed era intrisa di ogni tipo di odore e fragranza mischiati insieme.


Stranamente il proprietario di questo posto era un uomo di mezz'età dall'aspetto miserabile.


Nonostante fosse modesto, gli abiti e il linguaggio del corpo Yun Che mostravano un'aria maestosa. Il negoziante lo guardò, sorrise e domandò cortesemente: "Giovane maestro, il nostro piccolo negozio ha oltre seicento tipi di spezie ed erbe. Qualcosa dovrebbe averle attirato l'attenzione. Prego, faccia con calma, non c'è fretta."


Yun Che si sporse in avanti e abbassò la voce: "Cosa ha acquistato il cliente precedente?"


Mentre parlava, gli mostrò cinquemila pietre profound viola.


Il negoziante alzò le sopracciglia, non solo non le accettò, ma iniziò a  provare paura: "Giovane maestro, lei... deve provenire da una grande gilda di mercanti o grande setta, vero? Ahhh, per favore non mi renda le cose difficili. Se vendessi l'Incenso dell'Inseguitore Spirituale delle Diecimila Miglia a qualcun altro e la setta dell'Anima lo venisse a sapere, mi ucciderebbero."


"Incenso dell'Inseguitore Spirituale delle Diecimila Miglia?" Yun Che si accigliò: "Cos'è?"


"Uh? Non lo sa?" Il negoziante ne fu sorpreso, non gli sembrava che Yun Che stesse mentendo.


"Non lo so davvero. Non faccio parte di una grande gilda o setta, sono solo un ordinario straniero." Rispose Yun Che. "Ho solo notato che la persona di prima aveva un'aura straordinaria, quindi immaginavo che anche l'oggetto che ha comprato dev'essere incredibile. Per questo sono venuto qui per capirlo, per curiosità."


"Oh, capisco. Mmmh... Certamente non sembri provenire dal regno Darkya." Il negoziante lo considerò sotto una nuova luce. Allo stesso tempo non mostrò più paura e con una velocità fulminea si sporse e prese le cinquemila pietre profound. "Temo che la deluderò. Non posso e non oso vendere questo Incenso dell'Inseguitore a nessun altro all'infuori dei membri della setta dell'Anima."


"Cos'è esattamente questo incenso?" Chiese Yun Che. Non sapeva perché, ma iniziò ad avere un pessimo presentimento.


"Naturalmente è un oggetto speciale." Il negoziante mostrò orgoglio. "I materiali necessari per crearlo sono molto costosi e al momento sono il solo che può prepararlo in tutto il Regno Darkya. la setta dell'Anima porta regolarmente i materiali e ritira l'Incenso dell'Inseguitore Spirituale delle Diecimila Miglia dieci giorni dopo. Nonostante la setta dell'Anima mi abbia proibito di venderlo agli altri, si può dire che il mio piccolo negozio abbia ottenuto la sua protezione, no?"


"Cosa fa esattamente un Incenso dell'Inseguitore Spirituale delle Diecimila Miglia?" Chiese Yun Che aggrottando le sopracciglia.


"Naturalmente è usato per rintracciare." Rispose il negoziante. "È incolore e inodore, nessuno potrà notarlo assolutamente. Tuttavia c'è un animale misterioso che si chiama Visone dalla Coda Rossa che è altamente sensibile a questo odore."


"Quindi l'Incenso dell'Inseguitore Spirituale delle Diecimila Miglia viene sparso sui tesori preziosi, sui corpi di prigionieri o su misteriose bestie. Nel caso vengano perse, scappino via o siano rubati, possono essere rintracciati immediatamente con il visone, garantendo che nulla..."


"Cos'hai detto... Cos'hai detto??"


La voce del negoziante si affievolì quando fu preso per il collo. Aveva una coltivazione al Stadio Sovrano Misterioso, ma in mano a Yun Che non poteva opporre la minima resistenza. I suoi occhi spalancati mostravano profonda confusione e paura: "Lei... cosa sta facendo??"


L'aura di Yun Che era completamente caotica; stava rabbrividendo. Il braccio che stava usando per tenere il negoziante stava tremando violentemente e il suo sguardo sembrava sconvolto. "Questo incenso... quanto dura? Fino a che distanza può rintracciare... Supera i mille chilometri?!"


"Giovane maestro... parliamone..."


"Rispondi alle mie domande!!" Ruggì Yun Che.


Il negoziante spalancò la bocca e disse addolorato: "Il nome... Incenso dell'Inseguitore Spirituale delle Diecimila Miglia... non è... stato dato per scherzo... Figuriamoci mille chilometri... ci vorranno almeno... quattro giorni... prima che si dissipi..."


Boom!!


Il negoziante fu scagliato crudelmente sul pavimento, non si sapeva se fosse sopravvissuto al colpo. Yun Che balzò e si precipitò verso sud come un pazzo.
                                


                                



