---
title: Capitolo 1082 – Uno Strano Appuntamento
pubDate: 2025-02-03T07:52:46.911Z
tags:
    - atg
---


<em><strong>CAPITOLO SPONSORIZZATO, ringraziamo Luciano!</strong>
Capitoli in coda 9 (6 Luciano + 3 Angelo), 0/7
-Schadenfreude</em>


Quando il bagliore verde smeraldo si dissipò, Yun Che sentì il suo corpo cambiare. Era una sensazione indescrivibile, come se si fosse riempito di una quantità di energia senza precedenti.


La carenza di forza vitale causata dall'esecuzione di Moon Star Restoration era scomparsa senza lasciare traccia... He Lin non l'avrebbe mai ingannato. Una vita di cinquantamila anni... potrebbe non essere rara per bestie di alto livello come i Veri Draghi, ma per gli umani non era nient'altro che un miracolo che solo le persone al Divine Master Realm potevano ottenere.


Sollevò la mano destra e immediatamente una luce verde emerse dal centro del suo palmo... era un bagliore smeraldino che somigliava a quello dell'erba morbida appena cresciuta, diverso dal bagliore scuro della Perla del Veleno Celeste.


Nel momento in cui la luce verde apparì, i fiori e le piante attorno iniziarono ad ondeggiare senza che ci fosse vento. Dopodiché si rivolsero verso di lui mentre rilasciavano una vitalità gioiosa.


Yun Che sporse la mano verso i fiori e le piante per coprirli con il bagliore verde. In un batter d'occhio iniziarono a crescere con un ritmo completamente assurdo. Si allungarono fino ad un terzo di un metro in pochi secondi.


Yun Che strinse il palmo e fece svanire la luce, facendo arrestare la crescita dei fiori e delle piante.


Accelerare la crescita di ogni tipo di pianta... Ora possedeva l'abilità miracolosa di uno spirito del legno.


Il potere della natura!


Non solo, c'erano molte più informazioni nella sua mente.


Non erano i ricordi di He Lin, ma dati riguardo ad innumerevoli fiori, piante ed alberi spirituali.


Quando era stato discepolo di Yun Gu, Yun Che era diventato molto familiare con ogni tipo di materiale medicinale e velenoso. Poteva capire la composizione di un'erba e la sua età solo sentendone l'odore da lontano, senza nemmeno aver bisogno di vederla personalmente.
Il Regno degli Dei però era completamente diverso dalla Stella Polo Blu. I materiali di massimo livello della Stella Polo Blu sarebbero stati considerati solo ordinari in questo posto e non conosceva nulla degli innumerevoli tipi di erbe che potevano essere trovate nel Regno degli Dei.


Ora una quantità sconfinata di informazioni si stava imprimendo nella sua memoria, dalle piante e agli alberi più ordinari alle erbe difficili da trovare anche dopo decine di migliaia di anni, ai loro vari nomi. Sapeva in che condizioni geografiche sarebbero apparsi, le condizioni richieste per la loro crescita, quanto ci mettevano a maturare, i loro vari aspetti e aure a seconda del loro stadio. La natura medicinale, spirituale e velenosa di miriadi di piante... e così via! Erano informazioni davvero dettagliate e complete.


Yun Che non aveva il minimo dubbio che... comprendessero ogni tipo di vegetazione del vastissimo Regno degli Dei!


Questi dati non gli erano stati garantiti dalla sua anima o eredità, sembravano esistere all'interno della Sfera dello Spirito del Legno... ma in realtà non era così! Se fosse stato così, solo i membri della famiglia reale degli spiriti avrebbero posseduto informazioni del genere. Questo dono pareva essere stato dato dalla natura stessa, un tesoro inestimabile che perfino gli abitanti del Reami Sovrani avrebbero desiderato con fervore.


Aveva ottenuto cinquantamila anni di vita, informazioni su ogni tipo di erba, affinità con le piante e gli alberi, il potere di uno spirito del legno... e forse molte altre abilità ancora da scoprire. In qualunque altro momento solo questi vantaggi lo avrebbero fatto impazzire di gioia, ma ora non provava la minima felicità.


Aveva rinunciato completamente all'idea di lasciare Darkya il prima possibile per dirigersi verso il regno del Mistero Celestiale.


Se solo non fosse stato nel rifugio degli spiriti del legno, se He Lin non avesse deciso di andare incontro alla morte per non diventare un peso e non gli avesse dato la sua Sfera dello Spirito del Legno...  anche se si sentiva profondamente in colpa per aver causato indirettamente le loro morti, non avrebbe perso la ragione tanto da provocare direttamente il Divino setta dell'Anima Nera che regnava supremo nel Regno Darkya.


Stavolta però era pieno di intento omicida.


Ci mise molto tempo prima di calmarsi, per poi voltarsi e dirigersi sorprendentemente verso Darkya.


Dopo un po' percepì delle aure minacciose di fronte e si fermò. Poi la sua figura svanì gradualmente.


Molto presto arrivarono decine di persone.


"Maestro della sala, sono morti tutti e diciassette. Ho controllato i loro cadaveri con attenzione, ma non sono riuscito a trovare chiari segni di energia del serpente fulmineo. Molto probabilmente... sono stati massacrati senza avere la possibilità di opporre resistenza e in modo estremamente spietato."


La persona vestita di nero, il maestro della sala, aveva un'espressione rigida. L'aura che emetteva era ancora più minacciosa di quella di Yun Che.


"Maestro della sala, che sia stato quel Ling Yun che ha ferito gravemente il vice della sala Lei Ya ieri?"


"Non può essere nessun altro." Disse con voce fredda il maestro della sala. "Dato che è riuscito a ferire Lei Ya fino a quel punto, non è sorprendente che abbia potuto ucciderli tutti. Sembra che questo Ling Yun... abbia davvero un gran fegato!"


Il maestro della sala respirò profondamente mentre si incupiva: "Il ragazzino proviene dal regno della Luna Pura e al momento la stazione dimensionale di Darkya è stata sigillata. Secondo le informazioni della gilda dei mercanti Piuma Nera, è già fuggito da Darkya. Comunica subito alla gilda di usare la loro rete di informazioni nelle città principali del regno Darkya e di non risparmiare le forze nella ricerca di Ling Yun.
Inoltre informa anche il capo della sala principale, così che possa fare rapporto al maestro della setta e chiedergli di mandare delle persone nel regno della Luna Pura per scoprire tutte le informazioni riguardo a Ling Yun. Se non ci sono problemi, allora catturate tutti coloro che hanno una connessione con lui e portateli nel setta! Se avete difficoltà nel farlo, dì loro il nome del Divino Regno Marziale e fateli seguire le vostre istruzioni!"


Yun Che pensò:<em>'Ancora il regno della Luna Pura? Cosa sta succedendo?'</em>


"Al riguardo... Coinvolgere così tante persone per un solo coltivatore, temo che il capo della sala principale..."


"Non capisci un ca**o!" Disse con tono profondo il maestro della sala. "Quel Ling Yun non è nient'altro che uno sciocco stanco di vivere. Il vero motivo per cui lo cerchiamo è per quel piccolo spirito del legno! Prima, quegli uomini mi hanno informato con una trasmissione del suono che hanno catturato vivo quello spirito, ma ora, non solo sono tutti morti, lo spirito del legno è scomparso senza lasciare traccia. Se è stato Ling Yun ad ucciderli, lo spirito del legno certamente è nelle sue mani."


"Se non riuscissimo a catturare quello spirito del legno entro il tempo prestabilito..." Il maestro della sala strinse lentamente i denti: "Posso assicurarvi che nessuno di noi sopravviverà entro domani!"


Il discepolo tremò e disse con tono spaventato: "Sì... farò immediatamente ciò che ha detto."


Il maestro della sala si guardò attorno con un'espressione tetra, ma non poteva sentire che c'erano due occhi freddi e pieni di intento omicida che lo fissavano a meno di trecento metri a destra.


Invisibile, l'intento omicida di Yun Che a volte si sarebbe rivelato per poi nascondersi. Data la potenza del maestro della sala, Yun Che immaginò che la sua forza misteriosa doveva essere negli stadi intermedi o avanzati del Divine Tribulation Realm e quindi sarebbe stato impossibile per lui batterlo... Inoltre c'erano decine di discepoli al Divine Soul Realm attorno a lui.


Il suo intento omicida stava trapelando e moriva dalla voglia di sfogare il suo risentimento, ma non perse la ragione alla fine e si ritirò lentamente, dirigendosi verso nord. Quando arrivò ad una certa distanza di sicurezza, tornò visibile e volò verso Darkya.


La Divina Giada del Budda delle Nove Stelle, l'Erba dell'Imperatore Immortale e il Regno del Mistero Celestiale non erano più importanti per lui!


Nonostante sarebbe stato impossibile distruggere davvero il Divino setta dell'Anima Nera, la sovrana di un regno stellare così enorme... Yun Che si sarebbe assicurato che pagasse un caro prezzo per ciò che aveva fatto, anche a costo di rischiare la vita!!


Dato che il Divino setta dell'Anima Nera aveva determinato che non era a Darkya, sarebbe stato il posto più sicuro in cui stare. Voleva tornare in città perché aveva intenzione di chiedere informazioni su dove si trovasse la setta!


.....


Quando tornò a Darkya, ormai si era fatto buio, ma il centro era animato come sempre. Mentre rimaneva all'entrata della città, Yun Che mostrava ancora uno sguardo calmo che conteneva un'aura feroce irrefrenabile.


Avrebbe dovuto scoprire facilmente informazioni sul setta dell'Anima visto che l'organizzazione governava il Regno Darkya.


Yun Che si guardò attorno. Ben presto scelse di dirigersi verso una piccola gilda di mercanti lì vicino.


Fu in quel momento che percepì fluttuazioni profound dalla sua giada di trasmissione.


Yun Che si fermò di colpo.


Trasmissioni del suono ordinarie non potevano attraversare regni stellari.


I soli nel regno Darkya ad avere la sua impronta di trasmissione... erano i membri della Gilda dei Mercanti Piuma Nera!


Yun Che si accigliò e tirò fuori lentamente la giada di trasmissione. La voce del messaggio comunque non apparteneva a quel signor Ji, ma ad una donna.


"Signor Ling Yun, sono Ji Ruyan della Gilda dei Mercanti Piuma Nera. Vorrei vederla per una questione. Tra quattro ore la aspetterò da sola ad est di Darkya. La prego di presentarsi... Signor Ling Yun, per favore mi creda, non le sono assolutamente ostile. Non ho nemmeno detto nulla di lei alla setta dell'Anima."


Dopo queste parole, gli furono trasmesse anche informazioni sulla posizione del ritrovo.


Ji Ruyan?!


Yun Che: "..."


Pensò subito che volesse condurlo in una trappola, ma se fosse stato davvero un complotto, allora sarebbe stata assurdamente ovvia. Inoltre come sapeva Ji Ruyan che era ancora a Darkya? La Gilda dei Mercanti Piuma Nera non aveva detto alla setta dell'Anima che era fuggito da Darkya?


Ripensando a ieri notte, aveva ricevuto una trasmissione del suono da Ji Ruyan al mercato e la gente della setta dell'Anima pensava che provenisse da un posto chiamato "Regno della Luna Pura". Inaspettatamente, nessuno aveva menzionato il Regno del Dio della Fiamma. Ancora una volta ebbe la sensazione che il rapporto tra la setta dell'Anima e la gilda non fosse semplice come sembrava in superficie.


Tuttavia Yun Che non poteva pensare ad un altro motivo per cui Ji Ruyan volesse incontrarlo a parte tramare contro di lui.


"Va bene! Vediamo cos'hai esattamente in serbo per me!" Mormorò tra sé e sé Yun Che.


Dato che aveva il Riflesso Distruttore della Luna, non aveva timori.


Yun Che cambiò direzione e si diresse verso est.


Calò gradualmente la notte e ad un certo punto diventò così buio da non potersi vedere la dita della mano.


In confronto alla brillantezza del ghiaccio del regno da cui proveniva, la notte del Regno Darkya era particolarmente cupa.


Il posto in cui doveva incontrarsi con Ji Ruyan era in città, ma in una zona estremamente ampia e abbandonata. C'erano solo poche casette pericolanti per le migliaia di metri di terra arida. A parte questo, non si poteva vedere nient'altro che una terra spaziosa e vuota coperta di erba rinsecchita.


Qui non c'erano posti dove nascondersi, figuriamoci avere dei posti sufficienti a fare delle macchinazioni.


Yun Che arrivò sul posto in anticipo e poi fece un po' di giri mentre era invisibile. Figuriamoci un'aura insolita, non poteva nemmeno scorgere un passante.


Tuttavia Yun Che non abbassò la guardia e continuò a nascondersi. A meno di quindici minuti dall'appuntamento, sentì un'aura al Divine Soul realm che si avvicinava sempre di più. Yun Che alzò la testa e vide una figura bianca agile ed elegante che volava da ovest.


Era una sola persona.


Ji Ruyan indossava un semplice abito lungo e bianco. Mostrava un'espressione calma, completamente diversa da quando aveva mostrato il suo fascino la scorsa notte.


Discese piano di fronte a Yun Che, ma nel momento in cui atterrò, fece appositamente un forte rumore.


Yun Che non si rese visibile e continuò a guardarla freddamente.


Ji Ruyan si guardò attorno. Poi si limitò ad aspettare in silenzio. Il tempo passò velocemente nella notte cupa e silenziosa, ma non c'erano segni di aure in avvicinamento.


"Signor Ling Yun, so che è qui. Le chiedo di mostrarsi."


Disse all'improvviso Ji Ruyan.


Yun Che non le rispose minimamente.


"Signor Ling Yun, la prego di credermi. Non voglio assolutamente danneggiarla, né avrei motivo di farlo. Ho chiesto questo improvviso appuntamento per chiederle un favore nella speranza che mi aiuti."


La sua voce era sincera e c'era una traccia di desolazione nel suo tono. Non sembrava che stesse fingendo.


Yun Che alzò le sopracciglia e disse: "Sono dietro di te!"


Mentre parlava, tornò visibile.


Ji Ruyan si voltò all'improvviso. Vedendo Yun Che, sembrò piacevolmente sorpresa: "Signor Ling Yun..."


"Come sapeva che ero qui?" Chiese Yun Che.


"Intuizione." Rispose Ji Ruyan con un lieve sorriso. "L'intuizione di una donna è sempre molto accurata."


"Intuizione?" Disse con un freddo sorriso Yun Che. "Allora usi quell'intuizione per capire se potrà sopravvivere entro domani!"


Disse Yun Che mentre scattava in avanti. Approfittandosi del fatto che era proprio di fronte a lei, afferrò subito il suo collo sottile e bianco come la neve. L'improvviso rilascio di potere quasi le ruppe il collo.


La coltivazione di Ji Ruyan era uguale a quella di Yun Che, ma la differenza di forza tra loro era enorme. Il suo viso sbiancò per il dolore e il senso di soffocamento, ma non oppose la minima resistenza.


Il suo sguardo era pieno di dolore, ma non c'era traccia di panico o confusione in esso. Non implorò di risparmiarla, invece disse con tono spento: "Certamente è vero che... perfino morire sarebbe fin troppo buono... per me... sarebbe anche bello... morire... per mano sua..."


Così chiuse lievemente gli occhi.


"..." Dal suo tono sembrava fosse sollevata di poter morire.
                                


                                



