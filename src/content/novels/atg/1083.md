---
title: Capitolo 1083 - La Richiesta di Ji Ruyan
pubDate: 2025-02-03T07:52:46.912Z
tags:
    - atg
---


<em><strong>Capitolo regolare, 9 in coda, 0/10 donazione</strong></em>


<em><strong>-Alstor</strong></em>






Yun Che lasciò andare lentamente la presa sul collo della donna.


Ji Ruyan cadde a terra e rimase seduta, immobile, portandosi soltanto le mani alla gola e venendo scossa da qualche colpo di tosse secca. Yun Che si voltò, dandole le spalle, e le disse con freddezza: “Ho visto di persona le terribili condizioni in cui vivevano gli Spiriti del Legno e ho anche assistito al loro tragico destino… nel villaggio dove si erano nascosti e isolati con cautela, per paura degli esseri umani, sono stati tutti massacrati brutalmente, comprese le donne, gli anziani e i bambini…”


“Non avevano assolutamente nessuna colpa né avevano commesso alcun crimine imperdonabile, anzi, erano così buoni e generosi che chiunque si sarebbe sentito rinascere nel cuore e nell’anima semplicemente restando con loro per qualche minuto… tuttavia, sono tutti morti per mano del Divino setta dell’Anima Nera! Inoltre, nessuno può sapere quanti altri Spiriti del Legno e quante altre creature abbiano già fatto la stessa fine, in passato. La vostra Gilda dei Mercanti Piuma Nera potrà non aver preso parte a questi crimini violenti, ma non puoi negare che in effetti avete aiutato e coperto degli assassini… hai ragione, anche la morte sarebbe una punizione troppo leggera per voi!”


“…” il dolore alla gola scomparve lentamente, ma Ji Ruyan rimase seduta per terra, come paralizzata. Era pallida come uno spettro e respirava a fatica, ma non disse nulla.


“Sono tornato alla Città Darkya per uccidere delle persone! Tutti quelli della setta dell’Anima Nera e della Gilda dei Mercanti Piuma Nera… quindi, naturalmente anche tu sei un mio obiettivo!”


Ji Ruyan: “…”


“Per ora ti lascerò vivere, siccome voglio sentirti spiegare perché sei venuta a incontrarmi da sola. Farai meglio a darmi una risposta plausibile, altrimenti il tuo sangue sarà il primo che verserò in memoria degli Spiriti del Legno defunti!” la voce di Yun Che era glaciale e conteneva un intento omicida raggelante.


Ji Ruyan sollevò lentamente lo sguardo e rispose a bassa voce: “Signore… vuole davvero uccidere i membri del Divino setta dell’Anima Nera? Perché cacciano e uccidono gli Spiriti del Legno?”


“Meritano tutti di morire!” disse Yun Che, enfatizzando ogni singola parola con tutto l’odio che aveva nel cuore.


Quando Ji Ruyan percepì da così vicino il tetro e penetrante intento omicida di Yun Che, sul suo volto non comparve un’espressione spaventata, ma piena di gioia: “In tal caso, ho davvero fatto una scommessa vincente.”


Si rialzò in piedi e diede un’occhiata a Yun Che, con negli occhi uno sguardo lievemente diverso: “Signor Ling Yun, vorrei chiederle… di salvare la Gilda dei Mercanti Piuma Nera.”


“???” Yun Che inarcò le sopracciglia: “Salvare la Gilda dei Mercanti Piuma Nera? Che razza di battuta è?”


“Lei è una persona corretta. Dato che odia così tanto la setta dell’Anima Nera, è naturale che odi intensamente anche la nostra Gilda, che ha coperto quei criminali. Ma la realtà non è affatto come sembra.”


Ji Ruyan si morse debolmente un labbro e nei suoi occhi comparve una profonda tristezza: “La prosperità e il declino di una Gilda di Mercanti spesso vengono determinate da un giorno all’altro. Per una Gilda di Mercanti, restare prosperosa a lungo è molto più difficile che per una dinastia o un setta. La mia Gilda dei Mercanti Piuma Nera è nata cinquantamila anni fa, esiste da più tempo di qualsiasi setta del Regno Darkya. Anche considerando l’intero Regno degli Dei, sono davvero poche le Gilde di Mercanti che sono resistite così a lungo. E nei Reami Stellari Inferiori, si possono contare sulle dita delle mani.”


“Considerando la nostra lunga storia e l’abbondanza di tesori che abbiamo accumulato, la nostra Gilda dei Mercanti Piuma Nera ha solide fondamenta e non c’è bisogno di dilungarsi sulla sua immensa ricchezza e sul suo enorme prestigio… ma si è mai chiesto perché una Gilda di Mercanti come la nostra dovrebbe correre il rischio di perdere tutta la sua reputazione soltanto per condurre delle spregevoli aste clandestine? Per guadagnare di più? I loro profitti sono così insignificanti che non ne abbiamo affatto bisogno.”


“…” ovviamente, Yun Che si era posto parecchie volte quella domanda, considerando il prestigio, la ricchezza e le dimensioni della Gilda dei Mercanti Piuma Nera. Rispose, in tono gelido: “Non mi dirai che siete stati costretti a farlo dal Divino setta dell’Anima Nera, vero?”


“La situazione è ben peggiore.” Spiegò Ji Ruyan: “Un tempo, la Gilda dei Mercanti Piuma Nera e il Divino setta dell’Anima Nera coesistevano in armonia ed erano le due più grandi potenze del Regno Darkya. Ma poi, all’improvviso mille anni fa la setta dell’Anima Nera ci divenne ostile. Rapirono mio padre, che all’epoca era un bambino, e lo tennero ostaggio per costringere mio nonno a coinvolgere la nostra Gilda nei loro sporchi affari al mercato nero.”


Yun Che: “…”


“Mio nonno aveva avuto nove figlio in totale, ma eccetto mio padre erano tutti morti quando erano ancora piccoli. Di conseguenza, alla fine mio nonno fu costretto ad accettare… poche settimane dopo, la Gilda dei Mercanti Piuma Nera vendette per la prima volta una Sfera di Spirito del Legno e soltanto allora la setta dell’Anima Nera liberò mio padre. Dopo esserci sporcati le mani, eravamo ormai in pugno alla setta dell’Anima Nera, che ci trascinò completamente nel fango. Ogni volta che tenevamo un’asta clandestina, la setta dell’Anima Nera la registrava con delle Pietre Profound dell’Immagine per avere prove contro di noi… di conseguenza, cademmo sempre più in basso ed ebbero sempre più materiale per ricattarci.”


“Di conseguenza, la Gilda dei Mercanti Piuma Nera non ebbe altra scelta se non lasciarsi controllare dal setta dell’Anima Nera. Altrimenti, se avessero reso pubbliche le registrazioni delle nostre aste clandestine, saremmo scomparsi da un giorno all’altro. Non avremmo soltanto perso ogni cosa in nostro possesso, ma saremmo anche caduti in disgrazia e tutti ci avrebbero ritenuto colpevoli, disprezzandoci e isolando persino i nostri figli e i nostri futuri discendenti.”


“Il Divino setta dell’Anima Nera ovviamente non lo fece soltanto per controllare la nostra Gilda. Voleva avere in pugno l’intero Regno Darkya. Dopotutto, a ogni spregevole affare al mercato nero, i clienti venivano registrati dal Divino setta dell’Anima Nera, così da poterli ricattare e infangare la loro reputazione proprio come avevano fatto con noi! La nostra Gilda ha dovuto fornire alla setta dell’Anima Nera informazioni estremamente dettagliate su ogni nostro cliente e su ciò che intendeva comprare. Ogni transazione e contrattazione veniva registrata…”


“Heh, hanno davvero osato giocare così tanto con il fuoco? Non avevano paura di scottarsi per primi?” chiese Yun Che con disprezzo.


“Certo che no… perché non erano loro a condurre le aste clandestine. È sempre stata la nostra Gilda a occuparsene. Se fosse davvero successo qualcosa, la Gilda dei Mercanti Piuma Nera sarebbe stata distrutta in pochi giorni, ma per la setta dell’Anima Nera non ci sarebbe stata assolutamente nessuna conseguenza.”


Ji Ruyan sospirò debolmente: “Un po’ di tempo dopo, il nonno sentendosi in colpa e credendo di aver disonorato i nostri antenati cadde in depressione e alla fine si lasciò morire. Quando mio padre ereditò la Gilda, poté soltanto stare attento a non far scoprire i suoi sporchi affari. Per questo motivo, non esitò a gestire di persona il mercato nero della Gilda. Tutti i clienti, in particolare quelli nuovo, venivano accolti e valutati da lui così da non correre alcun rischio di negligenza.”


“Quindi, il Signor Ji che ho incontrato qualche giorno fa era tuo padre… ed è l’attuale proprietario della Gilda dei Mercanti Piuma Nera?” chiese Yun Che. In realtà non aveva mai pensato che fosse possibile. Nessuno avrebbe mai immaginato che il proprietario di una Gilda di Mercanti così immensa potesse davvero prendere l’iniziativa di accogliere di persona i clienti, anche se si trattava dei più importanti.


Non c’era da sorprendersi che il Signor Ji lo avesse guardato con così tanto disgusto e freddezza quando gli aveva detto chiaramente di voler comprare una Sfera di Spirito del Legno… anche il suo successivo cambio d’atteggiamento era stato un po’ troppo innaturale.


“Esatto, si tratta proprio di mio padre.” Ji Ruyan annuì con il capo. Notando l’espressione lievemente sorpresa di Yun Che, rise amaramente: “Dato che questa faccenda riguarda la reputazione e la sopravvivenza della Gilda dei Mercanti Piuma Nera, mio padre si è sentito obbligato a occuparsene di persona. Se avesse delegato la responsabilità a qualcun altro, non avrebbe mai avuto pace.”


“Tuttavia, la prego di non preoccuparsi. Le informazioni su di lei che abbiamo fornito alla setta dell’Anima Nera sono false e completamente inventate. Abbiamo detto loro che lei viene dal lontano Regno della Luna Pura. Anche se inviassero qualcuno a indagare su di lei, impiegherebbero molto tempo a scoprire l’inganno. Soltanto io e mio padre conosciamo la verità su di lei. Signore, sicuramente si sta domandando come possiamo aver ingannato così facilmente la setta dell’Anima Nera… in realtà, il loro principale obiettivo è controllare tutti i setta più potenti del Regno Darkya. Non si sono mai preoccupati molto dei clienti provenienti da altri Reami Stellari, a meno che fossero persone molto particolari. Inoltre… lei ha usato la pietra della Piuma Nera del Maestro della setta Huo, del Regno del Dio della Fiamma. Anche le informazioni che avevamo fornito su di lui erano false, fin dall’inizio… è anche stato l’unica persona, prima di lei, a correre il rischio di fingersi qualcuno dallo status inferiore al proprio. Il luogo da cui aveva fatto finta di provenire era – proprio il Regno della Luna Pura.”


“…” gli occhi di Yun Che si restrinsero. Dopo aver ascoltato fino a questo punto, aveva finalmente capito parecchie cose. Disse, con un sorriso a malapena visibile: “Quindi, le cose stanno così. La sua spiegazione ha sicuramente chiarito molti dei miei dubbi. L’altra notte, quando mi ha guardato negli occhi e mi ha inviato quella trasmissione sonora, l’ho trovato davvero strano. E considerando che mi ha appena chiesto di salvare la sua Gilda dei Mercanti Piuma Nera… posso concludere che in realtà non vuole sfruttare il mio potere, ma quello del Regno del Dio della Fiamma. Così, la Gilda dei Mercanti Piuma Nera potrà liberarsi dalle sabbie mobili in cui sta affondando, huh.”


“Esatto!” rispose Ji Ruyan con entusiasmo: “Oltre a gestire con attenzione il mercato nero della nostra Gilda, mio padre continuò a cercare una soluzione per tutto il tempo, senza mai mettersi il cuore in pace. E alla fine, qualche centinaio d’anni fa la trovò… quando incontrò il Maestro della setta Huo Rulie, che aveva urgente bisogno di Sfere di Spiriti del Legno.”


“Capitava spesso che degli esperti dei Reami Intermedi venissero a cercare dei tesori rari nel Regno Darkya, ma normalmente gli individui prestigiosi ritenevano di non doversi abbassare a venire di persona. Soprattutto se avevano intenzione di comprare della merce illegale, come le Sfere degli Spiriti del Legno. Ma Huo Rulie venne di persona per acquistarli, sebbene fosse una delle figure ai vertici del Regno del Dio della Fiamma. Era la prima volta che mio padre lo incontrava, ma il fatto che avesse affrontato parecchie difficoltà per comprare personalmente le Sfere lasciò subito trapelare il suo carattere.”


“Avendo intuito facilmente la reale identità del Maestro della setta Huo, a mio padre venne un’idea. Per la prima volta, falsificò le informazioni su un cliente a proprio vantaggio e gli vendette subito la miglior Sfera di Spirito del Legno in possesso della Gilda. In seguito, di tanto in tanto mio padre metteva da parte una Sfera di Spirito del Legno apposta per il Maestro della setta Huo, così da vendergliela appena ci visitava.”


“Tuo padre voleva che il Maestro della setta Huo gli dovesse un favore?” realizzò rapidamente Yun Che.


“Proprio così.” Annuì Ji Ruyan: “Secondo mio padre, il Maestro della setta Huo è una persona giusta e che non si arrende mai, che tiene sempre a mente i rancori e la gentilezza e che non sarebbe mai disposta a tradire i propri princìpi. Qualcuno del genere vendica sempre le offese e restituisce i favori, quindi non vuole mai essere in debito con gli altri. Mio padre in tutti questi anni si è impegnato al massimo affinché il Maestro della setta Huo fosse in debito con lui, così al momento opportuno avrebbe potuto chiedergli di aiutarci a liberarci dal setta dell’Anima Nera… anche se regna incontrastato sul Regno Darkya, per qualcuno proveniente dal Regno del Dio della Fiamma liberarsene sarebbe stato facile come bere un bicchier d’acqua.”


“Umpf!” Yun Che disse, con un sorriso forzato: “Però, è un peccato che la pietra della Piuma Nera del Maestro della setta Huo ora sia in mano mia. Questo dimostra che non tornerà mai più qui. Quindi, avete cambiato idea e pensato di coinvolgere me, giusto?”


“Sì.” Ji Ruyan annuì, con uno sguardo vagamente supplicante: “La pietra della Piuma Nera non indica soltanto che si è un ‘cliente speciale’ della nostra Gilda, ma è profondamente legata al tabù dei nostri crimini. Una persona onorevole come il Maestro della setta Huo non avrebbe mai detto a qualcuno di cui non si fida d’essere venuto parecchie volte in un Reame Inferiore per comprare illegalmente delle Sfere di Spiriti del Legno. Quindi, se gliel’ha consegnata, è la prova che ha un legame incredibilmente stretto con lui e si fida completamente di lei.”


Yun Che: “…”


“La scorsa notte, ha pagato parecchie centinaia di milioni di Pietre Viola senza battere ciglio, come se fossero soltanto spiccioli. Inoltre, ha ferito gravemente un Vice di Sala della setta dell’Anima Nera, pur conoscendo bene la sua identità. Quindi, non le importa praticamente nulla della reazione della setta dell’Anima Nera. Inoltre, ha sconfitto un avversario al Divine Tribulation Realm pur essendo ancora ai primi livelli del Divine Soul Realm. Mio padre e io non abbiamo mai sentito parlare di nessuno con un talento del genere… sia io che mio padre siamo assolutamente certi che il suo status sia straordinario e che lei potrebbe venire da un luogo ancora più prestigioso del Regno del Dio della Fiamma.”


Yun Che sollevò una mano e si strofinò il mento, restando in silenzio per qualche secondo.


<em>Hanno frainteso fin troppo ogni cosa, cazzo!
</em>
Aveva potuto sperperare quattrocento milioni di Pietre Viola perché aveva saccheggiato tranquillamente la tesoreria dell’Impero del Vento Gelido, senza rischiare la vita o altro per guadagnarle. Quindi, non gli era dispiaciuto spenderne così tante in una volta sola. In quanto al ferire gravemente quell’uomo vestito di nero, l’aveva semplicemente fermato per impedirgli di rubare la Sfera di Spirito del Legno Reale di He Lin, che lui aveva appena acquistato. In quel momento, non sapeva assolutamente nulla della setta dell’Anima Nera.


“Con la sua forza, sicuramente potrà aiutare la mia Gilda a liberarsi dalle catene. Se raccontasse della nostra situazione al Maestro della setta Huo e gli chiedesse aiuto a nome nostro, considerando che per tutti questi anni è stato amico di mio padre, sono convinta che si farebbe sicuramente avanti per aiutarci.”


Yun Che: “…”


“Signore, così facendo le assicuro che non salverebbe solo la nostra Gilda dei Mercanti Piuma Nera.” Disse Ji Ruyan, ormai implorandolo apertamente: “Innumerevoli setta e Gilde di Mercanti di varie dimensioni in tutto il Regno Darkya sono caduti fra le mani della setta dell’Anima Nera. Essendo il più forte del Reame, la setta dell’Anima Nera non ha scrupoli, prende con la forza tutto ciò che vuole e commette crimini orribili, non si limita a cacciare e uccidere gli Spiriti del Legno… per esempio, la Villa del Vento Finale di cui ho parlato durante l’asta della notte scorsa, in realtà è stata completamente sterminata dal setta dell’Anima Nera! Soltanto per appropriarsi forzatamente delle loro tecniche di forgiatura! Dopo aver massacrato a sangue freddo tutti i membri della Villa del Vento Finale, hanno imprigionato i loro migliori fabbri nelle segrete della setta dell’Anima Nera e li costringono tuttora a forgiare armi per loro, dalla mattina alla sera. Ha visto con i suoi occhi anche il tragico destino della giovane Signorina della Villa!”


Yun Che: “...”


“Ha speso quattrocento milioni di Pietre Viola per comprare quello Spirito del legno Reale, ma soltanto per liberarlo. Dopo aver assistito al brutale sterminio degli Spiriti del Legno, in preda alla rabbia ha deciso di massacrare la setta dell’Anima Nera, questo dimostra che è una persona corretta e dal forte senso della morale… le chiedo di salvare la mia Gilda dei Mercanti Piuma Nera… la Gilda dei Mercanti Piuma Nera… e l’intero Regno Darkya non dimenticheranno mai il suo grande favore.”


Ji Ruyan, con la voce piena di dolore, stava facendo un profondo inchino verso Yun Che…


“…” Yun Che rimase in silenzio per parecchio tempo. Era ovvio che Ji Ruyan avesse completamente frainteso la sua identità e il suo status… del resto, il ragionamento che l’aveva portata a quel malinteso era più che condivisibile.


Ma per sua sfortuna…


Yun Che abbassò lo sguardo e rispose a Ji Ruyan con indifferenza: “Signorina Ruyan, lei… mi ha preso per un idiota o cosa?”


Ji Ruyan sollevò lo sguardo: “Perché dice così?”


“Anche se sono nel Regno Darkya soltanto da pochi giorni, so comunque bene che la Gilda dei Mercanti Piuma Nera, in quanto a storia e risorse, esistendo da cinquantamila anni supera di gran lunga la setta dell’Anima Nera. Prima, fuori dalla Città Darkya, ho sentito dire che la setta dell’Anima Nera si affida completamente alla rete di spionaggio della vostra Gilda. Com’è possibile che una Gilda dei Mercanti così potente mille anni fa sia stata messa alle strette senza fatica dal setta dell’Anima Nera, tanto da non poter resistere né ragire?” commentò Yun Che, con un lieve sorriso: “Pensava davvero che ci avrei creduto?”


Ji Ruyan rispose in tono urgente: “No, no, non ho assolutamente alcuna intenzione di ingannarla, Signore…”


“Sono d’accordo, non mi sta ingannando.” Continuò con indifferenza Yun Che: “Mi lasci riformulare la domanda. Non c’è qualcosa che non mi ha detto? Per esempio, riguardo al…”


Yun Che concluse, in tono cupo: “Divino Regno Marziale?”
                                


                                



