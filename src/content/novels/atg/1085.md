---
title: Capitolo 1085 – Catena Montuosa dell’Anima Nera
pubDate: 2025-02-03T07:52:46.912Z
tags:
    - atg
---


<em><strong>Capitolo regolare, 8 in coda, 0/10 donazione</strong></em>


<em><strong>-Alstor</strong></em>






“Ha appena detto di avere un modo per farmi lasciare il Regno Darkya. Quindi, può forse farmi raggiungere direttamente il Regno del Mistero Celestiale?” domandò Yun Che


“Il Regno del Mistero Celestiale?” rispose Ji Ruyan, sorpresa: “Signore, vuole forse visitarlo per cercare qualcosa in particolare o per informarsi su di esso? Se possibile, potrebbe dirmi prima di cosa si tratta? I principali punti di forza della Gilda dei Mercanti Piuma Nera sono la nostra rete di spionaggio e la nostra capacità di raccogliere informazioni. Forse… potremmo esserle d’aiuto e permetterle di trovare ciò che sta cercando senza dover visitare il lontano Regno del Mistero Celestiale.”


Yun Che esitò per qualche istante, poi disse: “Mi servono una Divina Giada del Budda delle Nove Stelle e dell’Erba dell’Imperatore Immortale.”


“…” sul volto di Ji Ruyan comparve un’espressione incredula. Ma, con grande sorpresa di Yun Che, non disse immediatamente che era impossibile o qualcosa del genere, ma rispose seriamente dopo essere rimasta in silenzio per qualche secondo: “Faremo del nostro meglio per trovare questi due rari tesori, ma le possibilità di avere davvero successo sono pressoché nulle. Se non dovessimo ottenere alcun risultato, allora per lei l’opzione migliore sarà sicuramente visitare il Regno del Mistero Celestiale. Tuttavia, dato che sta cercando questi tesori, sicuramente dovrà tornare vivo dalla sua incursione nel territorio della setta dell’Anima Nera… spero che sia abbastanza prudente da capire quando fermarsi, Signore.”


“Il Regno del Mistero Celestiale è davvero un luogo così incredibile?” chiese Yun Che, aggrottando la fronte. Quel vecchietto gli aveva detto che, se fosse andato nel Regno del Mistero Celestiale, sicuramente non sarebbe rimasto deluso, a patto che avesse abbastanza Pietre Viola.”


“Le parole ‘Mistero Celestiale’ nel suo nome non sono affatto un’esagerazione.” Disse Ji Ruyan: “Inoltre, è l’unico Reame Stellare a essere rispettato particolarmente anche da tutti i Reami Sovrani.”


“Non mi dirà che i suoi abitanti sono davvero capaci di comprendere e scoprire i misteri dei Cieli?” Yun Che arricciò lievemente le labbra.


“Tutte le varie grandi profezie che il Regno del Mistero Celestiale ha scritto nella sua storia si sono sempre avverate.” Spiegò Ji Ruyan: “Non importa di quali informazioni abbia bisogno, purché non si tratti di qualcosa che vìoli le basi dell’etica e loro siano disposti a fornirle le informazioni, riceverà indicazioni precise e senza alcun errore. Non è mai accaduto che fornissero delle informazioni false o anche solo lievemente errate.”


“Signore, sicuramente sa dell’Assemblea Profound God che si terrà fra due anni e che ha allarmato l’intero Regno degli Dei. Anche il motivo per cui è stata organizzata è legato al Regno del Mistero Celestiale.”


“…Hmm!?” Yun Che era piuttosto scioccato: “Il Regno del Mistero Celestiale? Ha per caso a che fare con qualche sua profezia?”


“Esatto.” Annuì lentamente Ji Ruyan: “Secondo le mie fonti, dieci anni fa il Regno del Mistero Celestiale ha formulato una profezia secondo cui è estremamente probabile che la Regione Divina Orientale, e forse l’intero Regno degli Dei, vengano colpiti da una terribile catastrofe entro i prossimi trent’anni. Inoltre, sembra che porterà una devastazione senza precedenti. I Quattro Reami Sovrani hanno organizzato in anticipo l’Assemblea Profound God per via di questa profezia, ecco perché è stata indetta all’improvviso. Inoltre, stavolta sarà completamente diversa dalle precedenti. L’obiettivo principale dell’Assemblea sarà selezionare mille giovani praticanti del mistero, i più talentuosi di tutta la Regione Orientale, e usare tutta l’energia della Perla dell’Eternità per farli diventare velocemente il più forti possibile. Così, nei prossimi anni potranno essere d’aiuto nella probabile eventualità in cui si verifichi la catastrofe.”


Yun Che, tuttavia, rispose senza battere ciglio: “Non ho mai creduto alle cose come i misteri dei Cieli. Inoltre, la profezia parla soltanto di una ‘possibile’ catastrofe. Francamente, credo che stiano soltanto facendo apposta a restare vaghi per avere una scusa nel caso in cui si sbagliassero. Del resto, non ho mai sentito parlare di questa profezia neppure quando ero in un Reame Intermedio, su un piano d’esistenza completamente diverso dal Regno Darkya, quindi com’è possibile che voi lo sappiate?”


“Le parole ‘terribile catastrofe’ avrebbero sicuramente causato il panico, quindi è stato necessario mantenere segreta la profezia… tuttavia, questa Assemblea Profound God è fin troppo inusuale e, in realtà, quasi tutti i Reami Stellari sono giunti a conclusioni non troppo lontane dalla realtà. Anche se la Gilda dei Mercanti Piuma Nera non ha un grande potere nel Regno degli Dei, la nostra rete di spionaggio è incredibilmente vasta. Entrando in contatto con così tante persone, la nostra Gilda ha una capacità di raccogliere informazioni che probabilmente supera di molto le sue aspettative, Signore. Inoltre, per chi non è mai stato nel Regno del Mistero Celestiale la teoria dei misteri dei Cieli e delle profezie può sembrare un mucchio di sciocchezze, ma se lei dovesse visitarlo… forse, cambierà idea.”


Yun Che inarcò le sopracciglia e disse, annuendo: “Allora siamo d’accordo. Chiederò alla vostra Gilda il disturbo di usare la vostra rete di spionaggio per aiutarmi a cercare della Divina Giada del Budda delle Nove Stelle e dell’Erba dell’Imperatore Immortale. Se avrete davvero successo, ovviamente vi fornirò un pagamento adeguato. In ogni caso, non deve preoccuparsi per me, non si domandi se tornerò vivo oppure no.”


“Mi impegnerò al massimo. In quanto al pagamento.” Ji Ruyan scosse la testa: “Non ce n’è bisogno. Sarebbe una fortuna e un onore poterle essere d’aiuto.”


“…” Yun Che sollevò leggermente lo sguardo e diede un’altra occhiata a Ji Ruyan. Il suo tono era chiaramente un po’ meno brusco di prima: “Signorina Ruyan, le ho già detto che vengo da un piano d’esistenza inferiore, che sono solo e debole. Dato che non posso aiutare in alcun modo la Gilda dei Mercanti Piuma Nera, perché vuole ancora farmi dei favori?”


Ji Ruyan sorrise amaramente: “Perché lei, Signore, vuole occuparsi del Divino setta dell’Anima Nera, le persone che odio di più in assoluto, anche a costo di rischiare la vita. Inoltre, ammiro molto il suo senso della morale e penso che lei sia una persona virtuosa.”


“Il mio senso della morale? Una persona virtuosa?” Yun Che rise, prendendosi gioco di sé stesso, poi spiccò il volo: “Come le ho detto, sto facendo tutto questo solo perché si tratta di un debito… che devo ripagare a ogni costo!”


Non appena ebbe finito di parlare, Yun Che scomparve fra l’oscurità della notte.


……………………….


A est della Città Darkya, si poteva vedere un’imponente catena montuosa che si estendeva a perdita d’occhio, anche guardandola dall’alto del cielo. Le montagne, che si perdevano all’orizzonte, erano interamente avvolte da una nebbia grigio scuro dall’aspetto molto inquietante.


Si potevano sentire anche da lontano i ruggiti di varie Bestie Misteriose, che facevano allontanare dalla paura molte persone.


“La Catena Montuosa dell’Anima Nera!” mormorò fra sé e sé Yun Che, immobile davanti a essa.


“la setta dell’Anima Nera non si trova molto lontano dalla Città Darkya. A millecinquecento chilometri a est dalla città, c’è una catena montuosa lunga un migliaio di chilometri, chiamata Catena Montuosa dell’Anima Nera. la setta dell’Anima Nera si trova oltre quella catena montuosa.”


“La Catena Montuosa dell’Anima Nera è estremamente pericolosa. Al suo interno vivono innumerevoli Bestie Misteriose e di notte la catena montuosa viene avvolta da una densissima nebbia scura, che sparisce solo all’alba. Persino chi ha intrapreso la Via Divina fa molta fatica a vedervi attraverso o a utilizzare la percezione spirituale al suo interno.”


“La regione occidentale della Catena Montuosa dell’Anima Nera viene visitata da parecchi praticanti del mistero che vogliono allenarsi o cercare materiali. Tuttavia, chiunque sia abbastanza coraggioso da addentrarvisi è molto forte, senza eccezioni. I praticanti del mistero ordinari non oserebbero mai avvicinarsi a quella catena montuosa. La regione a est, invece, è territorio della setta dell’Anima Nera. Chi ci entra avventatamente e viene individuato da un discepolo della setta dell’Anima Nera, fa una fine orribile. Quindi, nessuno osa avvicinarsi alla zona orientale della catena… si deve fare estremamente attenzione quando si è al suo interno.”


Queste erano le informazioni che Ji Ruyan gli aveva fornito sulla Catena Montuosa dell’Anima Nera.


In confronto all’enorme Divino setta dell’Anima nera, Yun Che era insignificante quanto un granello di sabbia di fronte a una montagna. Per lui era assolutamente impossibile affrontarli in uno scontro diretto… ma sapeva cosa fare in situazioni del genere.


“Divino setta dell’Anima Nera, preparati a subire la furia di una persona insignificante!” disse a bassa voce Yun Che, stringendo i denti.


Yun Che scese dal cielo e si addentrò nella Catena Montuosa dell’Anima Nera. Anche se odiava a morte la setta dell’Anima nera, sapeva quanto fosse difficile e pericoloso portare avanti il suo piano, quindi per raggiungere il suo obiettivo doveva stare incredibilmente attento. La minima imprudenza avrebbe potuto decretare la sua fine.


Come minimo, aveva una vaga conoscenza dell’ambiente circostante, così se fosse stato in pericolo e avesse dovuto fuggire avrebbe potuto sfruttarla a suo vantaggio.


Dato che era ormai giorno, la densa nebbia intorno alla Catena Montuosa era scomparsa, ma non appena Yun Che vi mise piede percepì chiaramente una sensazione inquietante.


Yun Che si addentrò subito nella catena montuosa. Lì, c’erano ovunque praticanti del mistero con vari vestiti diversi e dalle auree più o meno intense. Proprio come gli aveva detto Ji Ruyan, chi osava entrare nella Catena Montuosa dell’Anima Nera non era affatto una persona qualunque. Tutte le persone che vide Yun Che erano almeno al Divine Soul Realm. A volte incontrava persino qualcuno al Divine Tribulation Realm. Inoltre, avevano tutti almeno un paio di compagni e alcuni avevano anche formato dei grandi gruppi. Non vide nessuno che fosse da solo come lui.


Anche se era ancora nella parte più esterna della Catena Montuosa, le Bestie Misteriose che vagavano in quella zona erano molto più numerose degli esseri umani.


Dopo aver ottenuto la Sfera di Spirito del Legno Reale di He Lin, la vista, l’udito e l’olfatto di Yun Che erano migliorati di molto. Riusciva persino a percepire chiaramente l’energia vitale degli alberi e della vegetazione. Inoltre, sapeva alla perfezione il nome e le caratteristiche di tutti i fiori, le erbe e le piante che vedeva, senza mai sbagliarsi.


Evitando le auree delle Bestie Misteriose, Yun Che osservò il panorama intorno a lui e continuò ad addentrarsi rapidamente nella Catena Montuosa dell’Anima Nera. Man mano che si avvicinava alla zona appartenente alla setta dell’Anima Nera, il suo sguardo si faceva sempre più spietato e cupo. All’improvviso, sollevò leggermente le sopracciglia.


HISS!!


Un serpente a strisce nere scattò improvvisamente fuori da una crepa nel tronco di un albero secco alla sua destra. Contemporaneamente, percepì alla sua sinistra un’altra aura molto simile, pronta ad attaccare al momento opportuno. Yun Che distese una mano, veloce come un fulmine, e afferrò il serpente nel punto più fragile del suo corpo. Rilasciò subito un po’ di Energia Misteriosa, e i suoi organi interni vennero distrutti dall’impatto… contemporaneamente, un secondo serpente identico al primo si lanciò verso il suo collo come un lampo.


“Attento, alle spalle!!”


Non appena quella voce raggiunse le orecchie di Yun Che, qualcuno scagliò una spada di giada che sfrecciò velocemente verso il serpente, trafiggendolo a mezz’aria con incredibile precisione. Poi, l’arma roteò agilmente in aria e tornò volando dal suo proprietario, emettendo un’aura fredda e tagliente. Dal corpo del serpente, che era stato tagliato in due, sgorgò del sangue nero che macchiò all’istante tutta l’erba e gli alberi con cui entrò in contatto. Era uno spettacolo orribile.


Yun Che: “…”


A uccidere il serpente era stato un uomo basso e magro, con una veste nera come l’inchiostro. Insieme a lui c’erano un altro uomo, alto e robusto, con degli abiti identici, e una ragazza chiaramente molto più giovane di loro due.


A giudicare dalla sua forza misteriosa, l’uomo basso e magro che lo aveva “salvato” doveva essere un po’ più forte di lui, al terzo livello del Divine Soul Realm. Il suo compagno alto e robusto era ancora più forte, probabilmente già al quinto livello del Divine Soul Realm. In quanto alla ragazza, era ovvio che i due uomini la proteggessero, in quanto la sua forza misteriosa era solo alla fase intermedia del Divine Origin Realm


I tre appartenevano chiaramente allo stesso setta e sembrava che praticassero principalmente la Via della Spada.


“Fratello, stai bene?” quando i tre furono più vicini, l’uomo basso e magro gli disse: “Quello era un Serpente Nero Assassino, è risaputo che ce ne siano molti nella Catena Montuosa dell’Anima Nera. Non sono soltanto astuti, ma spesso cacciano in coppia. Inoltre, il loro veleno è estremamente potente ed è il reale motivo per cui è pericoloso incontrarli.”


Yun Che annuì con la testa. Diede loro un’occhiata e rispose, con una lieve risatina: “Grazie dell’aiuto.”


L’uomo alto e robusto inarcò le sopracciglia. Ovviamente, era piuttosto infastidito dal tono con cui li aveva ringraziati Yun Che. Gli disse, con un lieve sorriso: “Se il mio Fratello Minore non ti avesse salvato, un attimo fa, ora saresti morto e persino il tuo cadavere sarebbe stato ridotto a una poltiglia nera. Faresti meglio a pensare subito a come ringraziarci.”


“Hehe, Fratello, il mio Fratello Maggiore sta solo scherzando.” L’uomo basso e magro intervenne subito per evitare che la situazione degenerasse: “Fratello, perché sei venuto da solo in luogo come questo? Che ne diresti di… viaggiare con noi? In questo modo potremo aiutarci a vicenda, dopotutto. È davvero troppo pericoloso vagare da soli per questa catena montuosa.”


“Sì, dovresti venire con noi.” Disse immediatamente anche la ragazza. Del resto, l’aspetto di Yun Che era sempre stato straordinario. Sommato alla sua vaga aura nobile e al suo atteggiamento sicuro, per lui era facile fare subito una buona impressione sulle ragazze. Poi, disse: “Io sono Gu Xiaolian e questi sono il mio Primo Fratello Maggiore e il mio Terzo Fratello Maggiore. Sono entrambi molto forti e famosi, avrai sicuramente sentito parlare di loro.”


L’uomo alto e robusto sorrise lievemente, con un’espressione palesemente fin troppo orgogliosa.


“Non ne ho bisogno.” Senza nient’altro da dire, Yun Che tagliò corto, si voltò e se ne andò.


“Heh, che ragazzino imprudente.” Sbuffò freddamente l’uomo alto e robusto, con un certo sdegno.


“Terzo Fratello Maggiore, qual è il livello della sua forza misteriosa? È anche lui al Divine Soul Realm come voi?” chiese Gu Xiaolian, incuriosita.


L’uomo basso e magro rispsoe: “Hmm, secondo livello del Divine Soul Realm.”


“Oh, è davvero forte.” Gu Xiaolian sbatté le palpebre: “Inoltre, credo che avesse più o meno la mia età… o forse, potrebbe essere ancora più giovane.”


“Com’è possibile!?” l’uomo alto e robusto si morse le labbra: “Neppure il Divino setta dell’Anima Nera ha dei discepoli che hanno raggiunto il Divine Soul Realm a circa trent’anni, come ci sarà riuscito? Ma se ha meno di sessant’anni, ovviamente è degno di essere considerato un genio. È davvero un peccato che in realtà sia un idiota così stupido da addentrarsi da solo nella Catena Montuosa dell’Anima Nera. Forse è la prima volta che viene qui, ma sicuramente non vivrà abbastanza da tornarci di nuovo.”


“Primo Fratello Maggiore!” Gu Xiaolian sobbalzò dalla paura e disse prontamente: “Non dire cose del genere. Può… può ancora sentirci.”


“E quindi?” il Primo Fratello maggiore sorrise freddamente, sprezzante: “Non mi importa che mi senta oppure no, resta comunque un idiota.”


Mentre parlavano, videro di fronte a sé altri due uomini muscolosi con vesti nere simili alle loro. Percependo le loro auree, tutti e tre rabbrividirono. Anche il freddo sorriso sul volto del Primo Fratello Maggiore scomparve.


Quei due uomini stavo rilasciando delle auree alle fasi finali del Divine Soul Realm!


Nello stesso istante, anche loro li notarono. Rallentarono subito, poi si scambiarono un’occhiata e cambiarono direzione, dirigendosi verso di loro. Camminarono direttamente verso i tre, con lo sguardo fisso su Gu Xiaolian.


Quando incrociarono il loro sguardo, l’uomo basso e magro disse in preda al panico: “Non sembravano avere buone intenzioni. Andiamocene subito da qui.”


“Aspettate un momento!” non appena si voltarono per andarsene, sentirono una voce tonante che li fece tremare dalla testa ai piedi. Non osarono più essere imprudenti.


I tre si voltarono di nuovo, lentamente, e l’uomo basso e magro porse i suoi saluti: “Questo umile servitore è Luo Mu della setta della Spada di Giada. Avete per caso qualche consiglio da darci, Signori?”


“setta della Spada di Giada? Che diavolo è?” chiese l’uomo sulla destra.


“Hahahahahaha, chissenefrega, come se ci importasse di queste cazzate. In ogni caso, non contate assolutamente un cazzo in confronto al nostro Divino setta dell’Anima Nera. A noi interessano soltanto le cose divertenti.” Disse l’uomo sulla sinistra, ridendo come un pazzo.


Il Divino setta dell’Anima Nera… quelle cinque parole scioccarono i tre membri della setta della Spada di Giada. Solo in quell’istante notarono finalmente i marchi a forma di serpente nero su di loro. L’uomo alto e robusto disse, con la voce tremante: “Quindi, Signori… siete davvero della setta dell’Anima Nera. Avete per caso… qualche richiesta da farci?”


“Richiesta? Umpf!” all’improvviso il tono dell’uomo sulla destra divenne minaccioso: “Voi dannati insetti avete davvero un gran bel fegato. Avete davvero osato sconfinare nel territorio della nostra setta!? Per caso non sapete che l’intera Catena Montuosa dell’Anima Nera ci appartiene?”


“Ecco… vede…” rispose frettolosamente l’uomo basso e magro: “Non oseremmo mai mancarvi di rispetto. È solo che… solo che, per quel che ne sappiamo, solo la regione orientale della Catena Montuosa è territorio del vostro setta, quella occidentale non…”


“Sciocchezze!” lo interruppe l’uomo, infuriato: “Dato che si chiama Catena Montuosa dell’Anima Nera, ovviamente è appartiene tutta al nostro Divino setta dell’Anima Nera. Non avete osato soltanto sconfinare nel nostro territorio, volete anche provare a ingannarci, huh. Fa niente, lasciamo perdere. Il nostro setta dell’Anima Nera dopotutto è il più forte di tutto il Regno Darkya, quindi dobbiamo essere magnanimi. Non ci abbasseremo al livello di voi ragazzini ignoranti.”


I tre si sentirono immediatamente sollevati. Stavano giusto per ringraziarli, quando videro l’altro uomo indicare Gu Xiaolian con un dito. Poi, disse con un sorriso lascivo e disgustoso: “Se ci lascerete divertire un po’ con questa ragazzina, lasceremo perdere e vi perdoneremo per essere entrati nel nostro territorio. E se saremo abbastanza soddisfatti dopo esserci divertiti, potremmo anche darvi una ricompensa, hahahahaha!”


L’espressione dei due Fratelli Maggiori si incupì di colpo e Gu Xiaolian divenne all’istante pallida come uno spettro. Si nascose subito dietro loro due e disse, terrorizzata e con la voce tremante: “Io… io non voglio farlo…”


“Fratello Maggiore.” L’uomo basso e magro strinse i pugni. Tremando dalla testa ai piedi, strinse i denti e inviò al suo compagno una trasmissione sonora: “Fratello Maggiore, questo è troppo… affrontiamoli con tutte le nostre forze e basta!”


“No, assolutamente no! Vuoi morire!?” rispose subito l’uomo alto e robusto: “Sono della setta dell’Anima Nera! la setta dell’Anima Nera, capisci! E poi, la loro forza misteriosa è troppo grande, non possono essere dei semplici discepoli del loro setta… non importa cosa chiedano, non possiamo permetterci di essere impulsivi!”


“Fratello Maggiore, salvami… salvami.” Lo implorò Gu Xiaolian.


“Sorella Minore Xiaolian.” il Primo Fratello Maggiore aggrottò la fronte e divenne scuro in volto: “Sono… della setta dell’Anima Nera. quindi, possiamo solo… possiamo solo chiederti di sopportare. Altrimenti… moriremo tutti e tre.”


“Primo… Fratello Maggiore…” Gu Xiaolian rimase con lo sguardo perso nel vuoto. Era bianca come un cadavere, non riusciva a credere alle sue orecchie.


“Hahahahaha, a quanto pare in fondo siete abbastanza furbi. Svelti, sparite immediatamente! O volete per caso divertirvi un po’ anche voi con lei?”


“No, no… ce ne andiamo subito, ce ne andiamo subito!” quelle parole non fecero sentire umiliato il Primo Fratello Maggiore, anzi, gli sembrarono quasi una benedizione dei Cieli. Afferrò l’uomo basso e magro e lo trascinò via con la forza, andandosene.


“…” Gu Xiaolian si sedette a terra, paralizzata dal terrore, con un’espressione disperata.


“Hahahahaha…” i due uomini vestiti di nero risero insieme a squarciagola: “Tsk, tsk, che coppia di rammolliti. Speravamo che ci facessero divertire un po’ di più.”


Proprio in quell’istante, all’improvviso sentirono alle loro spalle una voce fredda come il ghiaccio e completamente priva di emozioni.


“Voi due siete del Divino setta dell’Anima Nera?”
                                


                                



