---
title: Capitolo 1089 – Farfalla Rossa Senza Suono
pubDate: 2025-02-03T07:52:46.912Z
tags:
    - atg
---


<em><strong>Capitolo regolare, 6 in coda, 0/10 donazione</strong></em>


<em><strong>-Alstor, che ieri è andato dal dentista</strong></em>






La regione orientale della Catena Montuosa dell’Anima Nera era territorio del Divino setta dell’Anima Nera.


Lei Kuangfeng era il Vice Maestro della Trentaseiesima Sala. Era alto e muscoloso, e il suo volto aveva sempre un’espressione seria e severa. Nei suoi occhi c’era un bagliore deciso, mentre fissava con attenzione tutti i discepoli disposti ordinatamente di fronte a lui.


“Il Maestro di Sala stamattina è andato alla Città Darkya per occuparsi di alcune faccende importanti. Quindi, stavolta sarò io a supervisionare l’esame.” Lei Kuangfeng fece scorrere lo sguardo sui discepoli, poi disse in tono solenne: “Voi siete i cento migliori studenti fra i trentamila della Trentaseiesima Sala! Il futuro della Trentaseiesima Sala e dell’intero setta dell’Anima Nera è sulle vostre spalle, dovreste esserne orgogliosi!”


“Tuttavia, soltanto venti tra voi potranno partecipare alla Grande Competizione della setta che si terrà fra tre mesi. Oggi, svolgeremo la prima selezione. Se volete partecipare alla Grande Competizione della setta, allora farete meglio a mostrarmi cosa siete davvero capaci di fare!”


Di fronte a lui c’erano cento discepoli della setta dell’Anima Nera. Inoltre, bastava un’occhiata per capire che fossero chiaramente ancora giovani. Ma nonostante questo, le loro forza misteriosa erano piuttosto sorprendenti. Quasi il sessanta percento di loro era agli ultimi livelli del Divine Origin Realm, mentre il restante quaranta percento aveva già raggiunto i primi del Divine Soul Realm. I più potenti in assoluto fra loro non erano molto lontani dai livelli intermedi del Divine Soul Realm.


In un Reame Stellare Inferiore, chiunque riuscisse a raggiungere un livello del genere prima dei sessant’anni veniva sempre considerato un genio straordinario e incredibile.


Quelli erano i cento migliori fra le decine di migliaia di discepoli della Trentaseiesima Sala del Divino setta dell’Anima Nera. Anche prendendo in considerazione l’intero Regno Darkya, erano tutti fra i giovani più talentuosi in assoluto.


“Le regole vi sono state già spiegate chiaramente. Avrete soltanto quattro ore.” Lei Kuangfeng sollevò quattro dita: “Entro quattro ore, dovete tutti tornare qui, indipendentemente dal risultato. Se sarete in ritardo, anche solo di un secondo, farete meglio a sparire direttamente dal setta e non farvi mai più rivedere. Sono stato chiaro!?”


“Sì!” risposero all’unisono tutti e cento i discepoli.


“Ottimo! Che l’esame abbia inizio. Partite subito tutti!”


Non appena Lei Kuangfeng diede l’ordine, tutti i discepoli si dispersero rapidamente. Scomparvero di corsa in ogni angolo della Catena Montuosa dell’Anima Nera, mentre Lei Kuangfeng rimase immobile, con gli occhi chiusi, rilassandosi.


Poco dopo, in una vallata fra due basse montagne, un discepolo della setta dell’Anima Nera stava lentamente camminando in avanti. Era incredibilmente orgoglioso di essere già al Divine Soul Realm nonostante la sua giovane età, quindi era perfettamente in grado di agire da solo.


Non molto lontano da lui, percepì l’aura di una Bestie Misteriose che si stava avvicinando lentamente… tuttavia, non poteva sapere che a poco più di un metro e mezzo da lui c’era un’altra persona, che la sua Percezione Spirituale non riusciva a percepire e i suoi occhi non potevano a vedere. Mentre avanzava, quella persona invisibile sollevò silenziosamente la piccola e meravigliosa lama azzurra fra le sue dita.


DING!!


Un fascio di Energia Misteriosa che non era affatto forte, anzi, che poteva essere considerato piuttosto debole, eruppe dalla persona accanto al discepolo della setta dell’Anima Nera, ma scomparve quasi nello stesso istante, prima ancora che lui potesse percepirlo. All’improvviso, sentì uno strano prurito al collo, come se fosse stato morso da una zanzara. Senza pensarci troppo, distese una mano per provare a schiacciarla, ma subito dopo il panorama di fronte ai suoi occhi si capovolse e tutto gli apparve sottosopra…


La sua testa si staccò silenziosamente dal collo, senza dargli neppure il tempo di assumere un’espressione spaventata né di gridare dal terrore.


Avendo utilizzato la sua Energia Misteriosa, Yun Che ricomparve all’istante e puntò rapidamente un dito dietro di sé. Il cadavere del discepolo della setta dell’Anima Nera, ancora in piedi, venne subito ricoperto da un sottile strato di ghiaccio. Tutto il suo corpo venne congelato completamente, prima ancora che l’aura o l’odore del suo sangue potessero diffondersi.


Yun Che non si voltò neppure per dargli un’occhiata. Fece due passi in avanti e, subito dopo, scomparve di nuovo nel nulla.


In quell’istante, un altro discepolo della setta dell’Anima Nera raggiunse l’entrata della valle. Non appena vide il cadavere senza testa, il suo sguardo si riempì di terrore. Stava per correre via in preda al panico, quando un raggio di luce fredda lo raggiunse improvvisamente da destra e lo trafisse alla gola!


In un’altra area, quattro discepoli della setta dell’Anima Nera stavano procedendo in gruppo. Yun Che si nascose su una grossa roccia sporgente, circa cinquanta metri più in alto di loro, e i suoi occhi indifferenti si posarono su di loro.


Usando il Riflesso Distruttore della Luna e il Pugnale Farfalla del Suono, era sicuro di riuscire senza fatica ad assassinare qualunque nemico al di sotto del Divine Tribulation Realm senza alcun rumore e senza correre pericoli. Ma quando doveva uccidere di nascosto un gruppo di obiettivi, doveva abbatterli tutti istantaneamente prima che potessero accorgersi della sua presenza. Tutto sommato poteva riuscire ad assassinare di nascosto due bersagli contemporaneamente, ma tre sarebbe stato piuttosto difficile. Considerando che quel gruppo era composto da quattro discepoli, sarebbe stato troppo complicato ucciderli tutti senza lasciare tracce né essere scoperto… dopotutto, non comuni discepoli della setta dell’Anima Nera, ma erano fra i migliori.


Quando vide quelle quattro persone, non si mosse di un millimetro. Tuttavia, annullò la sua invisibilità e nei suoi gelidi occhi si accesero delle fiamme scarlatte con riflessi dorati.


Un potere spirituale privo di forma si diffuse intorno a lui, riempendo l’area circostante.


Dominio Illusorio – Red Butterfly!!


I quattro discepoli si fermarono in quello stesso istante e, uno alla volta, rimasero con lo sguardo fisso in avanti. Negli occhi tutti loro si stava riflettendo una farfalla scarlatta che danzava nell’aria.


“La vedete anche voi quella farfalla rossa come il fuoco?” chiese uno dei quattro.


“Amico, c’è bisogno di chiederlo? Certo che sì, ma è la prima volta che vedo una farfalla del genere. Che sia una qualche sorta di Spirito del Fuoco?” rispose un altro discepolo. Non percepiva nulla di strano in quella farfalla scarlatta che danzava “di fronte ai loro occhi”.


“Com’è possibile che ci sia uno Spirito del Fuoco in questa zona? Oh, guardate, ce n’è un’altra… anzi, adesso ne sono arrivate altre dieci. Che strano. Si può sapere da dove spuntano fuori?” non sapeva che, mentre parlava, i suoi occhi si stavano spalancando sempre di più e la sua voce si stava affievolendo.


“A quanto pare… sempre di più… sempre di più… sempre… di più… di più…”


Di fronte a loro, la prima farfalla rosso acceso era stata raggiunta da una seconda, poi erano diventate almeno una decina… poi qualche centinaio… parecchie migliaia… loro avevano lo sguardo perso nel vuoto… finché non videro altro che una distesa di farfalle scarlatte, che li avevano completamente avvolti… alla fine, le farfalle scomparvero e al loro posto videro soltanto una gigantesca fiamma incandescente…


Quando la fiammata si spense, anche le loro anime si erano ormai completamente estinte.


Bang! Bang! Bang! Bang!


Come una pila di rami fatta cadere dal vento, i quattro discepoli della setta dell’Anima Nera finirono a terra uno dopo l’altro nel giro di soli due secondi. Erano morti tutti nello stesso modo… avevano un’espressione distratta sul volto e i loro occhi erano spalancati, ma erano ormai di un bianco grigiastro e senza alcuna lucentezza.


I loro corpi contenevano ancora le loro auree e la loro forza vitale, il loro sangue stava ancora circolando normalmente e i loro cuori battevano a un ritmo regolare… tuttavia, non si sarebbero mai più risvegliati.


A quel punto, anche Yun Che scomparve di nuovo nel nulla e si avvicinò da invisibile al suo bersaglio successivo.


Il Dominio Red Butterfly era l’Abilità Profound dell’ottavo stadio delle Cronache del Mondo Ardente del Corvo Dorato. Era il secondo Dominio mentale che Yun Che aveva imparato, dopo aver ereditato il Dominio del Dio Drago. Ma tra i due c’era una gigantesca differenza, infatti il Dominio del Dio Drago terrorizzava l’anima stessa degli avversari col suo potere tirannico. Il Dominio Red Butterfly, invece, anche se non era potente quanto quello del Dio Drago aveva un effetto molto più crudele e spietato – bruciare l’anima senza lasciarne alcuna traccia!


Il suo aspetto più terrificante era che permetteva di usare il potere delle Fiamme del Corvo Dorato utilizzando come mezzo di trasmissione l’anima, così da non dover rilasciare del fuoco dal proprio corpo. Quindi, se si sapeva controllare molto bene, permetteva di attaccare con le Fiamme del Corvo Dorato senza che gli avversari potessero percepirne l’utilizzo!


…………..


Mancavano ancora quasi due ore al termine della selezione, ma Lei Kuangefeng aprì improvvisamente gli occhi.


Si era accorto che c’era qualcosa di strano.


La regione montuosa di fronte a lui era troppo silenziosa. Non si sentivano le grida dei discepoli, né i ruggiti delle Bestie Misteriose, e persino il vento che soffiava intorno a lui era estremamente lieve.


All’improvviso, dentro di sé si sentì terribilmente a disagio. Spiccò il volo e rilasciò rapidamente la sua Percezione Spirituale, ma non riuscì a percepire l’aura di nessuno dei suoi discepoli, anche dopo aver cercato per parecchi secondi.


La terribile sensazione che avvertiva nel cuore si fece ancora più intensa e volò prontamente verso il cuore della zona montuosa, guardando con attenzione verso il basso. Alla fine, un po’ di tempo dopo, percepì le auree di vari esseri viventi… ma subito dopo, le sue pupille si restrinsero e atterrò frettolosamente.


Accasciati a terra, c’erano i cadaveri di sei dei discepoli. I loro occhi erano spalancati, ma opachi e senza pupille. Il loro respiro e le loro auree erano estremamente deboli, ma sui loro corpi non c’erano tracce di ferite o sangue. Tuttavia, nessuno di loro si muoveva di un millimetro, come se fossero ormai privi di anima.


“Cosa… cos’è successo qui!?” Lei Kuangfeng era terribilmente scioccato. Poi, indietreggiò di scatto di un passo, rilasciò la sua Energia Misteriosa e gridò a squarciagola: “Chi sei!? Chi ha avuto il fegato di tramare contro il mio Divino setta dell’Anima Nera! Fatti vedere!!”


Le sue grida raggiunsero una grande distanza, coprendo una buona parte della regione montuosa, ma non ricevette nessuna risposta.


Quando gli strati di ghiaccio si sciolsero, le auree del sangue dei discepoli, che erano state sigillate, cominciarono a disperdersi nell’aria. Seguendole, Lei Kuanfeng trovò i loro cadaveri, uno dopo l’altro. Erano tutti morti nello stesso identico modo. Erano stati decapitati, e il taglio fra la testa e il collo era sempre così liscio da far sembrare che fosse stato levigato con attenzione.


Alcuni discepoli avevano sul volto un’espressione terrorizzata, mentre altri erano addirittura calmi.


Quelli che non erano stati decapitati avevano gli occhi spalancati, senza eccezioni. Sembrava che la loro forza vitale fosse ancora intatta, ma le loro anime e le loro menti erano state completamente cancellate.


Man mano che trovava i cadaveri di altri discepoli, Lei Kuangfeng aveva uno sguardo sempre pià spaventato… sei… dieci… trenta… sessanta… cento…


Alla fine, trovò i cadaveri di tutti e cento i discepoli, fra i quali neppure uno era stato abbastanza fortunato da salvarsi!!


Era scioccato, siccome per tutto il tempo non aveva percepito nessun suono, movimento o aura fuori posto, né aveva ricevuto la trasmissione sonora di qualche discepolo.


C’era una sola spiegazione. Che fossero da soli o in gruppo, erano stati tutti uccisi all’istante, senza avere neppure il tempo di gridare! Altrimenti, se uno di loro avesse anche solo accennato un urlo, anche solo per un istante, lui l’avrebbe sentito chiaramente.


L’aspetto più terrificante non era che fossero stati uccisi all’istante, ma che per assassinare in quel modo un discepolo al Divine Soul Realm anche qualcuno al Divine Tribulation Realm avrebbe dovuto usare almeno metà della sua forza. Lei Kuangfeng non era molto lontano e avrebbe potuto percepire facilmente una tale quantità di Energia Misteriosa, anche se l’assassino l’avesse ritratta subito dopo aver attaccato.


Ma lui non aveva davvero percepito nulla, mentre i cento discepoli venivano uccisi all’istante!


La paura dell’ignoto travolse Lei Kuangfeng, facendogli venire la pelle d’oca. Un brivido sconvolgente gli corse lungo la schiena… <em>Impossibile! È impossibile che sia successa una cosa del genere. Non sarà stato un fan… un fantasma o uno spirito maligno?</em>


“Chi è stato!? Se ne hai il coraggio fatti vedere subito, dannazione!! Come hai osato provocare così il mio Divino setta dell’Anima Nera!? Aspetta e vedrai. Stermineremo completamente tutti i tuoi parenti fino alle scorse nove generazioni!!”


Mentre ululava come un folle, Lei Kuangfeng si voltò rapidamente a mezz’aria, guardando in tutte le direzioni. Le sue grida sembravano terribilmente minacciose, ma in realtà stava tremando dalla paura.


Avrebbe potuto lasciar perdere, se si fosse trattato di un centinaio di normalissimi discepoli della setta dell’Anima Nera. Ma quei cento… che erano morti così all’improvviso e in circostanze così misteriose, erano i più straordinari dell’attuale generazione di studenti della Trentaseiesima Sala. La loro morte rappresentava una perdita gigantesca sia per la Sala che per l’intero setta dell’Anima Nera.


Le conseguenze più dirette di quell’incidente sarebbero state evidenti durante la Grande Competizione della setta. La Trentaseiesima Sala sarebbe precipitata in fondo alla classifica e i suoi discepoli non avrebbero avuto il coraggio di guardare gli altri negli occhi.


Sentendo un gelido terrore nel petto, ben presto Lei Kuangfeng non riuscì più a mantenere quell’atteggiamo soverchiante. Raccolse i corpi di due discepoli a caso e tornò velocemente in volo verso la sede principale della setta. Quando arrivò dove era rimasto fino a poco prima, all’improvviso sentì un pungente odore di sangue.


Dove era rimasto fermo con gli occhi chiusi per due ore, erano state scritte con il sangue due righe, a grandi caratteri:


Le vite di centomila discepoli del Divino setta dell’Anima Nera, per commemorare le anime degli Spiriti del Legno!


-Ling Yun.


L’aura del sangue riempiva l’aria, indicando chiaramente che erano state appena scritte. Tuttavia, sia prima che in quel momento, Lei Kuangfeng non aveva percepito nessuna aura nei dintorni.


Lei Kuangfeng cominciò a tremare senza controllo. Prese una Pietra Profound dell’Immagine e vi registrò le parole scritte col sangue. Senza più il coraggio di gridare di nuovo o lanciare altre minacce, corse disperatamente verso la setta il più in fretta possibile.
                                


                                



