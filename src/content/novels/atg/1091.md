---
title: Capitolo 1091 – Incontrare di Nuovo Piccola Jasmine
pubDate: 2025-02-03T07:52:46.913Z
tags:
    - atg
---


<em><strong>Capitolo Sponsorizzato! Grazie ancora Luciano!</strong></em>


<em><strong>4 in coda (1 Luciano, 3 Angelo), 0/10 donazione</strong></em>


<em><strong>-Alstor</strong></em>






Molte voci scioccanti erano comparse a poco a poco nel Regno Darkya e negli ultimi giorni avevano continuato senza sosta a diffondersi sempre di più.


“Ho sentito dire che un altro migliaio di discepoli della setta dell’Anima Nera sono stati uccisi da Ling Yun, ieri. Sono trascorse solo poco più di due settimane, eppure la setta dell’Anima Nera ha già perso almeno cinquanta o sessantamila discepoli! E per di più, pare che la setta dell’Anima Nera non sia riuscito a torcere neppure un capello a Ling Yun, sebbene ogni giorno conducano delle ricerche di massa. Ho sentito dire anche che non hanno ancora neanche la più pallida idea di che aspetto abbia.”


“Tch! Che sciocchezze! Ling Yun ha già ucciso decine e decine di migliaia di discepoli della setta dell’Anima Nera, okay! Soltanto ieri, ne hanno persi più di cinquantamila; beh, direi che è quello che si intende con l’espressione ‘distese di cadaveri e fiumi di sangue’… il figlio maggiore di un mio zio materno è un discepolo della setta dell’Anima Nera e me l’ha raccontato lui in persona. Al momento, il solo nome ‘Ling Yun’ è sufficiente a far tremare dalla paura tutti i discepoli della setta dell’Anima Nera.”


“Ehi, secondo te chi è questo Ling Yun? Sembra quasi che la setta dell’Anima Nera abbia provocato un dio degli inferi sceso in terra.”


“Ragazzi, avete sentito le ultime notizie!? la setta dell’Anima Nera ha appena istituito un coprifuoco e proibito a tutti i discepoli di uscire dal setta, sono costretti a restare al suo interno. È assolutamente vero! Non posso credere che il potente setta dell’Anima Nera sia davvero così spaventato da ritrarsi nel proprio guscio come una tartaruga, è troppo bello! Mi fa impazzire dal ridere! Wahahaahahaha!”


“Sssh! Abbassa la voce. Se ci fosse qui vicino un membro della setta dell’Anima Nera e ti sentisse?”


“Ma se sono così spaventati da nascondersi nella propria tana, dai, di cosa cazzo dovrei avere paura!?”


Per i praticanti del mistero del Regno Darkya, era fin troppo bello e liberatorio sapere che il malfamato e dispotico setta dell’Anima Nera era in preda al panico dopo il massacro di così tanti dei suoi discepoli, tanto da arrivare a proibire loro di uscire dal setta. All’inizio, osavano soltanto discutere della faccenda di nascosto. Ma man mano che le discussioni si facevano più accese e la notizia del coprifuoco si diffondeva, l’atmosfera generale dell’intero Regno Darkya in pochi giorni divenne stranamente infervorata… sembrava quasi che si stesse festeggiando il capodanno.


Inoltre, il nome di Ling Yun divenne così famoso che persino gli anziani e i bambini lo conoscevano.


All’interno della setta dell’Anima Nera.


Bang!!


Lei Qianfeng ridusse in polvere un tavolo di pietra, gridando con un’espressione scura come il fondo di un pozzo: “Chi è stato a raccontare l’accaduto? È inaccettabile!”


“Deve essere stato Ling Yun.”


“No.” Lei Tiangang scosse la testa: “Ling Yun non può assolutamente essersi allontanato più di cinquecento chilometri da qui, per non parlare del fatto che non potrebbe mai aver diffuso così tanto tutte le notizie in pochi giorni, se fosse da solo. Deve avere un complice, anch’egli attualmente nel Regno Darkya!”


“Per essere più precisi… sembra che le voci abbiano cominciato a diffondersi dalla Città Darkya, quindi molto probabilmente il suo complice è un membro di qualche potenza locale. E deve trattarsi di una fazione piuttosto influente!”


“Ciò che dice ha senso, Maestro della Sala Principale! Ma non riesco davvero a immaginare quale setta o altra fazione possa avere abbastanza fegato da offenderci in questo modo!”


“Risparmia queste inutili stronzate per un’altra volta!” intervenne Lei Qianfeng, infuriato: “Ovviamente quegli sporchi cittadini chiuderanno la bocca quando avremo catturato Ling Yun! Se ha davvero un complice all’interno del Regno Darkya, allora ci assicureremo che faccia una brutta fine!”


“Vi restano soltanto due settimane!” il bagliore negli occhi di Lei Qianfeng era incredibilmente feroce: “Non mi importa che metodi utilizziate, ma dovete assolutamente trovarlo entro due settimane! Spezzerò tutte le sue ossa con le mie stesse mani e gli farò desiderare d’essere morto!”


Il Grande Anziano della setta dell’Anima Nera, Lei Qiandu, rispose: “A giudicare dal metodo con cui Ling Yun ci ha attaccato in questi ultimi giorni, sceglie sempre bersagli al di sotto del Divine Tribulation Realm. Il fatto che non abbia mai osato attaccare qualcuno al di sotto del Divine Tribulation Realm indica che probabilmente la sua forza misteriosa non è molto alta. Inoltre, non ha mai ucciso più di duecento persone alla volta, ma d’altro canto non lascia mai nessuna traccia. Tutti questi indizi sembrano suggerire che la sua forza misteriosa sia bassa ma che sia estremamente abile negli assassini furtivi. Forse potrebbe persino essere in grado di nascondere completamente la sua aura. Ma la sua caratteristica più scioccante è senza dubbio la sua forza mentale…”


“Ho esaminato alcuni registri e fonti antiche e, per il momento, ho trovato molte informazioni riguardo a tecniche che permettono di uccidere l’avversario senza lasciare traccia attraverso la propria forza mentale. Tuttavia, la maggior parte di queste tecniche non sono soltanto molto difficili da imparare e incredibilmente pericolose da utilizzare, ma sono tutte parte di eredità di Veri Dei appartenenti a Reami Stellari Intermedi o Superiori. Per esempio, il Regno del Risveglio Zen possiede il Mantra Assassino della Cancellazione Mentale, che è in grado di distruggere completamente la coscienza dell’avversario in pochi secondi, e il Regno del Dio della Fiamma possiede un Dominio molto particolare in grado di fondere fiamme divine ed energia spirituale per sferrare un attacco su vasta scala, in grado di bruciare l’anima dei nemici fino a cancellarla dall’esistenza, mentre il Regno del Drago Blu della Regione Divina Occidentale usa il Dominio Assoluto dell’Anima di Ghiaccio, che è ancora più…”


“Non mi interessano tutte queste sciocchezze inutili!” Lei Qianfeng lo interruppe bruscamente: “Anche se Ling Yun non provenisse dal Regno della Luna Pura, sarebbe comunque assolutamente impossibile che venga da un Reame Intermedio o Superiore. Altrimenti, non avrebbe bisogno di agire così di nascosto. L’unica cosa che mi interessa sapere è quanto tempo impiegherete a catturarlo!”


“Er…” Lei Tiangang rispose prudentemente: “Maestro della setta, ho già riorganizzato le Sessantaquattro Sale suddividendole in duecento squadre. Ogni squadra sarà sorvegliata da almeno due esperti al Divine Tribulation Realm. Questa notte, si apposteranno nei luoghi dove è più probabile che Ling Yun si faccia vivo, per tendergli un’imboscata. Probabilmente… stavolta riusciranno a ottenere qualche risultato.”


Il tono di Lei Tiangang era chiaramente insicuro, mentre pronunciava le ultime frasi. Quindi, aggiunse frettolosamente: “In ogni caso, il modo migliore per occuparci di Ling Yun resta ancora scoprire informazioni sensibili su di lui o sulla sua famiglia, così potremo costringerlo a uno scontro aperto. Il Regno della Luna Pura, dopotutto, non è il Regno Darkya ed è parecchie volte più grande di quest’ultimo. Le persone che abbiamo mandato a indagare stanno lavorando giorno e notte per raccogliere informazioni su di lui. Anche se non hanno ancora trovato nulla, sono sicuro che fra qualche giorno ci saranno buone notizie. La prego di non preoccuparsi, Maestro della setta.”


“Sarà meglio che sia davvero così.” Ogni parola di Lei Qianfeng conteneva una quantità sorprendente di intento omicida: “Altrimenti, se il Divino Regno Marziale dovesse punirmi e per me le cose si mettessero male, allora farò soffrire con me anche tutti voi!”


Catena Montuosa dell’Anima Nera.


Lei Kuangfeng e Lei Qinglie erano due grandi Vice della Trentaseiesima Sala della setta dell’Anima Nera. Durante la notte, scortarono circa un centinaio dei migliori discepoli della loro Sala nella Catena Montuosa dell’Anima Nera, nascosti dal buio della notte e dalla nebbia oscura, come aveva ordinato Lei Tiangang. Poi, li fecero disporre nel sottobosco, fra degli arbusti secchi, e tutti nascosero il più possibile la propria aura. Avevano anche ordinato severamente ai discepoli di non fare rumore per nessun motivo.


Attesero per tutta la notte, avvolti dal buio e dal silenzio.


Anche se la loro “imboscata” si basava soprattutto sulla speranza che Ling Yun passasse per puro caso in quella zona, dopo due settimane di fila in cui non erano riusciti a intravedere neppure la sua ombra non erano riusciti a trovare un’idea migliore di questa.


Man mano che il sole sorgeva e la nebbia cominciava a disperdersi, conclusero che – come c’era da aspettarsi – ancora una volta non avevano trovato la loro preda. Tuttavia, Lei Kuangfeng e Lei Qinglie rimasero accovacciati nella loro posizione, finché il sole non fu alto nel cielo e la nebbia grigia fu completamente scomparsa. Solo allora si inviarono finalmente a vicenda una trasmissione sonora e saltarono fuori dai loro nascondigli.


“Radunatevi e tornate tutti qui!” gridò a gran voce Lei Kuangfeng.


Tuttavia, l’unica risposta che ricevette fu un silenzio inquietante. Riusciva a percepire l’aura di ognuno dei discepoli, ma nessuno obbedì al suo ordine.


I volti di Lei Kuangfeng e Lei Qinglie si incupirono improvvisamente. Lei Kuanfeng spiccò prontamente il volo e spinse verso terra con il palmo della mano. Tutti gli arbusti nel raggio di qualche chilometro vennero scagliati in aria… e insieme a essi, c’erano i cadaveri di tutti i discepoli sotto il loro comando.


Thump thump thump thump…


I discepoli della setta dell’Anima Nera caddero a terra come marionette. I loro occhi erano spalancati, terribilmente vitrei e simili a quelli dei morti. Tuttavia, le loro auree per qualche ragione erano ancora perfettamente intatte.


Lei Kuangfeng e Lei Qinglie rimasero con lo sguardo perso nel vuoto per qualche secondo. Anche se a Lei Kuangfeng era già capitato, non poté comunque che sentire dei brividi in tutto il corpo. Lei Qinglie, invece, era più scioccato di quanto non fosse mai stato in vita sua. Non sarebbe stato così sconvolto neppure se avesse visto un numero dieci volte maggiore di persone uccise normalmente.


“… non può essere davvero un… un… un fantasma, vero?” Lei Qinglie era il Vice di una Sala della setta dell’Anima Nera, eppure in quel momento aveva la voce tremante.


Fu proprio in quel momento che una debole aura di sangue li raggiunse dall’area davanti a loro. Non appena Lei Kuangfeng la percepì, raggiunse rapidamente il corpo del discepolo da cui proveniva e lo prese fra le mani, girandolo. Sulla sua schiena, c’erano alcune piccole parole scritte con il sangue:


“Tornate da Lei Qianfeng e ditegli che ha tre giorni di tempo per distruggere le sue Vene Misterioses e spezzarsi tutti e quattro gli arti! Altrimenti, mi assicurerò che trascorra il resto dei suoi giorni affogando nel rimpianto!


- Ling Yun”


“E’… è davvero Ling Yun!” Lei Qinglie non si era ancora ripreso dal terribile shock.


Ma lo sguardo di Lei Kuangfeng, invece, si incupì: “Il sangue non si è ancora asciugato del tutto, quindi probabilmente ha attaccato poco fa. Questo significa che non può essere lontano! Svelto, cerchiamolo!”


I due Vice di Sala spiccarono immediatamente il volo, diffondendo la loro percezione spirituale e cercando ovunque… ormai tutti i membri della setta dell’Anima Nera erano sicuri che quel “Ling Yun” fosse straordinariamente abile nel nascondere la propria aura. Inoltre, erano sicuri che fosse astuto e prudente. Pensavano che non avrebbe mai agito, a meno che non fosse sicuro di non correre pericoli. Una volta portati a termine gli omicidi, sicuramente sarebbe scappato il più lontano possibile… ma non avrebbero mai potuto immaginare neppure nei loro sogni che Yun Che non potesse soltanto nascondere alla perfezione la propria aura, ma anche diventare invisibile.


Il Riflesso Distruttore della Luna non era soltanto stato creato dalla Fenice di Ghiaccio, ma era una Tecnica Misteriosa della Via Divina di livello ancora più alto del Canone dell’Investitura della Fenice di Ghiaccio. Soltanto Mu Xuanyin era stata in grado di coltivarlo quasi alla perfezione, quindi i praticanti del mistero dei Reami Inferiori non avrebbero mai potuto sospettare della sua esistenza.


Piuttosto lontano da loro, Yun Che mentre era invisibile li osservò con la coda dell’occhio mentre volavano nel cielo come mosche senza testa, e sogghignò. Continuò ad avanzare a un ritmo sostenuto verso ovest. I due Vice della Sala avevano già guardato e controllato con la percezione spirituale il punto in cui si trovava, più e più volte, ma non si erano accorti di lui.


Dopo essersi allontanato a una distanza di sicurezza, Yun Che utilizzò un po’ più di forza misteriosa e accelerò. Di conseguenza, ricomparve.


“Il primo passo è quasi fatto. È quasi ora di consegnare alla setta dell’Anima Nera il loro secondo grande ‘regalo’.” Yun Che si portò una mano al cuore e sussurrò: “He Lin… farò pagare loro diecimila volte il debito di sangue che devono agli Spiriti del Legno!”


Proprio dopo essere ricomparso, quando stava per accelerare ulteriormente per lasciare la zona, all’improvviso percepì di fronte a sé una vaga aura, piuttosto familiare.


<em>Quest’aura… com’è possibile?</em>


Avanzò rapidamente, poi lanciò un’occhiata verso il folto sottobosco più in basso di lui. Subito, vide una ragazzina minuta con indosso un lungo e appariscente vestito color arcobaleno, che stava saltellando nella sua direzione.


Era proprio Piccola Jasmine!
<em>
Cosa ci fa qui!?</em>


Poteva essere soltanto una coincidenza, ma non appena lo sguardo di Yun Che si posò su di lei, anche Piccola Jasmine guardò casualmente verso l’alto e lo vide. I suoi occhi si illuminarono all’istante.


<em>Merda </em>– Yun Che sentì il suo cuore mancare un battito e scattò subito verso di lei. Ma ormai, era già troppo tardi. Un grido incredibilmente melodioso risuonò per tutta la vallata.


“Cognato, sono qui!”


Lei Kuangfeng e Lei Qinglie erano molto lontani da lì, ma al momento la loro percezione spirituale era comunque estesa al massimo. La voce di Piccola Jasmine era chiara come il tintinnio del cristallo, quindi probabilmente l’avrebbero sentita anche se fossero stati distratti.


Yun Che balzò verso il basso come un ghepardo, afferrò Piccola Jasmine e le coprì vigorosamente le labbra con la mano destra. Dopo aver nascosto istantaneamente le loro auree con il Fulmine Nascosto, volò via rapidamente da quella zona, restando rasoterra. Senza fare alcun rumore, trascinò la ragazzina in una piccola fenditura tra due giganteschi massi.


“Fai silenzio!” disse Yun Che, stringendo i denti e immobilizzandola con la sua Energia Misteriosa per impedirle di dimenarsi. Continuò a nascondere la sua aura con il Fulmine Nascosto e coprì sia la sua bocca che il suo naso con la mano, talmente era preoccupato.


“…” Piccola Jasmine non riusciva a muoversi, figurarsi fare il minimo rumore. L’unica cosa che poté fare fu fissare Yun Che con quei suoi occhi innocenti.


Come c’era da aspettarsi, Lei Kuanfeng e Lei Qinglie arrivarono subito lasciandosi alle spalle due tornado di Energia Misteriosa, poi atterrarono proprio dove poco prima c’erano Yun Che e Piccola Jasmine.


“Mi sembrava la voce di una ragazzina. Com’è possibile che sia scomparsa così all’improvviso?”


“Quella ragazza stava sicuramente chiamando qualcuno… dev’essere ancora vicina. Troviamola subito!”


Yun Che si sentiva come se fosse stato trasformato in una statua di ghiaccio. Non osò muovere neppure un muscolo.


Grazie al Fulmine Nascosto e al Riflesso Distruttore della Luna, era assolutamente certo che i due non sarebbero riusciti a scoprirlo neppure se fossero stati a trenta metri da lui. Tuttavia, questo valeva soltanto per lui! Il Fulmine Nascosto poteva essere usato per nascondere l’aura delle altre persone, ma lo stesso non valeva per il Riflesso Distruttore della Luna! Non era sicuro che il Fulmine Nascosto fosse sufficiente a nasconderlo – o meglio, a nascondere Piccola Jasmine – da due avversari dalla forza misteriosa ben maggiore della sua.


Ma la fortuna sembrava sorridergli. Lei Kuangfeng si diresse verso sud e Lei Qinglie verso ovest. Entrambi si allontanarono gradualmente da dove si erano nascosti.


Yun Che sospirò mentalmente dal sollievo, poi lanciò un’occhiataccia a Piccola Jasmine, con gli occhi spalancati e l’aria abbattuta. Le spiegò in un sussurro: “Quei due mi stanno dando la caccia. Se ci trovano, moriremo entrambi, capito!? Quindi non parlare e non osare neppure respirare troppo rumorosamente. Se hai capito, sbatti le palpebre una volta.”


“…” Piccola Jasmine sbatté con decisione le palpebre per un paio di volte.


Solo allora Yun Che allontanò lentamente la mano dalla sua bocca, mantenendo attivo il Fulmine Nascosto. Ora era pronto a portare via in silenzio Piccola Jasmine.


Ovviamente, Piccola Jasmine non disse nulla. Si limitò a guardare stizzita Yun Che, poi si toccò la punta del naso, che sembrava farle male per via della forza con cui Yun Che l’aveva coperto, e…


“Etciùù!!”


Uno starnuto incredibilmente rumoroso fece venire la pelle d’oca su tutto il corpo a Yun Che.


“I ~！@#￥%...” Senza un attimo di esitazione, Yun Che afferrò Piccola Jasmine e rilasciò esplosivamente tutta la sua Energia Misteriosa, scappando il più in fretta possibile.


Contemporaneamente, due potenti auree si posarono su di lui e lo avvolsero saldamente come catene di fulmini celesti.
                                


                                



