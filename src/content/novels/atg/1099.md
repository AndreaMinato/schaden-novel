---
title: Capitolo 1099 – Un’altra Moon Star Restoration
pubDate: 2025-02-03T07:52:46.914Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>


<em><strong>-Alstor</strong></em>






Innumerevoli grida d’agonia riecheggiarono per tutta la Catena Montuosa dell’Anima Nera, trasformatasi in un mare di fuoco. Era impossibile sapere con precisione quanti discepoli fossero stati divorati dalle fiamme, ridotti in cenere prima ancora di poter fuggire. Si riusciva a vedere sollo quella sconfinata distesa rossa e dorata, dalla quale provenivano le miserabili urla di dolore dei discepoli.


Divorati da quelle divampanti fiamme dorate, persino i potenti Maestri di Sala dovettero difendersi con tutte le loro forze. Anche le espressioni sui loro volti erano cambiate notevolmente. Guardandosi intorno, non riuscirono a vedere né a percepire Yun Che. Davanti ai loro occhi c’erano solo gli innumerevoli discepoli della setta dell’Anima Nera che venivano ridotti velocemente in cenere, come foglie secche.


Non erano più calmi e composti come prima e non poterono evitare di tremare e rabbrividire dal terrore. Il Dominio del Dio Drago aveva fatto perdere loro traccia dell’aura di Yun Che. Non appena quel mare di fiamme era esploso, anche la loro percezione spirituale e la loro vista erano state limitate. Non riuscivano a vedere quanti discepoli fossero morti nel mezzo del fuoco, né osavano immaginarlo. E l’aspetto più terrificante era che non avevano la più pallida idea della direzione in cui fosse fuggito “Ling Yun.”


“Non preoccupiamoci dei discepoli, per adesso! Troviamo subito Ling Yun… dobbiamo trovarlo a qualsiasi costo!”


“Lo abbiamo ferito gravemente e sono sicuro che per creare un Dominio di fiamme così grande abbia quasi esaurito la sua Energia Misteriosa… dev’essere sicuramente qui vicino! Non possiamo permettergli di andarsene vivo da qua, per nessun motivo al mondo!!”


In mezzo all’impetuoso mare di fiamme, Yun Che stava volando tenendo fra le braccia Piccola Jasmine. Era completamente ricoperto di sangue e stava ansimando con fatica. Anche la sua velocità era estremamente più lenta di prima… rilasciando Yellow Spring Ashes con tutte le sue forze, in preda alla rabbia, dopo essere stato ferito, aveva esaurito gran parte della sua Energia Misteriosa.


Dopo essersi assicurato che nessuno lo avesse ancora individuato con la percezione spirituale, Yun Che distese un braccio in avanti ed evocò rapidamente l’Arca Primordiale Misteriosa. Non appena comparve, vi entrò insieme a Piccola Jasmine e si teletrasportò all’istante a centocinquanta chilometri più a ovest.


L’energia consumata dall’Arca Primordiale Misteriosa per viaggiare attraverso lo spazio nel Regno degli Dei era eccessiva. Alla Prigione Infernale Cimitero di Dei, anche se si poteva considerare un miracolo, l’Arca Primordiale Misteriosa aveva utilizzato metà dell’energia della Giada dell’Uccello Vermiglio per percorrere soltanto centocinquanta chilometri.


Nei piani d’esistenza inferiori, non solo le bastava molta meno energia per percorrere istantaneamente la stessa distanza, ma poteva essere usata come asso nella manica per fuggire in assoluta sicurezza, se necessario. Ma nel Regno degli Dei, era molto meno sicuro. Yun Che ovviamente avrebbe avuto usarla per fuggire a più di centocinquanta chilometri di distanza. Ma non aveva altra scelta, dato che l’Arca Primordiale Misteriosa non riusciva a teletrasportarsi più lontano… e ora che l’aveva usata di nuovo, l’energia della Giada dell’Uccello Vermiglio doveva essersi quasi del tutto esaurita.


Uscì subito dall’Arca Primordiale Misteriosa insieme a Piccola Jasmine e la mise via rapidamente. Ora, poteva soltanto sperare che Yellow Spring Ashes avesse impedito ai membri della setta dell’Anima Nera di percepire l’aura dell’Arca e la deformazione nello spazio da essa creata.


Attivò il Fulmine Nascosto e nascose alla perfezione sia la sua aura che quella di Piccola Jasmine. Poi, le tappò con decisione la bocca con una mano. Dopo aver imparato la lezione dall’ultima volta, voleva assicurarsi che non sarebbe riuscita ad aprire bocca per quanto potesse sforzarsi.


Accorgendosi che non c’erano auree dirette verso di lui, Yun Che si sentì un po’ più tranquillo. Sfruttando il buio della notte e la fitta nebbia, continuò con attenzione a dirigersi verso ovest, trascinandosi nonostante sentisse tutto il corpo estremamente pesante.


“Oouu… uuuuuuuu…” con la bocca tappata, Piccola Jasmine continuava a dimenarsi e a piegarsi di qua e di là, mormorando infastidita.


“Se non vuoi morire, allora fai la brava! Altrimenti… ti ucciderò prima che tu possa provare a fare qualcosa di stupido!” disse in tono glaciale Yun Che, stringendo i denti e con la voce roca. Aveva dovuto rischiare la vita per quell’ultima flebile speranza di sopravvivere.


Piccola Jasmine spalancò gli occhi. Proprio quando stava per agitarsi e lamentarsi ancora più ferocemente, una goccia di un liquido caldo cadde delicatamente sulla sua mano.


Una goccia… due gocce… tre gocce… alla fine, divenne un rivolo. In un batter d’occhio, il dorso bianco e delicato della sua mano si tinse completamente di rosso sangue.


A quel punto, Yun Che barcollò e si inginocchiò debolmente a terra. Distese di scatto una mano e si afferrò la gola, così da obbligarsi a non fare alcun rumore. Tuttavia, il suo petto si muoveva su e giù così violentemente da sembrare sul punto di scoppiare.


“…” Piccola Jasmine smise di dimenarsi. Nei suoi occhi brillanti come stelle comparve gradualmente uno sguardo spento e vacante, mai visto prima.


In lontananza, il mare di fiamme del Corvo Dorato aveva già cominciato a estinguersi rapidamente. I Maestri di Sala, i Vice Maestri di Sala e i discepoli così fortunati da sopravvivere stavano cercando disperatamente Yun Che. Dopo aver rilasciato un Dominio così spaventoso nelle condizioni in cui si trovava, doveva aver consumato la maggior parte della sua Energia Misteriosa e le sue ferite dovevano essere peggiorate. Quindi, tutti erano assolutamente certi che Yun Che non potesse essere andato molto lontano e si stesse sicuramente nascondendo lì vicino. Anche se cercavano sempre più lontano, non si sarebbero mai aspettati che Yun Che fosse davvero già a centocinquanta chilometri di distanza.


Yun Che ansimò almeno altre dieci volte prima di riuscire in qualche modo a riprendere il controllo. La sua mano era stata premuta contro la bocca e il naso di Piccola Jasmine per tutto il tempo. Se fosse stata qualsiasi altra persona, sicuramente avrebbe scelto di farla entrare nell’Arca Primordiale Misteriosa per poi lasciare la Catena Montuosa in tutta sicurezza con il Riflesso Distruttore della Luna. Tuttavia… aveva sperimentato di persona il carattere terribilmente insolente e irragionevole di Piccola Jasmine, che sicuramente li avrebbe condannati entrambi a morte, se fosse improvvisamente uscita dall’Arca Primordiale Misteriosa durante la fuga. Non poteva assolutamente correre quel rischio!


Rialzandosi ancora una volta in piedi, scattò verso ovest. Per essere al sicuro, probabilmente gli sarebbe bastato arrivare nella regione occidentale della Catena Montuosa. Ma prima che si fosse allontanato di molto, all’improvviso avvertì qualcosa alle sue spalle e si sentì terribilmente a disagio.


Si trattava di un’aura estremamente lontana, ma così terrificante da far irrigidire di colpo tutti i suoi muscoli.


Era l’aura di qualcuno al Divine King Realm!!


Lei Qianfeng!


Yun Che si fermò immediatamente. Si appoggiò a un albero rinsecchito e restò immobile, senza osare muoversi di un millimetro.


“Maestro della setta, le diamo con rispetto il benvenuto!!”


In alto nel cielo, molto lontano, ancora illuminato dalle ultime fiamme del Corvo Dorato che non si erano ancora spente, erano comparse alcune persone. Yun Che sentì chiaramente quelle parole, urlate a squarciagola da così tanti membri della setta.


Lei Qianfeng osservò l’area intorno a lui. Ogni muscolo del suo viso tremava visibilmente. Quando era stato contattato con la trasmissione sonora, aveva deciso di non dirigersi lì da solo. Dietro di lui c’era Lei Tiangang, oltre a cinque Anziani della setta dell’Anima Nera al Divine Spirit Realm.


Ma tutti loro erano incredibilmente scuri in volto. Non vedevano altro che cadaveri carbonizzati, a perdita d’occhio, e i discepoli sopravvissuti sembravano terribilmente spaventati. La maggior parte di loro aveva ustioni più o meno gravi.


“Questo… tutto questo… è opera di Ling Yun?” chiese Lei Qianfeng, con le labbra che tremavano violentemente a ogni parola. Sulla sua fronte, parecchie vene azzurre si gonfiarono quasi fino a scoppiare.


“Sì…” rispose il Maestro di Sala alla guida degli altri. Di fronte alla terribile aura e allo sguardo di Lei Qianfeng, era diventato subito madido di sudore.


“Allora… dov’è quel Ling Yun!?”


“Ecco… poco fa, questo servitore ha ferito gravemente Ling Yun e stavamo per catturarlo, ma all’improvviso… lui… è scomparso senza lasciare traccia… questo servitore al momento lo sta cercando. Di sicuro non può essere andato lontano, quindi questo servitore lo troverà pre…”


“Spazzatura che non sei altro!!” quelle cinque minacciose e fredde parole fecero ammutolire tutti i Maestri di Sala, che chinarono il capo e cominciarono a tremare dal terrore.


Un’aura, vasta quanto un oceano, si diffuse intorno a lui in ogni direzione, coprendo quasi tutta la Catena Montuosa.


Anche se fino a pochi secondi prima Yun Che stava fuggendo, da quando era arrivato Lei Qianfeng non aveva osato muoversi, anche se stava usando il Fulmine Nascosto. Quando percepì la sua aura intorno a sé, trattenne subito il fiato. In quel momento anche Piccola Jasmine, fra le sue braccia, si calmò improvvisamente e, proprio come lui, rimase immobile.


Dopo un bel po’, Lei Qianfeng ritrasse la sua percezione spirituale. Nella Catena Montuosa vivevano innumerevoli Bestie Misteriose, oltre a innumerevoli discepoli della setta. Quindi, le auree di tutti gli esseri viventi nella zona erano strettamente intrecciate l’una con l’altra. Con anche la nebbia a limitare la sua percezione spirituale, persino per un Divine King come lui era difficile individuare un’aura particolare in un’area così vasta, in quelle circostanze… inoltre, Yun Che stava usando il Fulmine Nascosto.


Ma subito dopo, i suoi occhi si restrinsero. L’umiliazione di aver dovuto isolare il suo setta, l’odio generato dall’assassinio di suo figlio e dagli innumerevoli discepoli sterminati quella notte… lo fecero impazzire dalla rabbia. Era normale che fosse così infuriato da perdere la ragione.


Yun Che era estremamente abile nel nascondersi e tutti i membri della setta dell’Anima Nera ne erano consapevoli. Se neppure Lei Qianfeng stesso riuscì a individuarlo, per gli altri era assolutamente impossibile. Ma all’improvviso, Lei Qianfeng disse lentamente: “Anche se Ling Yun è scomparso di nuovo, dev’essere ancora nella Catena Montuosa, giusto?”


Il Maestro di Sala alla guida degli altri rimase con lo sguardo perso nel vuoto per qualche istante, poi rispose prontamente: “Sì, Maestro della setta! Inoltre, deve essere molto vicino. Questo servitore è sicuro di averlo ferito gravemente. Non può essere riuscito ad andare molto lontano, nelle sue condizioni.”


“Ottimo!” Lei Qianfeng strinse i denti: “In tal caso, riduciamolo in cenere… insieme alla Catena Montuosa dell’Anima Nera!!”


CRACK!!


Delle violente saette nere eruppero contemporaneamente da entrambe le braccia di Lei Qianfeng. In un istante, una violenta esplosione di energia scagliò all’indietro sia Lei Tiangang che i cinque Anziani, con così tanta forza da spingerli quasi a sputare una boccata di sangue. Lei Tiangang disse, terrorizzato: “Maestro della setta, vuole davvero…”


Mentre diceva quelle poche parole, in pochi istanti si era accumulata una terrificante quantità di Energia Misteriosa intorno a Lei Qianfeng. Sarebbe stata più che sufficiente a uccidere Lei Tiangang. Di fronte all’espressione feroce e allo sguardo spaventoso di Lei Qianfeng, non osò provare a fargli cambiare idea. Gridò subito, guardando verso il basso: “Tutti i discepoli delle sessantaquattro Sale vengano qui in alto nel cielo! Svelti!!”


Percependo quell’aura devastante, tutti i discepoli della setta divennero pallidi come spettri. Capirono subito cosa Lei Qianfeng stava per fare, in preda all’ira. Quando sentirono il grido di Lei Tiangang, spiccarono subito il volo uno dopo l’altro, così frettolosamente da far sembrare che stessero facendo a gara, e scapparono a una quota di migliaia di metri.


I fulmini intorno a Lei Qianfeng divennero sempre più terrificanti. Anche la sua immensa rabbia e il suo odio amplificavano ulteriormente il suo potere da Divine King. Era la prima volta in vita sua che desiderava così follemente uccidere qualcuno a qualsiasi costo… arrivando anche a distruggere l’intera Catena Montuosa dell’Anima Nera per uccidere il suo nemico!


Molto lontano, Yun Che spalancò gli occhi e le sue pupille si restrinsero enormemente.


Se in quel momento avesse cercato di scappare, sarebbe stato sicuramente scoperto. D’altro canto, se fosse rimasto nascosto, sarebbe stato ridotto in cenere insieme alla Catena Montuosa. Lei Qianfeng non lo stava facendo perché era pazzo o crudele, ma perché il suo odio per Yun Che era penetrato fin nelle sue ossa.


“Ling Yun… questo sovrano vuole… ridurti in polvere!!!!!”


Mentre ululava dalla rabbia, Lei Qianfeng fece scattare le braccia verso il basso. Due fulmini neri come la pece a forma di drago, discesero ferocemente verso terra emettendo un ruggito assordante, come se volessero distruggere il mondo intero.


Il drago d’elettricità stava volando verso Yun Che… dato che quello era il punto più vicino al centro della regione orientale della Catena Montuosa. Quando cominciò a scendere verso terra, l’intera regione orientale della Catena e gran parte di quella occidentale cominciarono a tremare.


Perché quello era il potere di un Divine King!


Le pupille di Yun Che si restrinsero ancora di più, ma il riflesso del drago di fulmini al loro interno si ingrandì rapidamente. A un certo punto, però, il suo sguardo si fece calmo, la sua paura scomparve senza lasciare traccia e venne rimpiazzata da una ferocia ancora maggiore di quella di Lei Qianfeng.


Man mano che il drago di fulmini scendeva verso terra, un’aura così devastante da far sembrare che potesse distruggere il mondo intero avvolse la Catena Montuosa. Piccola Jasmine sollevò leggermente lo sguardo. Quando il drago d’elettricità fu poco distante da loro, negli occhi della ragazzina brillò improvvisamente una strana luce blu… ma, contemporaneamente, Yun Che scattò in avanti senza preavviso. Accolse il terrificante drago di fulmini distendendo il braccio destro e disegnando uno strano arco nell’aria. Le leggi della natura e dell’ordine, nell’area di fronte a lui, divennero caotiche e cambiarono di colpo.


“Tutti… voi… moriteee!!”


“Moon – Star – Restoration!!”


Il drago di fulmini sembrava incredibilmente potente e il suo ruggito faceva tremare il cielo. Ma non appena giunse di fronte a Yun Che, venne riflesso all’istante, come la luce dalla superficie liscia di uno specchio, e scattò verso Lei Qianfeng… e gli altri membri della setta dell’Anima Nera alle sue spalle, con tutta la sua forza.


“…” La luce blu nelle pupille di Piccola Jasmine scomparve, e la sua bocca si spalancò formando una gigantesca “O”.
                                


                                



