---
title: Capitolo 110 – Ode della Fenice, frammenti (5)
pubDate: 2023-08-25T13:59:48.837Z
tags:
    - atg
---




Le prove della Fenice erano davvero terrificanti. Yun Che, se non fosse stato immune al fuoco, durante la prima prova sarebbe stato ucciso chissà quante volte dalle fiamme del Demone Fiamma del Purgatorio. In quanto alla seconda prova che stava per affrontare, si poteva essere sicuri senza il minimo dubbio che sarebbe stata ancora più terribile della prima.

La landa arida e sconfinata, senza nemmeno un filo d'erba, spazzata da un vento ustionante, trasmetteva un senso di solitudine e desolazione che avrebbe fatto disperare chiunque. All'improvviso, dall'alto giunse l'assordante e chiarissimo grido di una fenice. Dopodiché, il cielo che fino a pochi secondi prima era nero come la notte assunse di colpo un colore rosso fiammeggiante, come se fosse stato bruciato da un fuoco celestiale.

Yun Che alzò lo sguardo e fu sorpreso nel notare che il cielo scarlatto era coperto da innumerevoli puntini rossi. Ancora una volta, l'urlo di una fenice risuonò nell'aria e le linee di punti rossi puntarono verso di lui, iniziando improvvisamente a precipitare velocemente, come delle meteore. Davanti ai suoi occhi, quei punti si facevano sempre più vicini, diventando sempre più grandi. Infine, la sagoma di una fenice apparve chiaramente nel campo visivo di Yun Che.

Si trattava di una piccola fenice lunga circa sei piedi, col corpo ricoperto da delle fiamme scarlatte. La velocità della sua picchiata era incredibile, sembrava una freccia affilata scoccata da un arco.

Poof!!

La fenice infuocata colpì violentemente Yun Che. Esplose all'istante, creando un'enorme palla di fuoco e facendo piovere fiamme dal cielo. Se si fosse trattato di chiunque altro, la prova sarebbe stata fallita in quel momento, poiché quelle terrificanti Fiamme della Fenice erano sufficientemente forti da ustionare immediatamente persino qualcuno allo Spirit Profound Realm, riducendolo in gravi condizioni. Ma quelle fiamme non ferirono affatto Yun Che; tuttavia, la grandissima forza d'impatto dell'esplosione lo scaraventò direttamente a terra, causandogli dolori in tutto il corpo.

Screeee---

Il grido della fenice risuonò di nuovo e la sagoma di un'altra fenice scattò verso il basso come una freccia fiammeggiante. Stavolta, Yun Che non osò tentare di sopportare un colpo diretto e schivò rapidamente. La fenice di fuoco si schiantò a terra e esplose, creando una grande crepa nel terreno. Yun Che non era ancora ritornato in una posizione di equilibrio, quando ancora una volta udì l'urlo di una fenice sopra di sé. Ma stavolta, ci furono altri due gridi consecutivi. Tre sagome di fenice giunsero in picchiata da tre direzioni differenti, puntando direttamente contro di lui.

Yun Che fece un salto mortale, schivando la prima fenice, poi usò tutte le sue forze per balzare all'indietro ed evitare la seconda.

“Ombra del Dio Stellare!”

Sospeso a mezz'aria, Yun Che si ritrasse in una frazione di secondo e riuscì a schivare anche la terza fenice.

Boom, boom, boom!!!

Le tre sagome di fenice esplosero una dopo l'altra, creando vortici di fiamme alti dieci metri. Ma subito dopo si sentirono ancora più chiaramente altri gridi. Yun Che guardò verso l'alto e vide che, stavolta, c'erano sette fenici che si stavano dirigendo contemporaneamente verso di lui.

Dannazione! Non è così che dovrei affrontare questa prova! Yun Che aggrottò la fronte e imprecò mentalmente.

…..............................

Dopo che Yun Che era entrato nella zona in cui affrontare le prove, il sigillo era riapparso davanti all'ingresso, ma Lan Xueruo non si era allontanata. Anzi, era rimasta lì, ferma. Aveva sentito Feng Baichuan dire che le prove erano terribili. Secondo lui, per qualcuno al livello di Profound Strength di Yun Che, anche se avesse avuto delle Profound Art di tipo Fuoco, sarebbe stato impossibile rimanere all'interno per più di dieci secondi.

Ma quei dieci secondi passarono, ne passarono venti, ne passarono trenta... passò mezz'ora... e Yun Che non era ancora uscito.

Lan Xueruo non riusciva a calmarsi. L'espressione sul suo volto si faceva sempre più ansiosa. Dopo un quarto d'ora di attesa, non era più riuscita a rimanere tranquilla. Chiedeva continuamente a Feng Baichuan: “Capoclan Feng, come mai non è ancora uscito? Non avevi detto che si sarebbe arreso dopo al massimo dieci secondi?”

Anche Feng Baichuan si sentiva a disagio già da parecchio. Quando ascoltava le domande di Lan Xueruo, poteva solo confortarla: “Forse le prove sono diverse per ogni persona, quindi non potremmo sapere di preciso quanto tempo gli servirà... non preoccuparti, il Fratello Minore Yun Che non è il genere di persona che non conosce i propri limiti. Se arriverà ad un punto dove non riuscirà più a andare avanti, uscirà immediatamente.”

Lan Xueruo non rispose. Soffocò l'agitazione che aveva nel cuore e riprese a aspettare.

…..................

Screee--

Screee--

Screee--

Screee-----

Molte fenici di fuoco si sovrapposero caoticamente; le loro grida taglienti sembravano quasi in grado di lacerare il cielo stesso. Dall'iniziale attacco di singole fenici, erano passate a gruppi di tre, poi di sette, fino a gruppi di quindici... ormai, l'intero cielo era cosparso dalle sagome di fenice, che erano come una pioggia di meteore, terrificante oltre ogni immaginazione.

Yun Che usava Ombra del Dio Stellare per muoversi rapidamente in mezzo alla cascata di fiamme e riuscì a attraversarla. Per ora era solo al primo livello dell'Ombra del Dio Stellare, ma quella tecnica Profound insegnatagli da Jasmine, pur essendo ancora al suo grado più basso, era comunque incredibilmente potente e gli permetteva di muoversi come un illusione tra le fenici infuocate, lasciandosi alle spalle un numero incalcolabile di immagini residue che non facevano in tempo nemmeno a svanire.

Tuttavia, quelle sagome di fenice diventarono troppe; era impossibile che riuscisse a evitare ogni singolo attacco. Dopo circa una dozzina di ondate, era già stato colpito sette o otto volte. La potenza dell'impatto non era minimamente paragonabile a quella delle Fiamme della Fenice che portava con sé. Ma per Yun Che, che era solo al primo livello del Nascent Profound Realm, l'impatto delle esplosioni rappresentava la principale minaccia. Ogni volta che veniva colpito da una fenice, la sua Profound Strength protettiva si indeboliva leggermente. Ciò, unito al continuo uso dell'Ombra del Dio Stellare, rendeva immenso il suo consumo di energie.

Boom! Boom! Boom! Boom! Boom....

Sciame dopo sciame, le fenici gli esplodevano accanto. Il terreno, che all'inizio era piatto, era ormai crivellato di buche e crateri. Non si poteva vedere nessun punto in cui fosse ancora intatto.

Anche stavolta, se non fosse stato immune al fuoco sarebbe morto già da tempo, almeno in un centinaio di occasioni.

Il Seme del Fuoco del Dio Malvagio senza dubbio era per Yun Che un trucco fantastico per riuscire a superare le Prove della Fenice.

Boom!!

All'ultima ondata, parecchie centinaia di fenici discesero dal cielo. Emettevano la luce brillante di un fuoco che divampa, illuminando di rosso il cielo. Quando caddero, la landa desolata fu avvolta nelle fiamme e l'arido terreno fu bruciato fino a carbonizzarlo rendendolo nero. Nello stesso istante, Yun Che fu colpito da sette fenici. La Profound Strength su tutto il suo corpo si frantumò immediatamente. Per fortuna, non ci furono altri attacchi. Eccetto un lancinante dolore al petto non aveva subito altre conseguenze.

“Phew.... è finita, finalmente?” In piedi tra le fiamme che ancora bruciavano, Yun Che sollevò lo sguardo e guardò verso il cielo, sospirando dal sollievo. Le grida delle fenici erano sparite definitivamente e nulla indicava che ce ne fossero altre. A quel punto, Yun Che iniziò a ammirare l'antenato di Feng Baichuan. Con il corpo di un essere umano e giunto solamente allo Spirit Profound Realm, era davvero riuscito a superare quel terribile esercito di fenici con cui Yun Che aveva avuto a che fare; doveva essere sicuramente un genio incredibile, con un talento sorprendente.

Le fiamme intorno a lui si spensero gradualmente e finalmente anche la seconda prova giunse a termine. Non si poteva dire che Yun Che l'avesse superata, ma che, piuttosto, avesse sfruttato il suo fisico speciale per riuscire a resistere fino alla fine del test. Lo spazio di fronte ai suoi occhi iniziò a distorcersi, scurendosi sempre più. Yun Che stava per vedere lo scenario in cui si sarebbe svolta la terza prova, quando si accorse di essere circondato semplicemente da un'oscurità impenetrabile.

Poi, una coppia di occhi dorati si aprirono nel mondo di oscurità. La voce dello Spirito della Fenice risuonò nella sua mente.

“Mi hai sorpreso; in effetti possiedi un corpo particolare, che non teme il fuoco. Se non mi sbaglio, dentro di te c'è l'aura del primordiale Dio Malvagio.”

“Esatto.” Yun Che annuì. Dentro di sé, non era per nulla sorpreso dal fatto che lo Spirito della Fenice fosse in grado di riconoscere l'aura del Dio Malvagio. Dopotutto, sia la Fenice che il Dio Malvagio appartenevano alla razza degli Dei Primordiali.

“Il Dio Malvagio non è affine a nessuno degli Elementi, poiché egli in realtà è la nemesi di tutti loro. Ma nessuno può essere paragonato al Dio Malvagio per quanto riguarda la capacità di comprenderli e di utilizzare il loro potere. Se in qualche modo tu riuscissi a ereditare i poteri del Dio Malvagio, non solo il fuoco, ma anche l'acqua, il vento, il fulmine, la terra, i Domini, le dimensioni, lo spirito stesso... tutto ti sarebbe sottomesso e nulla potrebbe mai più ferirti.”

Yun Che: “...”

“Hai superato le prime due prove non perché eri abbastanza forte, ma per via dei tuoi poteri particolari. Anche se è come barare, le hai superate; non ho il diritto di negarlo. Ma la terza prova; la Corruzione della Fiamma del Cuore, mette alla prova il tuo animo e non ha nulla a che vedere con le fiamme. Perciò il vantaggio costituito dal tuo corpo non avrà alcun valore. Questa terza prova è, inoltre, la più difficile. In tutti questi anni, coloro che hanno superato le prime due prove sono stati trecentoventinove. Ma coloro che hanno superato la terza prova... sono stati solo sette.”

“Sette?” Yun Che rimase senza parole.

Anche se aveva superato le prime due prove con relativa facilità, ne aveva anche riconosciuto la tremenda difficoltà. Chi era in grado di superarle mentre era ancora allo Spirit Profound Realm poteva senza alcun dubbio essere considerato un genio incredibile. E per chi era al True Profound Realm, non c'era alcuna possibilità di successo.

E proprio tra quei geni straordinari, solo due ogni cento erano stati in grado di superare la terza prova!?

Quella prova, quanto poteva essere terribile?

“Ma non devi essere troppo nervoso. La terza prova riguarda il cuore. Non ha nulla a che vedere con il combattimento, ma è legata alle scelte del tuo cuore. Se sarai abbastanza determinato nella ricerca di potere, anche se possiedi una Profound Strength molto debole potresti riuscire a superare facilmente la prova. D'altro canto, se non sarai abbastanza determinato, allora anche trascorrere la vita come una persona normale potrebbe essere un'opzione. Dopotutto, il potere non è l'unica cosa che conta nella vita.”

“Sei pronto?”

Una prova per il cuore?

Avendo vissuto due vite, dopo essersi trovato sul confine tra la vita e la morte così tante volte, la cosa che avrebbe dovuto spaventarlo meno di tutte era proprio una “prova per il cuore”, no?

“Prova per il cuore”; quelle poche parole tranquillizzarono Yun Che. Anche di fronte alle bassissime probabilità di successo presentate dallo Spirito della Fenice, era molto meno agitato di quando aveva affrontato le prime due prove. Senza esitare, Yun Che annuì: “Cominciamo.”

“Come desideri... ti auguro di avere successo.”

Gli occhi dello Spirito della Fenice svanirono e l'oscurità iniziò a distorcersi nuovamente. Yun Che si sentiva come se fosse stato risucchiato da una tempesta, e galleggiò nello spazio distorto. Chiuse gli occhi e mormorò tra sé e sé: “Vediamo cos'è di preciso questa 'prova per il cuore'. L'unica cosa in grado di farmi perdere la concentrazione e mettere davvero a prova la mia mente... non dovrebbe più esistere ormai.”

Circondato dall'oscurità, riusciva a sentire la sua coscienza offuscarsi lentamente. Ciò gli fece aprire improvvisamente gli occhi, allarmato, ma il torpore divenne impossibile da allontanare. La sua vista e la sua coscienza sfumarono sempre più, finché la sua mente cadde nel silenzio.

Quando si svegliò, avvertì deboli dolori in tutte le parti del corpo. Era estremamente debole, come se stesse guarendo da delle ferite gravi. Il suo naso era stuzzicato da un debole e pungente odore di sangue... si trattava del suo.

Cosa succede? Come mai sono così debole? È come se fossi stato ferito gravemente... e questa sensazione, questo profumo... perché mi sembra così familiare?

Aprì lentamente gli occhi. Vedendoci sempre più chiaramente, cominciò a capire dove si trovava. Era una semplice stanza di bambù, con pochi mobili. Su un piccolo tavolo, anch'esso fatto di bambù, c'erano ogni sorta di medicinali e garze. Ad esso era unito un altro tavolo, su cui erano ammassati strumenti chirurgici e una pila di vestiti bianchi macchiati di sangue fresco.

Un forte odore di medicinali e sangue permeava tutta la stanza. Solo la sottile coperta che copriva Yun Che aveva un profumo delicato e avvolgente. Guardando attraverso una finestrella di bambù, vide una corda alla quale erano appesi dei vestiti da uomo... quei vestiti erano ricoperti da moltissime pezze. Anche se erano stati puliti meticolosamente, a causa delle dense macchie di sangue avevano ancora delle tracce di rosso, sebbene fossero ormai asciugati.

Quando la sua mente non fu più offuscata, come colpito da un fulmine, Yun Che si sedette di colpo sul letto. Il suo sguardo si perse nel vuoto, fissando ciò che lo circondava. Il suo cuore era come una piccola barca nel bel mezzo di una tempesta; sussultava violentemente...

Questo posto... Questo posto è...



