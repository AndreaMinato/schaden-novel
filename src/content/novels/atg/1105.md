---
title: Capitolo 1105 – Gettare Olio nel Fuoco
pubDate: 2025-02-03T07:52:46.914Z
tags:
    - atg
---


<em>Capitolo regolare,
Capitoli in coda 0, 0/10
-Schadenfreude</em>


Quando Lei Qianfeng e gli altri tornarono nel setta dell'Anima, il colorito dei suoi figli era tornato alla normalità. Nonostante avessero perso un po' di vitalità, sembrava che stessero bene. Si sarebbero ripresi dopo dopo un periodo di recupero.


La nuvola opprimente che aleggiava sul setta dell'Anima per molto tempo finalmente si era dispersa. Lei Qianfeng si sentì molto più rilassato, ma per qualche motivo aveva la sensazione che ci fosse qualcosa di strano anche se non riusciva a capire cosa. Non ebbe il tempo di considerarlo con cautela comunque. Ora la sua priorità era raffinare la pillola divina che aveva ricevuto dall'esperto di veleni Cuorenero!


Nessun ostacolo nella coltivazione fino al Divine Sovereign Realm e tremila anni di immunità ai veleni. Probabilmente non esisteva nessuna medicina del genere nel Divino Regno Marziale, figuriamoci una che poteva curare la sua disfunzione erettile. Nonostante avesse speso una somma astronomica per comprare questa pillola, non si sentiva minimamente dispiaciuto. Anzi, in realtà si sentiva benedetto dal cielo.


"Raffinerò questa pillola divina con tutte le mie forze. Continuate le indagini su Ling Yun. Nessuno mi dovrà disturbare a meno che non accada qualcosa di importante."


Lei Qianfeng iniziò a concentrarsi sulla raffinazione del medicinale dopo aver dato quell'ordine.


Assimilare una pillola era un processo lungo e rischioso e questo valeva in particolare per le pillole di alto livello. Questo era il motivo per cui aveva bisogno di un ambiente tranquillo e sicuro per farlo. Nonostante Lei Qianfeng avesse consumato la pillola proprio di fronte all'Esperto di Veleni Cuorenero, non aveva osato raffinarla prima di tornare nel setta.


L'ambiente attorno era tranquillo. Calmando il suo respiro e il suo entusiasmo, Lei Qianfeng iniziò a fare circolare con attenzione la sua Energia Misteriosa, radunandola attorno alla Pillola Spirituale Scarlatta e Immortale. All'inizio stava per esaminare con cautela il medicinale per poi direzionarne l'energia, ma sorprendentemente molte delle sostanze di questa pillola si ruppero completamente al contatto. Un'energia incredibile si diffuse per il suo corpo e gli diede una sensazione confortevole come un bagno in una sorgente fresca.


Tuttavia, questa sensazione durò solo per pochi secondi per poi svanire interamente. Poi Lei Qianfeng fece una smorfia e aprì di colpo gli occhi.


Un'aura terrificante si era diffusa nel suo corpo, come un vulcano in eruzione che stava sputando innumerevoli fiamme demoniache.


Inoltre aveva familiarità con quest'aura. Era proprio il veleno terrificante che avevano i suoi sette figli!


L'intensità di questo veleno era cento volte superiore rispetto a quella di tutti e sette i suoi figli messi insieme. Inoltre si era proprio scatenato nel suo corpo!


Lei Qianfeng ruggì con rabbia e fece collassare l'intera stanza privata. Tuttavia questa scarica feroce di Energia Misteriosa fece agitare il veleno del drago cornuto. Lei Qianfeng fece un'altra smorfia mentre calmava frettolosamente la sua aura, ritirò la sua Energia Misteriosa e soppresse il veleno che stava esplodendo nel suo corpo.


"Maestro della setta!"


Il trambusto attirò immediatamente l'attenzione di tutti. Quando Lei Tiangang e Lei Qiandu si avvicinarono e videro il colorito innaturale del loro capo, percepirono un'altissima concentrazione di veleno nel suo corpo. Esclamarono con shock: "Cos'è successo maestro della setta?!"


"È Ling Yun... quell'Esperto di Veleni Cuore Nero... è Ling Yun! Argh..."


Stava solo parlando ed emanando lievemente la sua aura, ma il veleno terribile stava già creando scompiglio nel suo corpo. Solo quando si scatenò si rese conto di quanto era letale. Concentrò tutte le sue energie, ma non poté impedire ad ogni muscolo di fremere. La sua pelle occasionalmente sbiancava o si arrossava e sudore freddo uscì dal suo corpo come una pioggia, per poi evaporare velocemente.


"Quella pillola... contiene quel veleno terribile?!"


Come potevano Lei Tiangang e Lei Qiandu non capire cosa intendeva Lei Qianfeng?


Ling Yun aveva avvelenato a morte Lei Guangmo e aveva anche attaccato i figli del capo della setta. Dato che non aveva altra scelta, era stato costretto a trovare l'Esperto di Veleni Cuorenero che era apparso "per caso" nel Regno Darkya... A quanto pareva, l'obiettivo di Ling Yun non erano i suoi figli, ma Lei Qianfeng stesso!


Quando Lei Tiangang e Lei Qianfeng si scambiarono un'occhiata, poterono scorgere paura e shock l'uno nello sguardo dell'altro. Quell'Esperto di Veleni Cuorenero è Ling Yun?! Nonostante vedessero con i loro occhi le condizioni di Lei Qianfeng, non poterono crederci per molto, molto tempo... il suo atteggiamento bizzarro e imprevedibile, la sua aura imponente, il suo aspetto orribile, la sua abilità terrificante di curare un veleno con un cenno noncurante, il suo comportamento stranamente intimidatorio e la sua crudeltà disgustosa...


Non potevano pensare ad un solo difetto del suo travestimento, non l'avevano visto affatto.


Anche la Pillola Spirituale Scarlatta e Immortale era stata acquistata da Lei Qianfeng e Xiao Qingtong di loro spontanea volontà.


E ora l'Esperto di Veleni Cuorenero era Ling Yun?!


Avrebbe creduto piuttosto che non fosse un travestimento e che fosse sfortunatamente un complice di Ling Yun!


Poco dopo Lei Qianfeng si riprese un po'. Trattenendo il respiro, disse lentamente e piano: "Dovrei... poter sopprimere... questo veleno... Qiandue... mi proteggerai... per diversi giorni..."


Lei Qiandou e Lei Tiangang si rilassarono un po' quando sentirono queste parole e Lei Tiangang fece cenno all'altro di andarsene. A giudicare dalle condizioni di Lei Qianfeng, il processo di disintossicazione sarebbe stato arduo anche se avesse espulso con successo il veleno dal suo corpo. Inoltre Lei Qianfeng non avrebbe dovuto muovere assolutamente la sua Energia Misteriosa, né farsi prendere dall'emozione durante questo periodo di tempo.


"Maestro della setta, quello spregevole Ling Yun ha dovuto curare prima i sei giovani maestri per intrappolarla, ma non si immaginerà mai che la sua Energia Misteriosa così potente che nemmeno questo veleno mortale può danneggiarla. Quindi, nonostante sia caduto nella sua trappola, in realtà questo risultato è positivo. Per questo non deve arrabbiarsi. Si concentri solo sul disperdere il veleno e in pochi giorni probabilmente sarà Ling Yun ad infuriarsi una volta che sarà al sicuro!"


"Tiangang ha ragione!" Lei Qiandou lo consolò prima di andarsene: "Tiangang, il maestro della setta sarà assolutamente al sicuro con me al suo fianco, quindi lascerò il resto a lei. Deve proteggere assolutamente i giovani maestri."


Lei Tiangang annuì e iniziò ad uscire.


Proprio in quel momento risuonò una risata insolente.


"Ahahahahahah!!" La risata risuonava da almeno diverse centinaia di chilometri di distanza da questo posto, ma era fragorosa come un tuono. "Lei Qianfeng, sono il tuo Esperto di Veleni e tuo nonno, Ling Yun! Credo che avrai ricevuto il mio grande dono, non è vero?"


Una provocazione gratuita e sdegnosa. La sua voce era rafforzata da tutta l'Energia Misteriosa di Yun Che, così si diffondeva ad ogni angolo della setta dell'Anima nonostante provenisse da diverse centinaia di chilometri di distanza.


"Ling... Yun!" Lei Tiangang e Lei Qiandu sussultarono. Lei Qianfeng barcollò per un istante e impallidì lievemente.


"Tiangang, trova la fonte di quella voce e cattura quel bastardo!" Ruggì Lei Qiandou.


Lei Tiangang stava già volando verso ovest prima che finisse la sua frase.


"Lei Qianfeng, il grande Realm King di Darkya, eh? E io che pensavo che fossi potente, alla fine non sei altro che un maiale scemo! Sei un idiota che è stato ingannato da un giovane sconosciuto come me, spendendo sei miliardi di pietre profound per comprare un veleno per te... è proprio un affare, vero? Ahahahahahah..."


"Hmm!" Lei Qianfeng tremò e le sue sopracciglia si aggrottarono così tanto da sporgere visibilmente. Fece una smorfia così feroce da sembrare uno spirito malvagio.


"Maestro della setta, ovviamente sta cercando di farla infuriare! Sigilli il suo udito e non cada nella sua trappola!" Consigliò frettolosamente Lei Qiandou.


"Oh, giusto, c'è una cosa che mi sono dimenticato di dirti." Sembrava che Ling Yun avrebbe previsto l'approccio di Lei Tiangang, quindi nonostante la sua voce stesse diventando sempre più distante, il tono di derisione si intensificava sempre di più. "Gli antidoti dei tuoi figli hanno gli stessi ingredienti dei tuoi. Quindi goditi questo grande dono per cui hai speso 6 miliardi, ahahahahahah!"


La risata selvaggia e spudorata diventò distante e molto presto svanì. Poi una voce piena di panico risuonò nella stanza privata: "Maestro della setta, è terribile!"


Un discepolo stava volando con ansia verso di loro. Nonostante fosse molto lontano, lo sentirono dire: "Tutti e sei i giovani maestri sono stati tutti avvelenati! La signora della setta è..."


"Esci fuori, ora!" Lei Qiandou cambiò espressione. Ruggì, mosse le braccia e scagliò via il discepolo. Non si sapeva se fosse ancora vivo dopo il colpo.


"Maestro della setta, non deve pensare a nient'altro a questo punto. Non deve permettere alla sua rabbia di avere la meglio!" Lei Qiandou cercò di consolare Lei Qianfeng, ma lui stesso era inorridito. Un momento prima aveva pensato che Ling Yun avesse curato i suoi figli per attirarlo in una trappola, ma non si sarebbe mai immaginato che...


Lei Qianfeng chiuse gli occhi mentre tremava. I muscoli del suo volto erano colti da spasmi e il suo colorito era diventato completamente rosso. Il veleno mortale che era riuscito a stento a sopprimere stava imperversando nel suo corpo in modo quasi inarrestabile perché aveva perso il controllo sulla sua furia e il suo odio e mentre Lei Qiandou parlava, un rivolo di sangue nero stava già colando da un angolo della sua bocca.


Yun Che aveva saputo del veleno del drago cornuto da quando aveva incontrato Mu Bingyun per la prima volta. Oggi poteva dire di conoscerlo piuttosto bene.


Poteva iniettare solo una piccola quantità di veleno nella pillola per impedire che fosse individuata, quindi non credeva che sarebbe stata sufficiente ad avvelenare a morte Lei Qianfeng... ma questo solo se fosse riuscito a sopprimere, calmare e a disperdere il veleno dopo che si fosse attivato.


Altrimenti, se il veleno si fosse infiltrato abbastanza in profondità nel suo corpo, allora Lei Qianfeng sarebbe morto sicuramente.


Nonostante fosse al Divine Sovereign Realm, Mu Bingyun non era riuscita a forzare il veleno fuori dal suo corpo allora perché era rimasta gravemente ferita quando era stata avvelenata. Nonostante il suo fisico al Divine Sovereign realm avesse preservato temporaneamente la sua vita, il veleno si era infiltrato nella sua vena vitale e nella sua anima. Anche dopo aver recuperato la sua forza e aver ottenuto l'aiuto di Mu Xuanyin e dell'intero setta della Divina Fenice di Ghiaccio, non era riuscita a riprendersi.


Così come poteva un mero Divine King resistere?!


Ogni parola che Yun Che aveva detto affliggevano il cuore e l'anima di Lei Qianfeng. La sua ultima frase lo fece infuriare così tanto da invertire il suo flusso sanguigno; una condizione che non riuscì a calmare nemmeno dopo diverse ore. Il giorno dopo, non solo non riuscì a reprimere il veleno, ma si intensificò sempre di più.


Il giorno dopo, quando Lei Qianfeng finalmente si calmò e si sentì un po' più stabile, la voce potente di Yun Che risuonò ancora da sud.


"Lei Qianfeng! Tuo nonno Ling Yun è qui! Pensavo che volessi ridurmi in mille pezzi, così mi sto consegnando ora. Avanti, vieni, o ti chiamerò mio nipote!"


"Ah puh! Di che sto parlando, definire con un maiale stupido come te mio nipote umilierebbe solo me. Immagino che non solo sei uno stupido maiale, ma anche uno struzzo codardo! Oh! Lascia che ti dica delle buone notizie che probabilmente non hai saputo. Sei dei tuoi figli moriranno e c'è un gruppo di persone che si sta occupando dei funerali. Non solo hai ucciso i tuoi figli con le tue mani, non hai nemmeno mosso il culo per presentarti ai loro funerali! Che padre misero che sei!"


"..." Lei Qianfeng barcollò. Dopo un lungo periodo di calma, tornò a tremare di nuovo intensamente. La sua aura diventò sempre più caotica.


"Maestro della setta, sigilli il suo udito... non deve cadere nella sua trappola!" Disse Lei Qiandou con shock e terrore.


Lei Qianfeng non aprì gli occhi, né disse una parola. Tuttavia da entrambi i lati della sua bocca iniziarono a scorrere dei rivoli di sangue e smise di tremare solo dopo un'ora.


Il terzo giorno.


"Lei Qianfeng, sei il Realm King di Darkya, ma sei una disgrazia per i suoi cittadini, hai massacrato innumerevoli vite innocenti e hai sterminato così tante famiglie che il loro numero è inimmaginabile! Hai commesso così tante malvagità che perfino il cielo ne ha sentito parlare e sei odiato sia dagli uomini che dagli dei!Non solo sei la vergogna del regno Darkya, sei perfino una vergogna per i tuoi antenati! Non solo annuncerò a tutto il Regno di Darkya delle tue azioni scandalose, mi assicurerò di informare anche il Regno dell'Eternità, così sarai sdegnato da ogni creatura vivente! Se hai ancora un po' di vergogna, allora suicidati! Sei la vergogna della razza umana stessa!"


Il quarto giorno.


"Congratulazioni Lei Qianfeng. È morto un altro dei tuoi figli oggi. Sai quanto è felice l'intero Regno Darkya dopo che ho fatto tutto ciò che potevo per diffondere queste notizie? Non solo i tuoi figli sono stupidi come te, sono anche brutti come te. Era solo una questione di tempo prima che venissero colpiti da una punizione divina anche se non avessi tolto di mezzo quello sporco. Per quanto riguarda te? Ti meriti solo di morire senza figli!"


Il quinto giorno...


Il sesto giorno...


Da quando Lei Qianfeng era stato avvelenato, Yun Che sarebbe apparso attorno alla setta dell'Anima regolarmente ogni giorno. Tuttavia non si sarebbe presentato nella stessa direzione o distanza ed era sempre riuscito ad evitare le guardie della setta. A volte sarebbe apparso una o due volte, a volte tre o quattro. Ogni volta che appariva avrebbe comunicato il suo messaggio per poi svanire in pochi secondi. la setta dell'Anima non riuscì nemmeno a trovare l'ombra di lui nonostante i suoi sforzi nel dargli la caccia e i suoi inseguitori urlavano per la frustrazione ogni volta.


Yun Che aveva anche avvelenato i figli di Lei Qianfeng con estrema malvagità; aveva iniettato appositamente dei dosaggi di veleno diversi in ognuno dei sei antidoti. Per questo i figli di Lei Qianfeng erano morti in momenti diversi anche se il loro veleno si era attivato allo stesso tempo.


Era chiaro cosa sarebbe successo... I suoi figli morivano uno dopo l'altro. Ogni uno o due giorni sarebbero periti e non ne morivano mai nello stesso giorno.


Al decimo giorno, l'ultimo figlio alla fine morì.


"Lei Qianfeng, tuo nonno Ling Yun è tornato!"


Come al solito, la trasmissione "giornaliera" di Yun Che risuonò per l'intero setta dell'Anima come un incubo: "Primo, vorrei congratularmi con te per la morte di tutti i tuoi figli. Eheheheh, tsk tsk, sei davvero il più grande struzzo che esiste nella storia del regno Darkya. I tuoi figli sono morti uno dopo l'altro per mano mia, ma non solo non sei uscito allo scoperto per combattere con me fino alla morte, ma non hai nemmeno detto una parola per questa intera settimana. Devo dire che ne sono assolutamente impressionato, ahahahahah."


"Oh, giusto, l'intero Regno Darkya ora sa che sei pietosamente impotente e senza figli. Seriamente, che uomo miserabile che sei. Ma le tue mogli sono ancora più miserabili di te, e pensare che dovranno condurre una vita d'astinenza con della spazzatura come te, che peccato... Oh no no no, magari non è così. Forse le tue mogli ti hanno fatto già le corna decine o centinaia di volte da molto tempo. È solo naturale che facciano così considerando che loro marito è impotente, ahahahah..."


Erano parole umilianti che nessun uomo avrebbe potuto sopportare. Risuonarono per la setta dell'Anima, stupendo tutti quanti.


Se Lei Qianfeng avesse potuto mantenere la calma, avrebbe potuto espellere la piccola quantità di veleno mortale dal suo corpo nel giro di cinque o sei giorni, ma ne erano già passati dieci e non solo Lei Qianfeng non riusciva ad espellerlo, ma le sue condizioni stavano perfino peggiorando.


Il suo colorito era rosso sangue e il suo corpo sembrava ferro sotto il fuoco. Tremava mentre ansimava con forza. Spalancò gli occhi e iniziò a volare. Il palazzo sotterraneo in cui aveva trascorso dieci giorni in "isolamento" crollò mentre la sua voce piena di infinito odio e dolore risuonò nel setta come il ruggito di una bestia disperata.


"Ling... Yun! Ti ridurrò in... milioni di... uarghh..."


"Pfffft!"


Quando perse il controllo della sua rabbia e della sua Energia Misteriosa, il veleno mortale si scatenò. Il fegato e la milza di Lei Qianfeng si ruppero mentre sputava una boccata di sangue. poi la sua vista si oscurò mentre cadeva dal cielo.


"Maestro della setta!!"


Lei Qiandou si avvicinò frettolosamente e lo prese al volo. Tuttavia quasi lo fece cadere quando lo toccò.


Al momento gli occhi di Lei Qiandou erano completamente iniettati di sangue. Anche se erano spalancati, il maestro della setta era privo di sensi. Il suo corpo bruciava come il fuoco e la sua aura velenosa era molto più intensa perfino della sua Energia Misteriosa.


In lontananza, a nord della setta, Yun Che svanì lentamente nel nulla. Mormorò piano: "Ci siamo quasi... altre due o tre volte e dovrebbe andare all'inferno!"
                                


                                



