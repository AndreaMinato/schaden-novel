---
title: Capitolo 1106 – Visitatori dal Divino Regno Marziale
pubDate: 2025-02-03T07:52:46.914Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>


<em><strong>-Alstor</strong></em>






L’ultimo mese era stato come un incubo senza fine per la setta dell’Anima Nera.


In un solo mese, innumerevoli dei loro migliori discepoli erano morti. Avevano perso metà dei loro Anziani e tutti i figli di Lei Qianfeng erano stati uccisi con quel terribile veleno. L’intero setta si sentiva come qualcuno avesse scagliato delle braci ardenti contro il loro viso. Avevano perso tutta la loro dignità e la loro reputazione, ormai sembravano non avere più alcun futuro. Proprio la notte precedente, il veleno all’interno del corpo di Lei Qianfeng era sfuggito al suo controllo, aggravando improvvisamente le sue condizioni. L’intero setta si era isolato dal resto del mondo, e l’atmosfera era estremamente lugubre.


Tutto questo, per via di una sola persona.


Il nome “Ling Yun” era ormai come un marchio demoniaco, impresso nel profondo della mente di ogni singolo membro della setta dell’Anima Nera. Ogni volta che pensavano a quel nome, non potevano trattenersi dal rabbrividire.


Quel giorno, il sole splendeva meravigliosamente. Yun Che aprì lentamente gli occhi. Da quando aveva iniziato ad attaccare qua e là la setta dell’Anima Nera, aveva trascurato i suoi allenamenti quotidiani. Una volta riuscito a causare la morte di Lei Qianfeng, avrebbe dovuto andarsene in fretta dal Regno Darkya per cercare la Divina Giada del Budda delle Nove Stelle e l’Erba dell’Imperatore Immortale. Inoltre, avrebbe anche dovuto ricominciare ad allenarsi con tutte le sue forze.


L’inizio dell’Assemblea Profound God era sempre più vicino.


Si alzò in piedi e guardò verso la sede della setta dell’Anima Nera. Le sue labbra si incurvarono in un freddo sorriso. Era ora di insultare ancora un po’ Lei Qianfeng.


La notte precedente, la forza misteriosa di Lei Qianfeng era improvvisamente esplosa verso l’esterno e lui aveva perso il controllo, gridando a squarciagola e svenendo poco dopo. Questo era dovuto agli effetti del veleno, ed era ovviamente il risultato a cui mirava Yun Che. Era andato tutto secondo i suoi piani.


La resistenza mentale di Lei Qianfeng non era certo debole. Tuttavia, a causa delle costanti sconfitte, degli insulti, della morte dei suoi figli, del fatto che fosse stato avvelenato e, infine, della scoperta che l’accaduto era stato raccontato a tutti… figurarsi Lei Qianfeng, persino un budda vivente sarebbe morto dalla rabbia.


Anche se i metodi di Yun Che erano alquanto spregevoli, in fondo era da solo. La sua forza misteriosa era al Divine Soul Realm. Contro l’enorme setta dell’Anima Nera, non poteva fare altro per compiere la sua vendetta. E nonostante i suoi mezzi, era anche l’unico in grado di riuscirci. Era più che corretto affermare che avesse ridotto Lei Qianfeng in quelle condizioni da solo.


Yun Che si sollevò a mezz’aria e accelerò verso la setta dell’Anima Nera. Dopo la notte precedente, il veleno del Drago Cornuto all’interno di Lei Qianfeng aveva colpito violentemente. In altri due o tre giorni, se non si fosse concentrato esclusivamente a dissipare il veleno, alla fine sarebbe sicuramente morto.


Una volta entrato nella Catena Montuosa dell’Anima Nera, Yun Che atterrò. Superò l’area più esterna, per poi rallentare.


Quel giorno la Catena Montuosa non era silenziosa come al solito. In ogni angolo dei monti si sentivano i ruggiti di parecchie Bestie Misteriose e di tanto in tanto si vedeva un falco nel cielo. Yun Che si accigliò… <em>Oggi non c’è nessun discepolo della setta dell’Anima Nera a guardia della Catena Montuosa?</em>


<em>A meno che… la ricaduta del veleno di stanotte… forse Lei Qianfeng sta già per morire? No, non può essere, giusto…?</em>


Senza abbassare la guardia, Yun Che continuò ad avanzare. Mentre camminava, non incontrò nessuno e non percepì l’aura di nessun discepolo della setta dell’Anima Nera. Guardò verso la sede della setta. Corrugò a fondo le sopracciglia, osservando con attenzione, poi si fermò.


<em>Questa sensazione…</em>


Proprio mentre guardava verso la setta dell’Anima Nera, si sentì travolgere da un forte senso di pericolo, che scomparve non appena distolse lo sguardo. Iniziò a sentirsi stranamente a disagio.


Yun Che era confuso… ogni volta che si avvicinava alla setta dell’Anima Nera, era sempre circondato dal pericolo. Se si fosse distratto anche per un solo istante, sarebbe morto almeno nove volte, eppure in quel momento percepiva una minaccia ancora più grande del solito. Era come se ci fosse un qualche nemico invincibile e misterioso. Si sentiva come se, avvicinandosi ulteriormente, avrebbe dovuto affrontare una letale ordalia.


Yun Che non osò dubitare di quella sensazione che proveniva dalla sua stessa anima. Rimase immobile, con gli occhi puntati verso la setta dell’Anima Nera, senza fare un solo passo per parecchio tempo.


La notte precedente Lei Qianfeng era già stato spinto al limite, se solo l’avesse provocato ancora un po’ sarebbe sicuramente precipitato nell’abisso della morte… tuttavia, se avesse avuto l’occasione di calmarsi, tutti gli sforzi di Yun Che sarebbero andati sprecati. Inoltre, non avrebbe mai avuto una seconda occasione pesr ucciderlo.


Proprio mentre rifletteva sui suoi sospetti, all’improvviso percepì una fluttuazione di Energia Misteriosa. Strinse fra le dita la sua Giada di Trasmissione Sonora e sentì la voce di Ji Ruyan, in preda al panico: “Signor Ling Yun, dove si trova? Non si avvicini alla setta dell’Anima Nera per nessun motivo! Stanotte è arrivato lì un vero e proprio pezzo grosso!”


Yun Che: “…”


“Anche se dobbiamo ancora confermare la sua identità, a giudicare dai movimenti interni della setta dell’Anima Nera molto probabilmente si tratta di qualcuno del Divino Regno Marziale! Signor Ling Yun, non deve avvicinarsi alla setta dell’Anima nera. Farebbe meglio a modificare il suo aspetto e allontanarsi il più possibile… oppure potrebbe rifugiarsi per un po’ dalla nostra Gilda dei Mercanti Piuma Nera. la setta dell’Anima Nera non ha mai sospettato che fra noi ci sia un qualche legame, restando da noi dovrebbe essere al sicuro. Noi, intanto, investigheremo per scoprire chi è quella persona.”


“…” l’espressione di Yun Che si fece molto seria. Dopo aver pensato per qualche secondo, indietreggiò di qualche passo, poi si voltò e se ne andò.


Quell’improvvisa sensazione di pericolo che aveva percepito era davvero fondata.


Il Divino Regno Marziale… si trattava di un Reame Stellare Superiore, che non poteva affatto permettersi di provocare.


…….


Yun Che lasciò la Catena Montuosa dell’Anima Nera. poco dopo, raggiunse la Città Darkya ed entrò nella sede della Gilda dei Mercanti Piuma Nera.


“Signor Ling Yun!”


Non appena arrivò, una ragazza vestita con un abito di seta viola corse frettolosamente verso di lui. Era graziosa ed elegante, il suo portamento e la sua postura erano meravigliosi e gli occhi sotto le sue sinuose sopracciglia brillavano con uno sguardo gentile. I suoi capelli lunghi sembravano nuvole, siccome erano raccolti e tenuti ordinati da una fascia viola chiaro. Si muoveva graziosamente, come una principessa. Era Ji Ruyan.


Anche se si parlavano continuamente, durante l’ultimo mese Yun Che non l’aveva mai incontrata di nuovo.


Ji Ruyan non era da sola. Accanto a lei c’era un uomo di mezza età dall’aspetto familiare… era il Signor Ji, che Yun Che aveva incontrato alla sua prima visita alla Gilda!


Era anche il padre di Ji Ruyan, il proprietario della Gilda dei Mercanti Piuma Nera.


Stavolta non aveva lo stesso freddo atteggiamento che all’inizio aveva lasciato una cattiva impressione di lui a Yun Che. Quando lo vide, il Signor Ji gli si avvicinò rapidamente, passo dopo passo, senza riuscire a nascondere la sua espressione entusiasta. Poi, si inginocchiò con rispetto: “Signor Ling Yun, non potrò mai ripagarla per tutto quello che ha fatto per la mia Gilda dei Mercanti Piuma Nera. la prego di accettare i miei umili ringraziamenti.”


Yun Che rimase impassibile: “Signor Ji, non deve ringraziarmi. Mi sto occupando della setta dell’Anima Nera solo per una vendetta personale, non ha nulla a che fare con la vostra Gilda dei Mercanti Piuma Nera. al contrario, la Signorina Ruyan ha aiutato me molto più di quanto io abbia aiutato voi. Ormai, ho fatto tutto ciò che potevo. Se la setta dell’Anima Nera non dovesse comunque collassare, la vostra Gilda in futuro resterà ancora fra le loro mani.”


“No.” Il Signor Ji scosse la testa: “La Gilda dei Mercanti Piuma Nera è una grossa organizzazione gestita dalla nostra famiglia, eppure era caduta fra gli artigli della setta dell’Anima Nera. Per tutti questi anni, non ho mai dormito bene perché il mio cuore era costantemente scosso dall’angoscia, ma non ho comunque potuto fare niente. Anche trascurando le sue motivazioni personali, ciò che ha fatto ci ha aiutato a ottenere la nostra rivincita. Questo ci basta per esserle grati per tutta la vita.”


“E c’è dell’altro.” Ji Ruyan sorrise lievemente: “la setta dell’Anima Nera ha perso tutta la sua reputazione. Con la morte dei suoi sei figli, Lei Qianfeng non ha più un erede. Quando non ci sarà più, la setta dell’Anima Nera perderà il suo legame con il Divino Regno Marziale. A quel punto, nel setta scoppierà una lotta per il potere che lo farà cadere nel caos. Forse, a quel punto la nostra Gilda dei Mercanti Piuma Nera riuscirà finalmente a liberarsi dalle sue catene. E tutto questo grazie a lei, Signor Ling Yun.”


Il Signor Ji non distolse lo sguardo da Yun Che. Non poté che sospirare: “Signor Ling Yun, lei è completamente solo, eppure è riuscito a mettere in ginocchio la setta dell’Anima Nera, una gigantesca potenza. Se non avessi visto tutto coi miei occhi e non l’avessi sentito con le mie orecchie, probabilmente non avrei mai potuto crederci neppure nei miei sogni. Ruyan mi ha detto che lei è nato nei piani d’esistenza inferiori, eppure è l’individuo della nuova generazione più straordinario che io abbia mai incontrato. Nessuno può essere paragonato a lei, Signor Ling Yun.”


Yun Che ridacchiò: “Signor Ji, sta esagerando.”


“Signor Ling Yun, ci sono appena arrivate nuove informazioni sul setta dell’Anima Nera.” lo sguardo di Ji Ruyan si fece serio: “I visitatori sono davvero dei membri del Divino Regno Marziale. Dovrebbero essere arrivati stanotte e, se le nostre fonti non si sbagliano, sono in due.”


“Soltanto due?” Yun Che inarcò le sopracciglia.


“Signor Ling Yun, non deve sottovalutarli. Non si tratta di due comuni messaggeri del Divino Regno Marziale… uno di loro è davvero Wu Guike!”


“Wu Guike?” Yun Che rimase spiazzato.


Un mese prima, Ji Ruyan aveva già menzionato quel nome. Wu Guike era un figlio del Realm King del Divino Regno Marziale! Era nato dal Realm King, Wu Sanzun, e dalla sorella di Lei Qianfeng, Lei Qianyu. Inizialmente il suo status non avrebbe dovuto essere molto alto, siccome era nato da una misera concubina, eppure il suo talento si era rivelato scioccante e la sua forza misteriosa era cresciuta molto rapidamente. La sua posizione all’interno del Divino Regno Marziale si era innalzata a dismisura.


Era il nipote di Lei Qianfeng e, al tempo stesso, il più potente sostenitore della setta dell’Anima Nera.


Il figlio del Realm King di un Reame Superiore… solo il suo status sarebbe stato sufficiente a spaventare a morte chiunque nel Regno Darkya.


“Il talento di Wu Guike è semplicemente mostruoso. Dopo aver dimostrato la sua forza, ha ricevuto l’approvazione e la guida di Wu Sanzun in persona; a soli trent’anni ha scioccato tutti raggiungendo il Divine Spirit Realm. Durante l’Assemblea Profound God, sicuramente si farà strada fino alla parte più alta della classifica. Inoltre, dato che è il principe del Divino Regno Marziale, sicuramente anche la sua guardia del corpo sarà spaventosamente forte… molto probabilmente, si tratta di qualcuno al Divine Sovereign Realm!”


“…” Yun Che per parecchio tempo non seppe cosa dire.


In quel momento, il traguardo quasi irraggiungibile che si era prefissato era il Divine Tribulation Realm… ma quel Wu Guike, più grande di lui di a malapena dieci anni, aveva già raggiunto il Divine Spirit Realm.


Quello era l’aspetto più terrificante dei Reami Superiori.


C’era soltanto una persona con lui, ma quasi sicuramente era un esperto al Divine Sovereign Realm, allo stesso livello di Mu Bingyun… provare ad avvicinarsi di nuovo alla setta dell’Anima Nera non sarebbe stato altro che un suicidio!


Con l’aiuto di qualcuno al Divine Sovereign Realm, molto probabilmente Lei Qianfeng avrebbe neutralizzato il veleno all’interno del suo corpo nel giro di pochi giorni.


“Signor Ling Yun, non deve avvicinarsi alla setta dell’Anima Nera. Può restare qui, per i prossimi giorni. Quando quei due se ne saranno andati e non correremo altri rischi, organizzeremo la sua partenza per il Regno del Mistero Celestiale.” Continuò con sincera gratitudine Ji Ruyan: “Lei è il benefattore della nostra Gilda. Non le faremmo mai del male. Se dovesse avere qualche richiesta, ce lo faccia sapere subito e faremo tutto il possibile per soddisfarla.”


“…” Yun Che inspirò a fondo. Ripensando a come aveva dovuto elaborare innumerevoli tranelli, correndo enormi rischi a ogni passo, solo per avvelenare Lei Qianfeng… e sapendo che ora i suoi sforzi sarebbero andati sprecati, in quel momento si sentiva estremamente insoddisfatto.


“D’accordo.” Yun Che si abbandonò a un profondo sospiro: “Dovrò chiedervi questo disturbo. Per adesso, avrò bisogno di un posto tranquillo dove allenarmi.”


……………


L’atmosfera all’interno della setta dell’Anima Nera era soffocante.


Ovunque, regnava il silenzio. I discepoli erano sull’attenti, completamente immobili. I Maestri di Sala e gli Anziani erano tutti di fronte a loro, inchinati, con espressioni terrorizzate. Erano arrivati anche tutti i Maestri delle Frazioni Esterne, che erano accorsi lì nel bel mezzo della notte e ora erano immobili al loro posto.


Erano chiaramente all’interno del loro setta, eppure tutti, dai discepoli agli Anziani, trovavano difficile respirare e nessuno osava pronunciare una sola parola. I loro sguardi spaventati facevano sembrare che stessero accogliendo rispettosamente un dio.


Lei Qianfeng era seduto al centro della Sala Principale e l'Energia Misteriosa all’interno del suo corpo era in preda al caos. Alle sue spalle c’era un uomo di mezza età vestito di nero, con un’espressione glaciale. Stava premendo con decisione il palmo della mano contro la schiena di Lei Qianfeng. Si trovava in quella posizione da ormai qualche ora.


Alla fine, Lei Qianfeng spalancò gli occhi e sputò una grossa boccata di sangue, con un “Waarrghh!”. Lo spruzzo di sangue fuoriuscito dalla sua bocca, quando toccò il pavimento, sciolse la pietra Profound con cui venne in contatto.


Lei Qianfeng cadde a terra, ansimando con fatica. Man mano che il sangue colava dalla sua bocca, il suo colorito migliorava molto. Riuscì rapidamente ad alzarsi in piedi e fece un profondo inchino verso l’uomo di mezza età dalla vesta nera, ringraziandolo con rispetto: “Io, Lei Qianfeng, le sarò per sempre grato per avermi salvato la vita, Signor Wu.”


L’uomo che Lei Qianfeng aveva ringraziato così rispettosamente chiamandolo “Signor Wu” non lo degnò neppure di uno sguardo e, inarcando le sopracciglia, commentò: “Che veleno potente. Per fortuna, la dose era minuscola ed è rimasto in circolo per pochi giorni, altrimenti neppure i grandi Dei del Firmamento avrebbero potuto salvarti.”


“Quindi, mi sta dicendo che ora è tutto a posto?” una voce gentile e rilassata li raggiunse da lontano.


Oltre una finestra c’era un giovane uomo con le mani dietro la schiena, che dava loro le spalle. Indossava una veste bianca decorata con ricami blu. I suoi capelli erano lunghi fino alla vita. Anche senza vederlo in faccia, l’aura nobile che lo avvolgeva riusciva in qualche modo a far sì che chiunque osasse guardare soltanto la sua ombra, senza puntare lo sguardo direttamente su di lui.


L’uomo di mezza età vestito di nero si voltò: “Giovane Maestro, il veleno usato contro il Maestro della setta Lei era molto potente. Anche se ora sembra stare bene, per neutralizzarlo completamente mi servirà ancora qualche giorno.”


“Oh?” la voce del giovane uomo lasciò trapelare una traccia di stupore. Si voltò languidamente, mostrando il suo volto attraente che sembrava essere stato scolpito nella giada: “Zio, a quanto pare sono arrivato giusto in tempo. Se avessi tardato anche solo di qualche giorno, temo che anziché visitarti avrei trovato il tuo cadavere.”
                                


                                



