---
title: Capitolo 1109 – Luce Stellare Residua
pubDate: 2025-02-03T07:52:46.915Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>


<em><strong>-Alstor</strong></em>






Wu Guike barcollò e il suo volto divenne improvvisamente rosso come un pomodoro.


In quanto ai membri della setta dell’Anima Nera, rimasero immobili con lo sguardo perso nel vuoto. Poi, uno dopo l’altro, si voltarono verso Lei Qianfeng.


Quando Piccola Jasmine aveva concluso la frase, era quasi sembrato che Lei Qianfeng fosse stato colpito da un fulmine a ciel sereno. Tuttavia, quando vide il repentino cambiamento nell’espressione di Wu Guike, tutti i suoi dubbi scomparvero. Come se nella sua mente fosse esploso un boato assordante, lo fissò scioccato. Sollevò una mano e indicò Wu Guike, con le dita tremanti, dicendo in un tono mortificato e incredulo: “Guike, è… è vero… lo hai… lo hai fatto davvero!?”


Il volto di Wu Guike venne distorto dal panico e nei suoi occhi comparve uno sguardo terrorizzato. Tuttavia, non aveva paura per aver umiliato Lei Qianfeng, ma perché se la notizia si fosse diffusa… aveva fatto sesso con la sua stessa zia. Era senza dubbio una chiara e grave violazione della morale umana. Non avrebbe mai più potuto lasciarsi alle spalle quel crimine e la sua reputazione ne sarebbe stata per sempre macchiata. Era una faccenda ancora più grave della caccia agli Spiriti del Legno.


Wu Guike stava tremando dalla testa ai piedi. Quando sentì la domanda di Lei Qianfeng, la sua prima reazione non fu di sentirsi in colpa, ma di infuriarsi. Si voltò bruscamente, con gli occhi spalancati. La sua aura nobiliare di prima si era improvvisamente trasformata in una crudele ferocia, e rispose: “E allora!? Ormai posso dirti tranquillamente che la relazione fra me e la zia è iniziata più di dieci anni fa. Secondo te perché diavolo venivo in questo schifoso Reame Inferiore almeno una volta all’anno!?”


“Tu!!” Lei Qianfeng fece subito due passi in avanti, poi il suo ultimo briciolo di ragione lo costrinse a fermarsi. Ansimando vistosamente, gridò: “Animale… è tua zia!!”


“Hahaha.” Wu Guike sogghignò: “Lei Qianfeng, sai bene anche tu che razza di spazzatura sei. Mia zia è così bella e adorabile, eppure è costretta a restare con un vecchio pezzo di merda come te. In quanto suo nipote, mi sentivo male ogni volta che la vedevo.”


“Ora, se sei abbastanza intelligente, fingerai di non aver sentito nulla. Così, potrai rimanere sia mio zio che il Realm King di questo Reame Inferiore. In caso contrario… non saresti altro che un vecchio cornuto!”


“Tu!” gli occhi di Lei Qianfeng sembravano sul punto di schizzargli fuori dalle orbite e il suo petto era così gonfio da dare l’impressione che stesse per esplodere. La rabbia e l’umiliazione ebbero rapidamente la meglio sulla sua ragione, e gridò come una belva feroce: “Sei un animale!”


Si intravide un’ombra di fronte a Wu Guike, e Wu Chengyan comparve immediatamente di fronte a lui. Prima che Lei Qianfeng potesse avvicinarsi anche solo di un altro passo, venne scagliato all’indietro come se si fosse schiantato contro un muro invisibile.


Pffft!


Dopo essere precipitato a terra, Lei Qianfeng sputò una grossa boccata di sangue. Era impossibile sapere se fosse per le ferite o per la rabbia. Rimase seduto per terra, senza osare rialzarsi, e continuò a tenere lo sguardo fisso davanti a sé come se la sua anima avesse lasciato il suo corpo, mormorando senza sosta: “A-animale… quella puttana… sei un animale…”


I membri della setta dell’Anima Nera si avvicinarono a lui, ma nessuno di loro osò dire nulla. Erano tutti terribilmente scioccati… anche se Wu Guike aveva sempre chiamato Lei Qianfeng “zio”, non lo aveva mai rispettato. In effetti, si erano abituati ormai da tempo a essere criticati spesso da lui. Eppure, aveva sempre trattato molto bene Xiao Qingtong. Questo aveva sempre fatto molto piacere a Lei Qianfeng.


Ma non avrebbero mai potuto immaginare che fra loro due ci fosse una relazione così scandalosa. E per di più, era iniziata più di dieci anni prima!


Non potevano immaginare cosa sarebbe successo, ora che l’avevano scoperto.


“Ehi, Ehi, perché all’improvviso avete cominciato tutti a gridare e a insultarvi con così tanta cattiveria?” Piccola Jasmine sbatté innocentemente le palpebre, come se non avesse nulla a che fare con quella faccenda, poi scoppiò a ridere: “In ogni caso, è davvero divertente. Se facessi vedere questa registrazione a delle altre persone, anche loro avrebbero una reazione così divertente?”


Wu Guike rimase immediatamente pietrificato, poi si voltò di scatto e disse con ansia: “Aspetti… aspetti, aspetti! Sua Altezza, sono disposto a comprare quella Pietra Profounde dell’Immagine! Le darò qualsiasi cosa voglia, Sua Altezza… a meno che… a meno che questa non sia sufficiente…”


Stringendo i denti, Wu Guike prese con le mani tremanti una strana pietra grigia, grande quanto un pugno. Quella roccia non rifletteva la luce. Guardandola, si aveva l’impressione che la zona circostante diventasse gradualmente più scura, come se la pietra la stesse divorando silenziosamente senza lasciare alcuna traccia.


“Eh?” quando Piccola Jasmine vide quella misteriosa pietra grigia, nei suoi occhi comparve un bagliore incuriosito: “Una Pietra Illusoria del Vuoto? Woww! A quanto pare è davvero una Pietra Illusoria del Vuoto. Che sorpresa, non credevo che avessi davvero dei tesori così preziosi, tartarughina!”


Quando aveva ricevuto la Divina Giadda del Budda delle Nove Stelle, Piccola Jasmine era stata solamente contenta di aver avuto successo. Ma quella pietra grigia l’aveva davvero sorpresa… e anche parecchio.


“Giovane Maestro!” quando vide Wu Guike offrire la Pietra Illusoria del Vuoto, Wu Chengyan disse frettolosamente: “Non deve assolutamente farlo! Per nessun motivo al mondo!”


Wu Guike scosse lievemente la testa, e sul suo volto comparve un’espressione ancora più cupa: “Sua Altezza, non si sbaglia. Questa è davvero una Pietra Illusoria del Vuoto. Come sa, le Pietre Illusorie del Vuoto sono delle Pietre divine risalenti all’Era degli Dei, create attraverso il potere della Spina dell’Universo, uno dei Tesori Celesti. Non sono soltanto estremamente rare, ma ogni volta che se ne usa una questa scompare per sempre e, siccome non si possono ricreare, il loro numero non può che diminuire. Se la terrà con sé, indipendentemente dal pericolo che si troverà di fronte, potrà usarla per fuggire all’istante. Non dovrebbe temere nulla, neppure se fosse l’Imperatore dei Draghi della Divina Regione Occidentale in persona a volerla uccidere. Inoltre, impedirà a chiunque di inseguirla attraverso una frattura spaziale. Sua Altezza, lei è già straordinaria, ma con questa sarà ancora più… ancora più al sicuro. La prego di accettarla, come simbolo del mio… sincero e assoluto rispetto.”


A ogni parola, Wu Guike si sentiva trafiggere al cuore da una lama.


Le Pietre Illusorie del Vuoto erano conosciute soltanto dai Reami Stellari e dagli individui ai vertici del Regno degli Dei. Proprio come aveva detto Wu Guike, non erano soltanto incredibilmente rare, ma non se ne potevano neppure creare di nuove. Inoltre, erano straordinarie, siccome permettevano di teletrasportare all’istante qualsiasi numero di persone, in qualsiasi condizione, senza che nessuno potesse impedirlo o rintracciarle in seguito. Non potevano essere paragonate alle comuni Pietre Profound di teletrasporto.


Quindi, non era esagerato dire che chi possedeva una Pietra Illusoria del Vuoto possedeva una vita in più.


L’unico reale difetto era che non si poteva scegliere la destinazione… usandole, si veniva teletrasportati in un punto a caso dell’universo.


Quella Pietra Illusoria del Vuoto era stata donata a Wu Guike da suo padre, in occasione del suo trentaseiesimo compleanno. Era il regalo più prezioso che avesse ricevuto in vita sua, e aveva suscitato grande invidia nei suoi fratelli e sorelle.


Per lui, era di vitale importanza distruggere la Pietra Profound fra le mani della ragazzina, siccome avrebbe potuto rovinare il suo futuro. Avrebbe potuto causare danni irreparabili. Ma conoscendo lo status della persona di fronte a lui, sapeva che i tesori ordinari non potevano interessarle. L’unico oggetto che poteva catturare la sua attenzione era quella Pietra Illusoria del Vuoto. Quindi, non ebbe altra scelta se non stringere i denti e offrirgliela. Per di più, lo aveva dovuto fare in tono implorante, per non correre il rischio di farla arrabbiare.


“Oh…” gli occhi di Piccola Jasmine si illuminarono, sembrava sicura che quella Pietra Illusoria del Vuoto fosse autentica. Subito, la sua espressione divenne radiosa: “Anche se non credo che per me sia uno scambio vantaggioso, considerando che sei stato così gentile accetto volentieri. Dopotutto, sono una ragazzina generosa, bella ed educata!”


Dopo aver finito di parlare, distese la mano e lanciò la Pietra Profound dell’Immagine a Wu Guike, prendendo contemporaneamente la Pietra Illusoria del Vuoto. La mise subito via, con un grande sorriso sulle labbra.


Wu Chengyan avrebbe voluto fermare Wu Guike, ma alla fine non lo fece.


Wu Guike strinse la Pietra Profound dell’Immagine fra le dita, riducendola in polvere. La Divina Giada del Budda delle Nove Stelle e la Pietra Illusoria del Vuoto erano i due tesori più preziosi che avesse mai ricevuto, eppure li aveva persi in pochi minuti. E in cambio, aveva ricevuto soltanto due Pietre Profound dell’Immagine… Wu Guike dovette fare appello a tutta la sua forza di volontà per non mettersi a gridare a squarciagola, ma riuscì comunque a sorridere e dire: “Esatto… grazie, Sua Altezza. Per caso ha altre richieste… Sua Altezza?”


Le sue ultime parole erano cariche di terrore.


“No!”


La risposta allegra della ragazzina fece sentire molto più tranquillo Wu Guike. Ma poi, si accorse che il suo sguardo si era spostato improvvisamente verso Lei Qianfeng e gli altri. L’espressione della ragazzina si fece solenne, e disse con un tono chiaramente arrabbiato: “Umpf! Questi cattivoni hanno davvero osato fare del male a Ling Yun. Questa Principessa… è piuttosto arrabbiata!”


Non appena la ragazzina nominò Ling Yun, Wu Guike rimase scioccato. Prima ancora che potesse riprendersi, la ragazza aveva già sollevato un braccio e le sue dita cominciarono a muoversi lievemente. Senza alcuna fluttuazione di Energia Misteriosa, tutti i membri della setta dell’Anima Nera nei trecento metri circostanti, compresi Lei Qianfeng e Lei Tiangang, rimasero pietrificati. Poi, come se fossero stati fulminati, iniziarono tutti a lanciare simultaneamente delle grida agghiaccianti.


Bang!!


Un tonfo sordo risuonò nel petto di Lei Qianfeng… il grande Realm King del Regno Darkya, l’unica persona del Reame ad aver raggiunto il Divine King Realm, da un momento all’altro si ritrovò con le Vene Misterioses polverizzate. La forza misteriosa che aveva accumulato nell’arco di migliaia di anni scomparve immediatamente, dissipandosi tutt’intorno.


Considerando che lui era in quelle condizioni, ovviamente anche Lei Tiangang e gli altri non poterono sfuggire al loro destino. Le Vene Misterioses di tutti loro vennero fatte istantaneamente a pezzi e persero la loro forza misteriosa.


Lei Qianfeng era in preda alle convulsioni, ma dopo qualche secondo si interruppero e cadde violentemente a terra. Non era svenuto, ma smise di gridare.


I suoi sette figli erano morti e aveva perso tutta la sua dignità. Sua moglie aveva avuto un rapporto incestuoso con il nipote, che lui aveva sempre adorato, e per di più nel giro di pochi istanti era passato dall’essere il Realm King a un invalido senza Vene Misterioses, che non avrebbe mai più potuto usare la forza misteriosa. Nei suoi occhi opachi, c’era soltanto una spenta disperazione… persino l’odio e il senso di umiliazione erano scomparsi.


Anche se a dire il vero quella fine non sarebbe stata sufficiente come punizione per i suoi orribili crimini, per lui non poteva esserci pena più crudele.


Le pupille di Wu Chengyan si restrinsero molto.


Piccola Jasmine batté le mani, con un’aria irritata, e disse: “Umpf, ora avete capito chi è più forte fra noi, giusto?” poi, si voltò di nuovo verso Wu Guike e Wu Chengyan, sorridendo: “Lasciate che vi dica una cosa, qualche settimana fa quei cattivoni hanno cercato di fare i prepotenti con me. Per fortuna, il Fratellone Ling Yun mi ha salvato. Quindi, ditemi, non credete che Ling Yun sia un benefattore e mi abbia salvato la vita?”


<em>Lui… ti avrebbe salvato!?!?</em>


Wu Guike fu costretto a mantenere la calma e riuscì in qualche modo a rispondere: “Sì. Esatto.”


“Lo sapevo!” annuì allegramente Piccola Jasmine: “Quei cattivoni non hanno fatto i prepotenti solo con me, volevano anche fare del male alla persona che mi ha salvato la vita. Quindi, sono stata costretta a menomarli. L’ho fatto per proteggermi e per sdebitarmi con il mio benefattore. Wow! Sono stata davvero brava e giusta… Eh? Aspettate un attimo! Mi sono appena ricordata che anche voi due siete arrivati insieme a loro. Se non sbaglio, volevate cercare il Fratellone Ling Yun… mi sbaglio?”


Di fronte ai loro occhi c’erano Lei Qianfeng e gli altri, in condizioni miserabili, e dovevano rispondere a Piccola Jasmine, che aveva sul viso un’espressione incredibilmente carina e adorabile. Wu Guike rabbrividì e rispose frettolosamente, terrorizzato: “No, no, no, no! Loro hanno osato… hanno osato offenderla, Sua Altezza. Meriterebbero di morire. In quanto a Ling Yun… noi due non abbiamo idea di chi sia. Stavamo per andarcene dal Regno Darkya, prima di incontrarla. Dopo essercene andati, le garantisco che dimenticheremo questo nome e non ci penseremo mai più.”


Come c’era da aspettarsi dal figlio del Realm King del Divino Regno Marziale, era sveglio. Piccola Jasmine sorrise con esuberanza e annuì: “Oh, capisco. Hehe, d’accordo, ho già fatto tutto ciò che dovevo. Non continuerò a giocare con voi due, ci vediamo!”


Quando vide la ragazzina voltarsi, Wu Guike tirò subito un respiro di sollievo e fece frettolosamente un piccolo inchino. Non osò dire nulla, per paura di attirare di nuovo l’attenzione di quel piccolo demone.


Tuttavia, dopo solo due o tre passi, Piccola Jasmine si fermò all’improvviso.


Distese un dito grazioso e si toccò le labbra, sovrappensiero, guardando verso l’alto. Dalla sua espressione, sembrava persa nei suoi pensieri e si lasciò scappare qualche frase sconnessa: “…sembrano esserci ancora un sacco di persone… e lui è un idiota incredibile. E se… hahh… ma in ogni caso, non posso andarmene in giro a uccidere gente come se niente fosse… altrimenti la sorellona mi sgriderà di sicuro… cosa dovrei fare…”


“Ci sono!”


I suoi occhi si illuminarono, poi volò improvvisamente verso l’alto e distese le braccia. Emise silenziosamente una grande quantità di Energia Misteriosa, che spazzò via all’istante tutto ciò che c’era intorno a lei. Wu Guike urlò, mentre veniva scagliato a decine di metri di distanza dalla tempesta di vento, finché Wu Chengyan non riuscì ad afferrarlo. Soltanto allora, Wu Guike sembrò stare un po’ meglio.


Seguendo i movimenti delle braccia di Piccola Jasmine, nel cielo comparve una brillante stella azzurra, a centinaia di metri sopra la setta dell’Anima Nera. la stella divenne rapidamente sempre più grande, finché il suo bagliore blu non avvolse l’intero setta… qualche istante dopo, andò in frantumi, trasformandosi in una distesa di piccole stelle che formarono una gigantesca costellazione.


Tutta l'Energia Misteriosa all’interno di quella gabbia di stelle venne risucchiata verso il cielo, riversandosi al centro della costellazione.


Persino da centinaia di metri di distanza, si potevano sentire vagamente le grida strazianti che provenivano dal setta dell’Anima Nera… quel giorno, per accogliere Wu Guike e Wu Chengyan, tutti i discepoli, i Maestri delle Sale e quelli delle Frazioni Esterne si erano radunati alla setta Principale.


Erano in totale oltre otto milioni di persone, ed erano tutti i membri più importanti della setta.


Gli occhi di Piccola Jasmine erano ricoperti da una luce azzurra e il suo viso delicato aveva perso un po’ della sua innocenza. Era calmo e solenne, come se fosse una fanciulla divina che stesse guardando dall’alto il mondo dei mortali. Mentre la costellazione ruotava, l'Energia Misteriosa di tutti i membri della setta dell’Anima Nera, dal più debole dei discepoli al più potente degli Anziani, venne risucchiata forzatamente fino a svuotare e distruggere le loro Vene Misterioses…


Lì vicino, Wu Chengyan stava usando la sua Energia Misteriosa per proteggere Wu Guike e continuò a fissare quella ragazzina dalla veste colorata che fluttuava nel cielo. I suoi occhi erano spalancati, e non riusciva a smettere di tremare.


“Divine… Divine Master Realm!?” mormorò, scioccato. Qualche istante dopo, si piegò in due, siccome l'Energia Misteriosa intorno a lui era diventata simile a una fredda lama conficcata nella sua anima. Disse, quasi senza voce: “La Formazione Luce Stellare Residua!!”


“Lei… lei è… agh!”


Wu Chengyan strinse i denti e si costrinse a non dire ciò che stava pensando. Non ebbe il coraggio di pronunciare neanche una parola di più, e nella sua mente comparve un nome così terrificante da farlo diventare pallido come uno spettro.


In quel momento, capì finalmente perché Wu Guike, nonostante il suo status, fosse stato così servizievole nei confronti di quella ragazzina e si fosse costretto a sorridere anche dopo essere stato umiliato fin quasi al punto da sputare sangue.


…………………
Nota dell’Autore:


[Pietra Illusoria del Vuoto: Esatto! Sono di nuovo io! Con lo stesso schema! E la stessa funzione! Il fatto che serva a fuggire è secondario, ciò che conta è che posso creare dal nulla una nuova ambientazione! Sono l’unico e solo artefatto divino perfetto per aumentare il numero di parol… pooh! Intendevo, per creare nuovi interessanti sviluppi nella trama!]
                                


                                



