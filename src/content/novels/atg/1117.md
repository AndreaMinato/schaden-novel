---
title: Capitolo 1117 – Miasma Velenoso nel Palazzo Sotterraneo
pubDate: 2025-02-03T07:52:46.916Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>


<em><strong>-Alstor</strong></em>






Le profondità del palazzo sotterraneo erano incredibili. Sebbene avessero camminato senza sosta per parecchio tempo in quella nebbia torbida, il corridoio era ancora terribilmente stretto. Yun Che rimase invisibile e seguì con cautela i tre uomini. Non poteva superarli in alcun modo. Era piuttosto a disagio, ma non agitato.


“Perché non siamo ancora arrivati in fondo? Quanto è profondo questo posto?”


“La foschia si fa sempre più densa e soffocante… ma ormai il corridoio è in piano, quindi fra poco dovremmo raggiungere la fine.”


“Aspettate… cos’è quest’odore?”


“Veleno! Indietro!”


La discussione dei tre Realm King di fronte a lui prese improvvisamente una piega inaspettata. Tutte e tre le loro auree ora si stavano dirigendo rapidamente verso Yun Che. Colto di sorpresa, lui si fermò. Mantenne la calma e non indietreggiò, ma al contrario rimase immobile e trattenne il fiato… per fortuna, anche i tre Realm King si fermarono prima di raggiungerlo. Non lo avevano individuato, anche se erano molto più vicini di prima.


<em>Veleno?</em> Yun Che fece lentamente qualche passo indietro, inarcando le sopracciglia.


Di fronte ai tre Realm King, nel mezzo della densa foschia scura, c’era anche un gas dalle sfumature verde scuro. Quel miasma tossico si espandeva e contraeva, bloccando il corridoio. Non si diffondeva, come se fosse trattenuto sul posto da qualcosa.


Mu Baimei, l’Imperatore Nanlie e Han Kuan rimasero di fronte al gas velenoso, guardandolo con espressioni cupe. Fecero circolare rapidamente la loro Energia Misteriosa per disintossicarsi da quanto ne era già entrato nel loro corpo. Dopo qualche minuto, i loro volti ripresero lentamente colorito.


“Che veleno spaventoso! Se la nostra reazione fosse stata soltanto leggermente più lenta, temo che il nostro viaggio sarebbe finito qui.” Il cuore di Han Kuan batteva all’impazzata.


“Del resto, risale all’Era Primordiale.” L’Imperatore Nanlie indietreggiò di un passo. Erano passati millenni dalla fine dell’Era degli Dei, quindi probabilmente la maggior parte del miasma tossico si era già dissipato, ma non era comunque qualcosa che dei semplici mortali potessero affrontare.


“Con la forza misteriosa soppressa da questa foschia, un veleno del genere… ho paura che siamo di fronte a un ostacolo che non possiamo superare.” Mu Baimei aggrottò la fronte.


“Potremmo provare semplicemente ad attraversarlo di scatto?” chiese improvvisamente Han Kuan.


“Se credi di aver già vissuto troppo a lungo, Maestro Han, potresti fare un tentativo.” Rispose a bassa voce l’Imperatore Nanlie: “Non sappiamo fin dove si stende questo miasma tossico. Potrebbe coprire interi chilometri di corridoio. Probabilmente, se vi entrassimo non ne usciremmo mai più.”


Yun Che rimase immobile e ascoltò la loro conversazione, capendo che avevano quasi trovato la fine del corridoio, ma che conduceva a un’area bloccata da un gas velenoso. Quel miasma doveva essere davvero terrificante, per essere in grado di spaventare quei tre Realm King e di porre fine alla loro spedizione.


Boom!!


Yun Che sentì più avanti un’esplosione assordante che fece tremare le pareti del palazzo sotterraneo e, subito dopo, la voce delusa dell’Imperatore Nanlie: “Non funziona, non possiamo semplicemente spazzarlo via.”


“Un veleno così potente… soltanto qualcuno al Divine Sovereign Realm o al Divine Master Realm potrebbe attraversarlo senza ripercussioni. Davvero non abbiamo altra scelta se non cedere l’Erba dell’Imperatore Immortale a qualcuno dei Reami Intermedi?”


“Credete che dovremmo cercare un’altra entrata?”


“Anche se ci fossero altri ingressi, non abbiamo abbastanza tempo. La notizia si è già diffusa. Secondo i miei calcoli, fra circa sei ore dei Reami Intermedi e persino dei Reami Superiori si faranno vivi. Abbiamo impiegato un giorno intero a spezzare il sigillo, cercare un’altra entrata sarebbe praticamente come servire a qualcun altro l’Erba dell’Imperatore Immortale su un piatto d’argento!”


“Allora credete che dovremmo davvero provare ad attraversare il miasma il più in fretta possibile? Forse non è ampio quanto temiamo.”


“Ottimo, allora la invito ad andare per primo, Maestro Han. Anche se l’Erba dell’Imperatore Immortale è un tesoro straordinario, questo Sovrano non ha alcuna intenzione di giocare a dadi con la morte per ottenerla.”


Erano i tre Realm King, individui ai vertici dei loro Reami Stellari, eppure ora erano stati fermati da un miasma tossico. Avevano la sensazione che l’Erba dell’Imperatore Immortale fosse molto vicina, ma non potevano avanzare di un solo passo. Persino il loro potere da Divine King era inutile di fronte a quel veleno.


Ma non erano disposti a voltarsi e andarsene, rinunciando all’Erba dell’Imperatore Immortale come se niente fosse. Avevano pagato un prezzo salato per entrare in quel palazzo sotterraneo e non avevano alcuna intenzione di accettare la sconfitta senza lottare.


Yun Che cominciò a elaborare vari piani, immaginando parecchi scenari. Poco dopo, decise di tornare silenziosamente indietro e, dopo essersi allontanato un po’ dai tre Realm King, annullò la sua invisibilità. Poi, cominciò a camminare lentamente e con cautela verso di loro.


Ora che non era più invisibile, nonostante la restrizione della percezione spirituale esercitata dalla foschia i tre Realm King lo individuarono all’istante. Si sentì un grido assordante: “Chi sei!?”


“Qualcuno al Divine Soul Realm? Che strano… a meno che tu voglia morire, vattene immediatamente da qui!”


Tre auree soverchianti schiacciarono Yun Che, che inspirò a fondo e accelerò il passo, superando parecchi strati di foschia e arrivando ben presto di fronte ai tre Realm King.


Dopo averlo guardato per qualche secondo, i tre Realm King urlarono all’unisono: “Tu!?”


“Come hai fatto a entrare? Non c’erano delle guardie?” si lamentò Han Kuan. A guardia dell’ingresso c’erano gli Anziani dei tre Reami Stellari, perciò non riusciva davvero a credere che un ragazzino al Divine Soul Realm potesse essere entrato di nascosto.


Yun Che aveva un’espressione spaventata e agitata. Rispose frettolosamente: “Questo ragazzino ha avuto fortuna e ha trovato una Formazione Profound spaziale, ma subito dopo esserci entrato mi sono ritrovato qui. Non mi sarei mai aspettato di essere entrato nel palazzo sotterraneo insieme a voi, vostre Maestà… non avevo alcuna intenzione di offendervi.”


“Una Formazione Profound spaziale?” tutti e tre i Realm King erano sospettosi, ma non riuscivano a credere che fosse entrato con la forza o di nascosto. L’Imperatore Nanlie ridacchiò con freddezza: “Se questo Sovrano si ricorda bene, ti chiami… Ling Yun, giusto? E così saresti entrato per sbaglio attraverso una Formazione Profound? Heh, è andata davvero così?”


Mu Baimei sollevò una mano: “Potrebbe essere possibile. Questo Regno Segreto nasconde innumerevoli segreti. Per esempio, anche noi abbiamo scoperto la Formazione Profound sigillante di questo palazzo sotterraneo soltanto ieri. Ling Yun, dato che sei entrato per sbaglio, ti preghiamo di tornare indietro e andartene. Quando uscirai all’esterno, fai il mio nome e nessuno oserà accusarti o punirti.”


“Vedi di sparire.” L’Imperatore Nanlie non si preoccupò neppure di degnarlo di un secondo sguardo.


Yun Che non se ne andò subito come si aspettavano, ma con loro grande sorpresa disse: “Vostre Maestà, mentre questo ragazzino camminava nel corridoio ha sentito per caso la vostra conversazione. Avete detto che un miasma velenoso vi blocca la strada e vi impedisce di entrare nel cuore del palazzo. Per caso, vi riferite a quel gas tossico verde?”


Mu Baimei lo squadrò: “Esatto, ma questo non ha nulla a che fare con te, quindi vattene subito.”


“Se il problema è quel miasma tossico, questo ragazzino ha un modo per dissiparlo.” Continuò Yun Che.


Quell’affermazione fece subito guardare negli occhi a vicenda i tre Realm King, poi l’Imperatore Nanlie scoppiò a ridere: “Allora possiamo contare su di te? Hahahaha!”


Mu Baimei scosse la testa e rispose francamente: “Fratellino, per essere così fiducioso da dire una cosa del genere, forse sei estremamente abile nel trattamento dei veleni, ma questa non è una tossina ordinaria, altrimenti non ci avrebbe fermati.”


“Allora… questo ragazzino può proporvi una scommessa, vostre Maestà?”


“Oh?” Mu Baimei inarcò le sopracciglia, con sulle labbra un sorriso piuttosto scettico ma molto interessato.


Yun Che sollevò una mano e la puntò verso il miasma verdastro che stava pulsando: “Se questo ragazzino riuscirà a dissipare il gas velenoso e a permettervi di entrare nel cuore del palazzo, allora mi permetterete di seguirvi per cercare l’Erba dell’Imperatore Immortale. Cosa ne pensate?”


Yun Che aveva con sé la Perla del Veleno Celeste, quindi per lui attraversare quel miasma o neutralizzarlo era facile come bere un bicchier d’acqua.


I tre Realm King non avevano altra scelta, ora che erano stati bloccati dal miasma velenoso si era creata un’occasione perfetta per Yun Che. Tuttavia, sebbene non temesse il gas tossico, entrarvi insieme ai tre Realm King era senza dubbio paragonabile a un suicidio. Quindi, aveva pensato di farsi vedere da loro, farli calmare e poi usare la scusa di voler ispezionare il miasma per sparire al suo interno ed esplorare il palazzo da solo… ma per farlo, doveva agire con precisione e attenzione. Se la sua aura avesse lasciato il miasma, loro se ne sarebbero accorti subito e avrebbero potuto ucciderlo in un colpo solo.


Dopotutto, erano tre Realm King, non tre idioti qualunque.


Alla fine, aveva scelto di proporre quella scommessa. Li avrebbe resi sospettosi, ma almeno non li avrebbe spinti a ucciderlo.


“Hahahahaha!” l’Imperatore Nanlie lo guardò e rise come un pazzo, con uno sguardo carico di ridicolo e disprezzo: “Sei solo un ragazzino al Divine Soul Realm, eppure vorresti davvero unirti a noi nella ricerca dell’Erba dell’Imperatore Immortale? Vecchio Mu, questo tuo benefattore non è soltanto ignorante e arrogante, è anche schifosamente avido. Hahahaha.”


Han Kuan sbuffò con freddezza, dal suo volto era chiaro che non credesse a una sola delle parole di Yun Che.


“Nanlie, vecchia volpe, non dovresti parlare avventatamente.” Sospirò debolmente Mu Baimei, voltandosi verso Yun Che con un’espressione seria e chiedendogli sinceramente: “Ling Yun, quel miasma tossico è terribilmente spaventoso, neutralizzarlo non è affatto facile. Se davvero ne fossi capace, ci faresti un grande favore. Ovviamente, in tal caso saresti degno di entrare nel cuore del palazzo sotterraneo insieme a noi. Se questo Sovrano è d’accordo, credo che neppure loro due avranno obiezioni.”


“Umpf, e se non ci riuscisse?” borbottò di nuovo l’Imperatore Nanlie.


“E allora, quale sarebbe il problema?” Mu Baimei lo rimproverò: “Se ci riuscisse, sarebbe un aiuto donatoci dai Cieli. E se non ci riuscisse, non ci perderesti nulla, neppure un capello. Vecchia volpe, invecchiando stai davvero diventando sempre più stupido.”


L’Imperatore Nanlie lo guardò di traverso e sogghignò: “Alla fine il Vecchio Mu è pur sempre il Vecchio Mu, hehehehe.”


Quella sua affermazione sembrava nascondere un qualche significato implicito, ma l’Imperatore Nanlie non disse altro.


Yun Che mostrò un’espressione grata: “Vi ringrazio, vostre Maestà, per aver accettato la mia richiesta. Vostre Maestà, prometto che non vi deluderò. Tuttavia… se questo ragazzino riuscisse a neutralizzare il miasma ed entrasse insieme a voi, e se trovassi l’Erba dell’Imperatore Immortale…”


“Hehe, allora ovviamente sarà tua.” Yun Che non si aspettava che Mu Baimei sorridesse e accettasse ancora prima che lui finisse la frase: “Prima di entrare nel palazzo sotterraneo noi tre abbiamo deciso che, se uno di noi fosse riuscito a trovare l’Erba dell’Imperatore Immortale, sarebbe stata sua e gli altri due non avrebbero provato a rubargliela. Se davvero riuscirai a dissipare il miasma e ci permetterai di entrare nel cuore del palazzo, ovviamente estenderemo questo accordo anche a te. Dopotutto, questo Sovrano non è il tipo di persona che si rimangia la parola e loro due non sono criminali senza vergogna.”


“A quanto pare credi davvero che questo ragazzino riuscirà a neutralizzare il gas tossico, Vecchio Mu. Bene, allora questo Sovrano avrà l’opportunità di assistere a un’impresa straordinaria.” L’Imperatore Nanlie rise freddamente, ancora scettico nei confronti di Yun Che.


“Fantastico… questo ragazzino non oserebbe mai sospettare che voi possiate infrangere l’accordo, vostre Maestà.” Yun Che annuì, poi senza dire nient’altro li superò e camminò fino a raggiungere il miasma velenoso. Sollevò lentamente la mano sinistra, nella quale teneva una Pietra Profound brillante che emetteva un’intensa luce verde giada.


La Pietra Profound era grande metà del suo pugno. La luce verde giada pulsò delicatamente ed emise un’energia delicata, ma estremamente pura. L’Imperatore Nanlie sbuffò: “Tutto qua? Heheheh, è davvero un gigantesco sche…”


Ma in quel momento, la sua voce sprezzante si interruppe di colpo.
                                


                                



