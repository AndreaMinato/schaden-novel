---
title: Capitolo 1124 - "Punto Debole"
pubDate: 2025-02-03T07:52:46.917Z
tags:
    - atg
---


Hola, è uscito il nuovo merchandise di novelle leggere, date pure un'occhiata! <a href="https://shop.spreadshirt.it/novelle-leggere/" rel="noopener" target="_blank">https://shop.spreadshirt.it/novelle-leggere/</a>


<em><strong>Capitolo sponsorizzato ringraziamo Lorenzo!
</strong>9 in coda, 0/10 donazione</em>
<em>-Schadenfreude</em>


Un regno segreto indipendente non avrebbe influenzato il mondo esterno, ma il danno all'Antico Regno del Mare Illusorio era troppo grave. La sua disintegrazione creò un'incredibile turbolenza spaziale impazzita. Centinaia di migliaia di enormi fessure spaziali inghiottirono l'intera Isola del Mare Illusorio in un secondo.


I discepoli dei tre regni stellari che stavano sorvegliando l'Isola del Mare Illusorio non ebbero tempo di reagire e furono inghiottiti dallo squarcio dimensionale, scomparendo insieme all'isola.


Il mare prima calmo fu devastato da innumerevoli uragani e onde anomale, mentre gli squarci spaziali furono inghiottiti dall'Isola del Mare Illusorio.


Notizie dell'Erba dell'Imperatore Immortale si erano diffuse da tempo e, in quel momento, una grande quantità di potenti organizzazioni dei regni stellari vicini erano ad ogni angolo del mare, alcuni erano perfino membri di regni stellari intermedi.


Gli uragani e le onde anomale spaventarono tutti e spinsero la gente a sondare il regno con la propria percezione spirituale, le loro espressioni erano terrorizzate. Prima stavano accorrendo velocemente, ma ora si erano fermati all'improvviso e non osavano avanzare ulteriormente.


Questo perché c'era una pressione immensa e spaventosa, era selvaggia e incontrollata. Osare venire qui significava essere esistenze dalla grandissima coltivazione, ma perfino loro si sentivano mere formiche di fronte a questa ondata di potere. La paura penetrò ogni parte del loro essere, fino alle loro anime, lasciandoli tremanti.


Non osavano avanzare, né ritirarsi.


"Cosa... cosa... che potere è questo?" Disse tremando un vecchio esperto al Divine King Realm.


"Non ditemi... che qualche.... è arrivato qualche Divine Master?"


A tutti venne in mente questa idea, facendoli impallidire come lenzuoli e riempiendoli di un terrore mille volte più intenso rispetto a prima.


Divine Master... il pinnacolo della via del divino, l'esistenza più vicina ad un dio in tutto il Caos Primordiale. Innumerevoli esperti del Regno degli Dei avevano sentito delle loro leggende, ma non sarebbero riusciti a vederne uno in tutta la loro vita, figuriamoci sperimentare il loro potere e la loro soppressione.


E stavolta, l'aura e la forza che sentivano erano davvero terrificanti. Superava qualsiasi nozione che avevano della via del profound. Sembrava che il cielo stesso li stesse opprimendo e che non sarebbero mai riusciti a confrontarsi con questa energia nemmeno se spendessero tutto il resto delle loro vite ad allenarsi. Tutti pensarono alle parole Divine Master.


Gli squarci spaziali si ripararono da soli. L'Isola del Mare Illusorio era svanita completamente senza lasciare indietro un solo granello di sabbia. Anche gli uragani impetuosi e le onde anomale avevano iniziato a tranquillizzarsi gradualmente.


Dopodiché la soppressione scomparì all'improvviso.


Tutti nelle vicinanze sentirono i loro corpi rilassarsi, come se le migliaia di montagne che stavano premendo su di loro fossero sparite, ma le loro espressioni rimasero comunque scioccate. Si girarono tutti e iniziarono a ritirarsi da dove venivano più velocemente che potevano, nessuno osò avanzare nemmeno di un solo passo.


Sopra l'Isola del Mare Illusorio, Mu Xuanyin e Piccola Jasmine erano in piedi e si stavano fissando l'un di fronte all'altra. Il mare attorno a loro si stava agitando, ma quello attorno era piatto come uno specchio, senza una sola increspatura.


Le due stavano ancora rilasciando Energia Misteriosa, ma entrambe stavano attenuando le luci profound emesse e non continuarono più a scambiarsi colpi. Dopo un breve periodo di silenzio, Mu Xuanyin disse freddamente: "Principessa Caizhi, la figlia più giovane del Realm King degli Dei Stellari, nata con un corpo debole e ordinario tra tutti i suoi figli. Hai ricevuto un trattamento freddo visto che tua madre è morta giovane, ma cinque anni fa hai assimilato perfettamente il potere del Dio Stellare del Lupo e si dice che sia stata la prima nella storia del Regno degli Dei Stellare a raggiungere un'assimilazione perfetta."


"Non avrei mai pensato che un giorno avrei scambiato colpi con il Dio Stellare del Lupo!"


Gli occhi lupeschi color sangue sulla Sacra Spada del Lupo si chiusero e, con un bagliore di luce blu, la lama scomparì dalle mani di Piccola Jasmine.


Dopo aver messo da parte l'arma, l'aura di Piccola Jasmine cambiò, il suo sguardo recuperò la sua vivacità. Non era minimamente sorpresa dal fatto che Mu Xuanyin avesse scoperto la sua identità e il suo nome. Le sue labbra fremettero e incrociò le braccia mormorando: "Non solo sei stata fortunata a scambiare dei colpi con una principessa come me, non sei stata nemmeno sconfitta. Devi essere davvero pazza di gioia."


Mu Xuanyin: "..."


"Ma... ma!!" Piccola Jasmine alzò la voce e fissò la donna: "Tu... perché sei così potente? S-s-sei davvero un realm king di un regno stellare intermedio? Ho visto tutti i realm king dei regni stellari superiori, ma posso contare sulle dita della mano quelli potenti come te."


"E le informazioni su di te dicono che sei un Divine Master di quarto livello. Perché sei... così forte? Anche se il resto del tuo regno stellare fossero nullità, solo in base al tuo potere avresti i requisiti per aumentare il grado del tuo regno stellare. Perché il tuo Regno della Canzone Glaciale è ancora un regno stellare intermedio? Hai nascosto la tua forza per tutto questo tempo?"


"Se qualcuno sapesse che il Regno della Canzone Glaciale avesse un individuo così potente, perfino mio padre sussulterebbe per la paura. L'intera Regione del Mare Orientale sarebbe sorpresa e ai regni stellari superiori si unirebbe un altro mondo."


"Non è affar tuo!" Mu Xuanyin la guardò freddamente e mise via la sua Spada della Principessa. Indicò Piccola Jasmine... senza badare al fatto che era la principessa Caizhi di mille regni a cui si sarebbe dovuta inchinare: "Rispondi prima alla mia domanda! Perché lo stai seguendo di nascosto?!"


La Principessa Caizhi inclinò la testa: "Umpf, impossibile! Lo sto seguendo felicemente, non puoi impedirmelo! Ah! Hai del coraggio, sai la mia identità e mi manchi così tanto di rispetto, non temi di farmi arrabbiare?!"


Mu Xuanyin la fissò freddamente: "A meno che... tu sappia del suo rapporto con tua sorella?"


Mu Xuanyin decide di metterla alla prova con questa domanda, facendo fremere le sue sopracciglia. La sua espressione cambiò completamente: "Tu... come lo sai?"


"Naturalmente lo so!" Mu Xuanyin si accigliò: "Al riguardo... cos'altro sai di lui?!"


La principessa Caizhi aprì bocca e poi iniziò ad innervosirsi: "So che il suo nome è Yun Che. Proviene da un regno inferiore molto distante. È venuto nel Regno degli Dei Stellari per cercare la mia sorellona e so anche che è venuto qui per cercare l'Erba dell'Imperatore Immortale, così da poterla rivedere."


Ogni parola della principessa Caizhi fece diventare sempre più freddo lo sguardo di Mu Xuanyin: "Come sai tutto questo? Non avrebbe mai menzionato a nessuno queste cose!"


"Allora come lo sai?!"


"Sono la sua maestra!" Disse freddamente Mu Xuanyin. "So tutto ciò che c'è da sapere su di lui."


Ding!!


La Spada della Principessa Glaciale rilasciò un bagliore gelido che circondò la Principessa Caizhi. "Ora è il momento che tu risponda alla mia domanda. Sicuramente non te l'avrà detto di sua spontanea volontà, che metodo hai usato per scoprirlo... e quali altri punti deboli ha?!"


Punti deboli?


Guardando l'espressione seria di Mu Xuanyin e sentendo il freddo intento della luce di spada, la principessa Caizhi capì. La sua espressione si rilassò e rise: "Ti importa proprio di lui uhuh."


"Sono la sua maestra, naturalmente mi importa."


"Allora perché sei stata così feroce con lui e hai anche..."


"Rispondi alla mia domanda!" Il tono di Mu Xuanyin divenne ancora più gelido.


"Eheh, va bene." L'allerta e la tensione della principessa Caizhi scomparirono. Ridacchiò: "sembra che tu sia davvero preoccupata per lui e il fatto che ti abbia detto della sorellona significa che si fida di te."


Mu Xuanyin: "..."


La principessa Caizhi continuò: "In realtà non c'è stato un punto debole, solo una piccola coincidenza, ecco tutto."


"Coincidenza?"


"È stato sei mesi fa? Sono sgattaiolata fuori per giocare e ho incontrato un brutto tipo. All'inizio volevo prenderlo in giro, ma si è precipitato per salvarmi e ha spaventato quel brutto tipo." La principessa Caizhi sollevò e arricciò il naso. "Quando l'ha spaventato, ha usato la prima mossa del Tomo del Dio della Prigione Sirius sai."


"..." Mu Xuanyin si accigliò.


"Quel colpo di spada aveva forma e potere, ma nessuna sostanza, ci aveva perfino mescolato un po' di energia di fuoco. Gli altri non l'avrebbero capito, ma sono il Dio Stellare del Lupo Celeste e sono anche la persona più familiare con il Tomo del Dio della Prigione Sirius. dopo che il fratellone è morto, solo io posso usare questa tecnica, ma la sorellona mi ha detto che è apparsa un'altra persona. Non solo non ha bisogno di avere il potere e la stirpe del Lupo Celeste, ha anche coltivato con successo il Tomo del Dio della Prigione Sirius anche se è solo il primo stile di spada."


"Davvero... è successa davvero una cosa del genere?!" Mu Xuanyin abbassò lentamente la spada e ritirò la sua aura gradualmente. Non sapeva che Yun Che possedesse un'altra eredità segreta... Riuscire a coltivare il tomo senza avere né la forza, né il sangue del Lupo Celeste: solo le Vene Misteriose del Dio Malvagio di Yun Che potevano farlo.


Sicuramente credeva che Yun Che non avrebbe mai detto a nessuno del suo rapporto con Jasmine, perché una volta che si fosse saputo, ci sarebbero state gravi conseguenze. Perciò doveva sapere se c'erano dei punti deboli nel suo corpo che avevano attirato l'attenzione della principessa Caizhi... così era stato per una coincidenza così strana.


Aveva usato il Tomo del Dio della Prigione Sirius... per salvare il Dio Stellare del Lupo Celeste...


"All'inizio non ero certa che fosse la persona di cui aveva parlato la sorellona, così ho continuato a seguirlo e alla fine ho scoperto che è proprio lui."


"Per cercare mia sorella è venuto fin qui. Sono stata un po' colpita dalle sue azioni e così ho deciso di seguirlo per proteggerlo, per impedirgli di morire prima che potesse incontrare la sorellona, ma ha una maestra potente come te. Sembra che non debba più preoccuparmi di lui... posso tornare ad accompagnare mia sorella."


"Cos'altro ha detto di lui tua sorella? A parte a te l'ha detto qualcun altro?" Continuò a chiedere Mu Xuanyin.


"La sorellona ha detto molte cose. Ben beeen più di quanto ti possa immaginare, ma l'ha detto solo a me." La principessa Caizhi sorrise. "Ho un onorabile padre e molti parenti, ma la sorellona è la mia sola famiglia. E per lei vale lo stesso."


Rise con un po' di imbarazzo. Mu Xuanyin sentì un po' di solitudine in quella risata.


"La sorellona spesso è sovrappensiero. Parla più e più volte di lui. È disposta a darmi tutto a parte quell'abito rosso che abbraccia spesso. Non mi lascia nemmeno toccarlo!"


"Diventa completamente diversa quando si parla di lui. Ho sempre voluto sapere che tipo di uomo avrebbe potuto cambiare così tanto mia sorella. La sorellona mi ha perfino detto che non potrà più incontrarlo, ma so che se riuscirà a vederlo di nuovo ne sarebbe davvero molto contenta. Anche se lei..."


La Principessa Caizhi si interruppe all'improvviso.


Mu Xuanyin aveva ritratto tutta la sua aura. Il suo sguardo tornò calmo, con un po' di emozioni contrastanti: "Hai detto a tua sorella del suo arrivo nel Regno degli Dei?"


"Naturalmente no!" Rispose senza esitare la principessa Caizhi: "Farai meglio a non dirlo a nessun altro neppure tu!"


"Non ho bisogno che me lo ricordi!" Sbuffò freddamente Mu Xuanyin, la cautela e il sospetto nel suo cuore si spensero. Non perse altro tempo, né continuò a parlare. Si girò immediatamente e volò via. Tuttavia era ancora profondamente scioccata.


La principessa Caizhi... dalle dicerie, aveva ricevuto l'eredità del Dio Stellare cinque anni fa ed era diventata la nuova Dea Stellare del Lupo Celeste. In questo breve arco di tempo, il suo potere sarebbe dovuto essere nelle fasi iniziali, eppure le abilità che aveva mostrato erano così potenti. Se fossero passati altri cinque... dieci... cento anni... una volta che avesse finito di assimilare tutta la forza del Lupo Celeste, a che livello sarebbe arrivata? Sarebbe stato semplicemente incredibile.


Si diceva che potesse diventare il Dio Stellare più potente... e sembrava non fossero voci infondate.


"Ah... aspetta!"


Una figura colorata riapparì di fronte a Mu Xuanyin. Era la principessa Caizhi e le stava bloccando la strada. "Sorellona, ho risposto con sincerità a tutte le tue domande, ma potresti rispondere sinceramente ad una delle mie?"


"...Quale domanda?"


"Umh..." La principessa Caizhi si irrigidì all'improvviso, mostrò un'espressione timida e un lieve rossore. Sembrava senza parole. Guardò l'abito lacero di Mu Xuanyin e poi il suo seno piatto. Poi si fece coraggio e chiese: "Come... come... quando crescerò, come potrò diventare formosa come te, sia dietro che davanti?"


Mu Xuanyin: "..."
                                


                                



