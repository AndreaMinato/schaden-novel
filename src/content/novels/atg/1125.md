---
title: Capitolo 1125 – Imprigionato
pubDate: 2025-02-03T07:52:46.917Z
tags:
    - atg
---


<em><strong>Capitolo Sponsorizzato! Grazie mille Lorenzo! 8 in coda, 0/10 donazione</strong></em>


<em><strong>-Alstor, che ieri non ha fatto in tempo a pubblicare perché è stato abbastanza male e si scusa</strong></em>






Nel Regno della Fenice di Ghiaccio, la ne neve volteggiava nel cielo decorato da un arcobaleno.


La notizia del ritorno di Yun Che non aveva suscitato alcun clamore nel setta della Fenice di Ghiaccio. Del resto, tutti sapevano che Mu Xuanyin era riuscita a uccidere il Drago Cornuto, rimanendo tuttavia ferita, e che da quanto era tornata alla setta era rimasta in isolamento ad allenarsi e curarsi. Yun Che, invece, era partito in viaggio per accrescere la sua esperienza.


In realtà, i membri della setta erano piuttosto sorpresi dal fatto che fosse tornato così presto. Infatti, solitamente i discepoli diretti dei Realm King viaggiavano per anche otto o dieci anni prima di fare ritorno.


In quanto all’incidente accaduto alla Prigione Infernale, nessuno sapeva nulla, eccetto i tre Maestri delle sette del Regno del Dio della Fiamma, Mu Xuanyin, Mu Bingyun e Mu Huanzhi. A tutti gli altri era stato detto solamente il risultato della caccia: Mu Xuanyin era stata ferita, ma era riuscita a uccidere il Drago Cornuto.


Ma tutti gli abitanti del Regno del Dio della Fiamma che quel giorno avevano visto Yun Che sbilanciare il secondo Drago Cornuto con un solo fendente, creando un’apertura fatale nelle sue difese, e poi salare Mu Xuanyin non lo avrebbero mai dimenticato.


Mentre tornava alla Regione Sacra della Fenice di Ghiaccio, Yun Che si sentì come se fosse stato via per una vita intera, anche se erano passati solamente sei mesi. Del resto, dopo essere fuggito dal Regno del Dio della Fiamma aveva abbandonato ogni speranza di tornare vivo in quel luogo.


Dato che quello era il territorio più sacro di tutto il Regno della Canzone Glaciale, solo lui e Mu Xuanyin potevano andarvi quando volevano. Persino Mu Bingyun lo visitava molto raramente. Dopo aver commesso quel terribile crimine, non avrebbe dovuto più poter mettere piede lì…


“Quindi, la Maestra… non ha davvero intenzione di uccidermi?” mormorò distrattamente Yun Che. Sapeva bene di aver commesso un peccato orribile e imperdonabile. Neppure una donna comune avrebbe potuto perdonarlo, figurarsi Mu Xuanyin, per non parlare del fatto che fosse la sua Maestra, il Realm King del Regno della Canzone Glaciale…


“Hai così tanta paura di morire!?”


Mentre Yun Che rifletteva con tristezza, nelle sue orecchie risuonò una voce terribilmente gelida.


Yun Che si irrigidì dalla testa ai piedi e rimase immobile per qualche secondo, prima di voltarsi. Non osò sollevare lo sguardo per guardare la persona che aveva parlato e si inchinò, con gli occhi puntati verso il basso: “Il discepolo Yun Che porge i suoi saluti alla Maestra.”


Mu Xuanyin indossava una lunga gonna e delle piume bianche come la neve adornavano il suo abito all’altezza delle spalle. I suoi meravigliosi occhi emettevano un bagliore glaciale e tagliente: “Perché non hai provato a scappare anche stavolta?”


“…” Yun Che aprì le labbra per rispondere, ma non riuscì a dire neppure una parola per parecchio tempo.


Il mondo sembrava avvolto dal silenzio, si sentiva solamente il rumore della neve che fluttuava nel vento. Mu Xuanyin osservò in silenzio Yun Che. Non aveva mai abbassato così tanto il capo di fronte a lei, in passato. In qualsiasi momento, anche quando la salutava, nonostante la sua presenza, non era mai riuscito a trattenere la sua innata sfrontatezza.


Eppure…


Tutti gli altri, di fronte a lei, abbassavano lo sguardo e tremavano per il terrore.


Invece Yun Che… non provava paura, ma un profondo senso di colpa.


La donna spostò lo sguardo a lato senza rendersene conto. Non riuscì più a mantenere quell’atteggiamento freddo e distaccato. Le persone provavano paura quando si preoccupavano per sé stesse, ma avvertivano senso di colpa solamente quando erano preoccupate per gli altri.


“Lascia perdere.”


Disse lentamente u Xuanyin, poi Yun Che sentì un debole sospiro: “Anche se hai commesso un peccato terribile, l’hai fatto convinto che fosse necessario per salvare la tua Maestra. Quindi, reputo che i tuoi meriti siano sufficienti a cancellare il tuo crimine. In piedi.”


“…” Yun Che rimase con lo sguardo perso nel vuoto, puntato verso il basso, senza riuscire a credere alle sue orecchie. Si rialzò, incredulo, con il capo ancora chinato. Dopo quello che era successo, non riusciva a guardare Mu Xuanyin, sebbene lei lo avesse perdonato.


Passò parecchio tempo, ma lei non gli disse nient’altro. Alla fine, sollevò lentamente lo sguardo e vide la sua meravigliosa schiena, sulla quale si posavano danzando i fiocchi di neve.


In confronto a Yun Che, forse per lei era ancora più difficile rivolgergli la parola.


Il mondo sembrò essere di nuovo avvolto dal silenzio. Stavolta persino il rumore della neve era quasi impossibile da sentire. Mu Xuanyin non disse nulla per parecchio tempo e, ovviamente, Yun Che non osò dire una parola. In tutte e due le sue vite, non si era mai sentito così perso e in imbarazzo.


Alla fine, Mu Xuanyin si voltò lentamente. I suoi occhi erano tornati freddi e tranquilli come un lago ghiacciato: “Dammi il corno di Qilin, il cuore del Drago Cornuto e l’Erba dell’Imperatore Immortale che hai appena trovato.”


“Sì.” Rispose prontamente Yun Che. Non fece domande e le consegnò, uno dopo l’altro, tutti gli ingredienti che aveva chiesto.


Il corno di Qilin era enorme e pesante ed emetteva una vaga aura primitiva.


Il cuore di Drago Cornuto batteva ancora intensamente. A ogni battito, emetteva delle fiamme incredibilmente violente. Soltanto rimanendo all’esterno per qualche secondo, sciolse gran parte della neve circostante.


L’Erba dell’Imperatore Immortale era avvolta dalla luce purificante della Perla del Veleno Celeste, così da evitare che anche un solo rivolo della sua energia si disperdesse.


Mu Xuanyin li osservò, poi disse in tono indifferente: “A quanto pare mancano solo una Divina Giada del Budda delle Nove Stelle e una Sfera di Spirito del Legno.”


Yun Che rispose immediatamente, senza esitare: “Maestra, a dire il vero questo discepolo li ha già trovati.”


“?” Mu Xuanyin inarcò le sue gelide sopracciglia.


Yun Che prese in mano i due ingredienti subito dopo aver finito di parlare.


Non appena Mu Xuanyin li vide, il suo sguardo cambiò notevolmente ed esaminò le loro due auree inusuali. Quando la sua percezione spirituale si posò sulla Sfera di Spirito del Legno, rimase così stupita da domandare: “Una Sfera di Spirito del Legno perfettamente intatta? Si può sapere dove l’hai trovata?”


“Maestra, riguardo alla Sfera di Spirito del Legno…” Ripensando a tutti gli Spiriti del Legno che erano morti per colpa sua, Yun Che abbassò la voce senza rendersene conto: “Questo discepolo ha acquistato un giovane Spirito del Legno in un mercato clandestino nel Regno Darkya. Tuttavia, non sono riuscito a prendere la sua Sfera con la forza e l’ho persino riaccompagnato al suo villaggio, dove viveva nascosto. Lì, un anziano Spirito del Legno mi ha donato questa Sfera per ringraziarmi.”


“…” Mu Xuanyin era chiaramente stupita.


“In quanto alla Divina Giada del Budda delle Nove Stelle, l’ho trovata per caso sul cadavere del Realm King del Regno Darkya.”


“L’hai trovata per caso… sul cadavere del Realm King del Regno Darkya?” Mu Xuanyin corrugò la fronte, pensando chiaramente che non avesse alcun senso.


“So che sembra impossibile, ma non oserei mai mentirle. Oh, esatto. Questo discepolo ha trovato sul suo cadavere anche una Pietra Illusoria del Vuoto, la stessa che ho quasi usato per fuggire nel Regno Segreto prima del suo arrivo.” Yun Che le spiegò tutto senza mentire.


“… capisco.”


Mu Xuanyin aveva già capito che era stato grazie alla Principessa Caizhi, che doveva aver agito di nascosto, se Yun Che aveva “trovato per caso” la Divina Giada del Budda delle Nove Stelle e la Pietra Illusoria del Vuoto.


Anche la morte del Realm King del Regno Darkya doveva essere per forza collegata a lei, anche se forse non lo aveva ucciso di persona.


Con uno scatto del braccio, Mu Xuanyin fece sparire all’istante il corno di Qilin, il cuore del Drago Cornuto, l’Erba dell’Imperatore Immortale, la Divina Giada del Budda delle Nove Stelle e la Sfera di Spirito del Legno, mettendoli all’interno del suo spazio contenitivo personale prima che Yun Che potesse reagire.


“Ottenere la Penta Pillola di Giada dell’Universo è incredibilmente difficile, quindi per te deve essere stato molto impegnativo trovare questi cinque tesori in così poco tempo.” Il torno di Mu Xuanyin cambiò leggermente: “Il tuo peccato sarà anche stato perdonato per via dei tuoi meriti, ma voltare le spalle alla tua Maestra e al tuo setta, scappando via dopo aver commesso un errore, è anch’esso un crimine! Come punizione, per il momento puoi scordarti della Penta Pillola di Giada dell’Universo!”


“…” Yun Che spalancò la bocca, come per dire qualcosa, ma poi abbassò lo sguardo: “Capisco.”


“Mancano meno di due anni all’Assemblea Profound God.” Continuò Mu Xuanyin: “Con la tua velocità di coltivazione iniziale, non saresti mai riuscito a raggiungere il Divine Tribulation Realm in tempo, anche se avessi trascorso tutto il tempo coltivando.”


“Ma dopo aver ottenuto il mio Yin Vitale della Fenice di Ghiaccio, hai raggiunto direttamente il Divine Soul Realm. Quindi, anche senza la Penta Pillola di Giada dell’Universo, con il mio aiuto dovresti riuscire a raggiungere il Divine Tribulation Realm!”


Yun Che tremò e sollevò improvvisamente lo sguardo, quando Mu Xuanyin pronunciò le parole “Yin Vitale della Fenice di Ghiaccio”. Ma scoprì con stupore che il suo volto era rimasto freddo e distaccato, senza alcuna emozione. Era come se stesse parlando di un argomento estremamente banale e noioso.


“All’inizio avevi appena intrapreso la Via Divina, e hai raggiunto il Divine Soul Realm ancora prima di comprendere appieno il Divine Origin Realm. Ma come si può paragonare la Via Divina alla Via Mortale che hai percorso in passato!? Anche se la tua forza misteriosa è cresciuta enormemente, questo ha creato innumerevoli effetti collaterali. Inoltre, dato che la tua comprensione della Via del Profound è rimasta indietro rispetto alla tua forza misteriosa, progredire ulteriormente è centinaia di volte più difficile. Se dovessi aumentare di nuovo forzatamente la tua forza misteriosa con la Penta Pillola di Giada dell’Universo, raggiungeresti in un solo passo il tuo traguardo, ma ci sarebbero conseguenze così terribili da essere ben oltre la tua immaginazione… anche se hai le Vene Misterioses del Dio Malvagio!”


Lo sguardo di Mu Xuanyin si posò su Yun Che: “Devi essertene accorto anche tu.”


“Esatto.” Rispose ubbidientemente Yun Che. Da quando aveva raggiunto improvvisamente il Divine Soul Realm grazie allo Yin Vitale di Mu Xuanyin, la sua forza misteriosa da allora era rimasta al secondo livello del Divine Soul Realm. In sei mesi, non aveva fatto quasi alcun progresso.


“Da oggi in avanti, ti sarà proibito uscire di anche un solo passo da questo luogo sacro! Trascorrerai quattro ore al giorno a studiare la Via Divina e a comprenderne l’essenza. Poi, per le quattro ore seguenti rafforzerai il tuo corpo e per le successive dodici coltiverai la tua forza misteriosa.”


“La tua Maestra ti aiuterà ancora a comprendere la Via Divina e ti insegnerà a usare il Canone della Fenice di Ghiaccio. Non hai il permesso di incontrare nessuno e dovrai trascorrere tutto il tempo ad allenarti. Non devi lasciarti distrarre da nulla. Ogni tua singola azione dovrà seguire i miei ordini e il mio volere. Non ti è concessa la minima disobbedienza.”


Non c’era alcuna emozione nel suo sguardo, soltanto una fredda decisione e una durezza che non avrebbero ammesso alcuna discussione o disobbedienza: “Questa è la punizione che meriti e anche la tua sola occasione di entrare nel Regno dell’Eternità. Devi seguire i miei ordini, che tu sia d’accordo o no!”


Anche se Mu Xuanyin era sempre stata molto severa con lui, non lo aveva mai privato totalmente della libertà. Ma stavolta i suoi freddi ordini erano praticamente mirati a imprigionarlo nella Regione Sacra della Fenice di Ghiaccio.


Yun Che rimase senza parole per qualche secondo, ma poi rispose con serietà: “Capisco, questo discepolo seguirà gli ordini della Maestra.”


“Ti conviene!” Mu Xuanyin sembrava sorpresa dal fatto che Yun Che avesse accettato senza obiezioni. Gli diede un’occhiata in silenzio, poi disse: “Vai al Lago del Ghiaccio Infernale e raffina il tuo corpo per le prossime sei ore. Poi, torna da me nella Sala Sacra!”


Detto questo, Mu Xuanyin volò in alto nel cielo. Quando si voltò e fece per andarsene, la direzione in cui cadeva la neve cambiò di scatto in tutta la Regione Sacra.


“Maestra.” La chiamò improvvisamente Yun Che. La sua voce era dubbiosa e piena di preoccupazione: “Le sue ferite sono… guarite completamente?”


Sei mesi prima, Mu Xuanyin era rimasta ferita molto gravemente. Inoltre, aveva perso il suo Yin Vitale. Anche se era guarita completamente, la sua forza misteriosa doveva essere diminuita di molto e la sua aura doveva essersi indebolita.


Eppure, la sensazione che Mu Xuanying gli aveva dato durante la loro conversazione era ancora più vaga e indefinibile che in passato.


Mu Xuanyin si fermò. Rispose in tono indifferente, senza neppure voltarsi: “La tua Maestra possiede l’Anima Divina della Fenice di Ghiaccio, che le è stata donata da un’Antenata. Mi erano serviti diecimila anni di duro lavoro per riuscire in qualche modo a risvegliare il trenta percento del suo potere divino… ma in questi ultimi sei brevi mesi, senza alcun preavviso si è risvegliato fino al settanta percento! Non solo le mie ferite sono guarite completamente, anche la mia forza misteriosa è cresciuta enormemente. Quindi, non devi preoccuparti per me. Farai meglio a preoccuparti per te stesso.”


Dato che gli dava le spalle, Yun Che non vide lo sguardo estremamente combattuto che aveva Mu Xuanyin mentre gli rispondeva.


Yun Che rimase molto sorpreso e disse, rasserenato: “Molto probabilmente, è perché lei non aveva più alcuna via di fuga, Maestra, e questo ha stimolato l’Anima Divina fino farne risvegliare una grande parte. Sicuramente deve essere stata benedetta dai Cieli e dalla Terra, Maestra, per essere riuscita a trarre un profitto così straordinario da quel disastro.”


“…” sia gli occhi che il respiro di Mu Xuanyin si fermarono per qualche istante. Poi, sbuffò leggermente e se ne andò, volando nel cielo. Scomparve rapidamente fra la neve che danzava nell’aria.


Dal cielo cadde una Pietra Illusoria del Vuoto, che atterrò debolmente accanto a Yun Che.


Sapendo che Mu Xuanyin stava bene e che la sua forza misteriosa era persino cresciuta di molto, Yun Che si sentì sinceramente felice. Tirò un lungo sospiro di sollievo e si sedette per terra, sulla neve. Prese in mano la Pietra Illusoria del Vuoto caduta accanto a lui, sentendosi incredibilmente tranquillo.


Da quando era “scappato”, si era sempre sentito schiacciato da due giganteschi pesi, che ora erano scomparsi senza lasciare traccia.


Non solo la sua Maestra era guarita e la sua forza misteriosa non era peggiorata, ma lo aveva anche perdonato così facilmente…


Non aveva percepito alcun intento omicida in lei e, inoltre, non si era quasi neppure arrabbiata con lui.


In confronto al terribile peso della sua preoccupazione, del suo senso di colpa e all’indecisione che avevano gravato di lui negli ultimi mesi… la conclusione di quell’inferno era stata semplicemente come un sogno; era stata così felice e positiva che Yun Che stentava a crederci.


“La Maestra mi ha davvero perdonato, heh…” ridacchiò Yun Che inconsciamente. Sollevò lo sguardo e i suoi occhi si restrinsero dalla felicità, mentre parlava da solo: “Se fosse stato chiunque altro, considerando il carattere della Maestra sarebbe sicuramente già morto diecimila volte. A quanto pare mi sono terribilmente sottovalutato. Considerando quanto sono straordinario come discepoli, anche se commettessi di nuovo un grave errore la Maestra non vorrebbe sicuramente uccidermi davvero.”
                                


                                



