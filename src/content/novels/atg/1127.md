---
title: Capitolo 1127 – Sogno
pubDate: 2025-02-03T07:52:46.917Z
tags:
    - atg
---


<em><strong>Capitolo regolare, 8 in coda, 0/10 donazione</strong></em>


<em><strong>-Alstor (Scusate ragazzi, l'avevo pubblicato ieri sera ma ci deve essere stato un errore perché mi sono accorto solo ora che non c'era)</strong></em>






Sul volto di Feng Xue'er comparve un lieve sorriso: “Quello è il nome con cui mi chiama la gente comune, ma voi potete chiamarmi semplicemente Sorellona Xue'er.”


Feng Xue’er trattò il più gentilmente possibile quel ragazzo e quella ragazza per cui Yun Che si era sempre preoccupato, anche se non li aveva mai incontrati prima.


“Woaah!!” sentendo quelle parole, Feng Xian si lasciò sfuggire un grido di sorpresa e si coprì la bocca con le mani.


I due erano stati limitati dalla Barriera della Fenice che avevano potuto oltrepassare solamente dopo aver raggiunto l’Stadio Imperatore Misterioso. Erano passati solo pochi giorni dalla prima volta che avevano messo piede fuori dalla Catena Montuosa delle Diecimila Bestie e sapevano ben poco del “mondo esterno”, che desideravano visitare da così tanto tempo. Ma nonostante questo, persino loro avevano sentito parlare della grandiosa “Dea della Fenice”.


Dopotutto, era pur sempre la persona più potente della storia del continente del Cielo Misterioso; così potente da essere alla pari degli dei dei Cieli, agli occhi di innumerevoli praticanti del mistero.


Dato che era la prima volta che visitavano il mondo esterno, Feng Zu'er era stato ancora più prudente di Feng Xian'er. Era parecchio sorpreso, ma riuscì comunque a rispondere con una certa calma: “Non… non importa chi sei. Come fai a conoscerci e a sapere i nostri nomi? Sono sicuro di non averli mai detti a nessuno straniero.”


“Perché vi ho già visti, una volta, ed è stato il Fratellone Yun a dirmi i vostri nomi.” Rispose Feng Xue'er sorridendo con dolcezza.


“Ah?” Feng Zu'er era stupito. Poi, senza riuscire a trattenere il suo entusiasmo, chiese balbettando: “Per caso il Fratellone Yun di cui parli è… Yun Che… il nostro Benefattore?”


“Esattamente.” Feng Xue’er annuì con delicatezza. Percependo che il potere della Fenice all'interno dei loro corpi era piuttosto intenso, anche se era estremamente immaturo da parte sua disse con gioia: “Il Fratellone Yun è mio marito. Dato che possediamo tutti il Sangue della Fenice, il Fratellone Yun parlava spesso di voi.”


“Il nostro Benefattore… non si è… dimenticato di noi?”


“Certo che no. Inoltre, si è sempre preoccupato particolarmente per voi due.” Feng Xue'er notò chiaramente che erano molto legati a Yun Che: gli erano grati, lo adoravano e ammiravano. Probabilmente, era l’idea di poterlo di rivedere ad averli spinti a impegnarsi così tanto: “Tre anni fa mi ha portato da voi, ma abbiamo scoperto che il vostro villaggio era protetto da una gigantesca barriera. Il Fratellone quindi ha scelto di non disturbarvi, eppure per puro caso voi due siete usciti di nascosto dalla barriera proprio in quel momento e vi siete trovati in pericolo. È stato allora che vi ho visti e che lui mi ha detto i vostri nomi.”


Mentre ascoltava Feng Xue'er, a Feng Xian'er vennero gli occhi lucidi e subito dopo cominciò a piangere: “Il Benefattore si ricorda ancora di noi… ed è persino venuto a cercarci… wuu… uuuuuuu…”


“…” Feng Zu'er aveva lo sguardo perso nel vuoto. Tre anni prima, era uscito dalla barriera per inseguire Feng Xian'er. Purtroppo, avevano incontrato una Bestie Misteriose molto pericolosa. In quel momento di crisi aveva scagliato frettolosamente le Fiamme della Fenice, terrorizzato, e con sua grande sorpresa aveva ucciso all'istante la Bestia Misteriosa. In seguito, aveva dubitato parecchie volte che sconfiggerne una fosse così facile.


Ed era stato proprio quel giorno che nella sua mente e in quella di Feng Xian'er era improvvisamente comparsa la versione completa dell’Ode della Fenice.


Avevano creduto che fosse un dono concesso dalla Divina Fenice.


Ma soltanto in quel momento realizzarono che in realtà era stato Yun Che a salvarli e che era stato lui anche a dar loro i primi sei stadi dell’Ode della Fenice.


Vedendoli piangere dalla gioia, anche Feng Xue'er si sentì rincuorata.


“Adesso dov'è il Benefattore? Possiamo… incontrarlo?” chiese Feng Zu'er, con le lacrime agli occhi. Nel suo sguardo c’era un chiaro bagliore pieno di speranza.


Feng Xue'er rimase in silenzio per qualche secondo, poi scosse lievemente la testa: “Il Fratellone Yun ha lasciato il continente del Cielo Misterioso e si è diretto in un luogo molto lontano, per occuparsi di una questione molto importante per lui. Tuttavia, non dovete preoccuparvi. Il Fratellone ha detto che sarebbe sicuramente tornato entro cinque anni, e ne sono già passati tre. Quindi, fra al massimo due anni potrete incontrarlo.”


“Tre anni… quindi, le voci sono vere.” Commentò Feng Zu'er, piuttosto distrattamente.


“Non importa. Aspetteremo, se sarà necessario. Lo aspetterei anche per vent'anni.” Feng Xian'er si asciugò le lacrime dal viso. Aveva gli occhi e le guance ancora un po’ arrossate, e chiese: “Quindi… fra due anni, dove dovremo andare per incontrare il Benefattore?”


Feng Xue'er rispose sorridendo: “Quando il Fratellone Yun tornerà, lo porterò subito da voi. Anche io ho sempre voluto fare visita alla vostra Divina Fenice.”


“D’accordo, allora è promesso.” Feng Xian'er annuì sorridendo e distese un mignolo verso Feng Xue'er.


“Ah! Xian'er, è la grande Dea della Fenice. Così le stai mancando di rispetto…”


Prima ancora che potesse finire la frase, Feng Xue’er distese a sua volta un mignolo e lo intrecciò con quello di Feng Xian'er: “Mn, lo prometto!”


Erano passati solo poco più di dieci anni da quando i membri del villaggio della Fenice in esilio erano stati liberati dalla loro maledizione. Erano rimasti nascosti nel cuore della Catena Montuosa delle Diecimila Bestie per innumerevoli generazioni. Quindi, era naturale che non avessero molte risorse né esperienza nello studio e nell'insegnamento della via del Profound.


Pur essendo nati in quelle circostanze, i due giovani erano riusciti a passare dallo stadio Elementare Misterioso all'Stadio Imperatore Misterioso in soli dieci anni.


Non era assolutamente un risultato che avrebbero potuto ottenere affidandosi solo al loro Sangue della Fenice estremamente diluito e al loro straordinario talento. Dovevano aver lavorato molto duramente e aver compiuto immensi sacrifici… e anche il loro desiderio ossessivo di aumentare la loro forza misteriosa doveva averli sostenuti.


<em>Fratellone Yun, sicuramente sarai felice di vedere quanto sono cresciuti.</em>


<em>Sono convinta che si siano allenati così duramente soprattutto per poterti rivedere.</em>


Feng Xian'er aveva gli occhi socchiusi e fissò con lo sguardo perso nel vuoto il volto fatato di Feng Xue'er: “Sorellona Xue'er, sei la Dea della Fenice, la persona più potente di tutti, e sei così bella e gentile. Non mi sorprende che tu sia diventata la moglie del Benefattore.”


Feng Xue'er sorrise: “Tutti i membri della vostra famiglia sono già usciti dalla barriera? È la prima volta che il vostro villaggio entra in contatto con il mondo esterno, quindi incontrerete sicuramente molte difficoltà. Parlerò di voi al mio Onorevole Padre. la setta della Divina Fenice sarà più che felice di aiutarvi.”


“Grazie, Sorellona Xue'er, ma… non ce n’è bisogno.” Rispose con gratitudine Feng Zu'er: “Infatti, il papà, la mamma e il nonno non hanno alcuna intenzione di lasciare la terra dei nostri antenati.”


Abituarsi a qualcosa di nuovo può essere molto spaventoso. Mentre restavano nascosti con grande timore nel cuore della Catena Montuosa per intere generazioni, sopportando la loro maledizione per espiare i loro peccati, gli abitanti del villaggio avevano sempre desiderato di essere liberati e di poter tornare nel mondo esterno. Ma quando quel momento che tanto desideravano era finalmente arrivato, tutti si erano abituati così tanto a essere isolati dal resto del mondo da sentirsi a disagio al solo pensiero di tornarvi in contatto. Inoltre, erano molto legati alla loro terra natia. Quindi, tutti i più anziani avevano scelto di continuare a rimanere isolati dal mondo esterno, senza neppure essersi confrontati sull'argomento.


Coloro che desideravano ancora viaggiare per il mondo erano solo i ragazzi e le ragazze, come Feng Zu'er e Feng Xian'er. Ovviamente i loro parenti li avevano incoraggiati, spingendoli addirittura a integrarsi il più in fretta possibile nel mondo esterno.


Feng Xu'er all'inizio rimase molto sorpresa da quelle parole, ma poi capì piano a piano il motivo della loro scelta: “Capisco… in ogni caso, se mai dovesse servirvi qualcosa, andate pure nella Città Imperiale Ventoblu. L’attuale Imperatrice dell’Impero Ventoblu è moglie del vostro Benefattore, dopotutto.”


“Sì, sappiamo che è la Sorellona Xueruo. Anche lei manca molto a me e Zu'er.” Disse subito Feng Xian’er, amichevolmente: “Ma non devi preoccuparti, Sorellona Xue’er. La barriera della Divina Fenice c’è ancora e continua a proteggerci. E poi, ci sono anche due…”


“Ah, Xian'er!” Feng Zu'er urlò improvvisamente, interrompendola.


Feng Xian'er si coprì di nuovo la bocca con le mani e disse, in tono evasivo: “Per… per farla breve, non c’è niente di cui preoccuparsi, Sorellona Xue'er. Dato che la Divina Fenice ci sta proteggendo, possiamo badare tranquillamente a noi stessi.”


“Mn, perfetto.” Feng Xue'er ebbe una strana sensazione, notando il loro strano comportamento, ma non indagò ulteriormente.


Poi, Feng Xue'er li lasciò, ma Feng Zu'er e Feng Xian'er rimasero agitati ancora per parecchio. Non riuscirono a calmarsi per molto tempo.


“Xian’er, torniamo subito a casa e raccontiamo a papà e alla mamma che il Benefattore si ricorda di noi e che, anzi, è stato lui a darci i primi sei stadi dell’Ode della Fenice.” Disse con entusiasmo Feng Zu’er.


“Mn, il papà e la mamma sobbalzeranno sicuramente dalla paura quando lo sapranno.”


I due non riuscivano a trattenere la loro felicità e non si preoccuparono più di non farsi notare dagli altri. Spiccarono il volo all'unisono e si diressero verso la Catena Montuosa delle Diecimila Bestie.


A est dell’Impero Ventoblu, a clan della Nuvola Vagante.


Xiao Lingxi era sdraiata sul letto della sua stanza. Sembrava dormire tranquillamente, ma in realtà non era affatto così. A un certo punto, i suoi occhi e le sue labbra cominciarono a tremare leggermente. Il suo volto divenne lievemente, ma molto stranamente, pallido.


Anche il suo respiro divenne gradualmente irregolare.


“Chi sei…? Perché sei all'interno del mio corpo…? Cosa vuoi fare, di preciso…?”


Chiese rassegnata, rivolgendosi al buio del mondo oscuro in cui si trovava.


[Davvero non sai chi sono?]


All'interno del mondo della sua anima, risuonò un’altra voce, identica alla sua.


Tuttavia, era incredibilmente vaga e lontana, come se provenisse da un lontano passato perduto nell'antichità. Era quasi impossibile distinguere le sue parole.


[Non sono né un sogno né un frutto della tua immaginazione. Non sono altri che te…]


“No, non lo sei! Io sono Xiao Lingxi… non tu, né nessun altro, se ci tieni a saperlo! Vattene subito via! Vattene e non tornare mai più!”


[Tu sei Xiao Lingxi, ma sei anche me. Xiao Lingxi non è interamente te, e neppure io sono interamente te. Io e Xiao Lingxi, insieme, formiamo te nella tua interezza. Perché rifiuti così tenacemente e hai paura della “mia” esistenza?]


“No… sicuramente sono malata e ho le allucinazioni. Tu esisti solo nella mia immaginazione… ti prego, vattene… non farti rivedere mai più…”


[Temi che io possa rimpiazzarti e modificare la tua mente… ma sai bene che tu sei tu e io sono io, così come io sono te e tu sei me. Neppure io potrei mai rimpiazzare la coscienza di “Xiao Lingxi”, e allo stesso modo “Xiao Lingxi” non può cancellare la mia esistenza. Preferisci continuare ad avere una coscienza frammentata? Non vuoi essere la vera te stessa…?]


“No! Non voglio! Io sono Xiao Lingxi e nessun altro! Non voglio trasformarmi nella me stessa che gli altri non riconoscerebbero! Non voglio diventare la me stessa che non verrebbe riconosciuta dal Piccolo Che… ti prego, vattene… se puoi tornare in un sonno profondo, ti prego di farlo e di restarvi proprio come hai fatto in passato. Non svegliarti mai più!”


Per parecchio tempo non ci fu altro che silenzio…


[Come desideri.]


[…ma se un giorno desiderai di essere abbastanza forte da poter cambiare ogni cosa, allora risveglia di nuovo questa tua “te stessa”]


Nel mondo all'interno della sua anima tornò la calma, poi all'improvviso ci fu una fiammata cremisi. In mezzo al fuoco c’era una persona completamente ricoperta di sangue. Stringeva fra le mani una gigantesca spada rossa e il suo corpo era ricoperto di terribili ferite dalle quali colava sangue fresco. Gridò con rabbia e disperazione, ma il suo corpo venne comunque trafitto da decine di armi e raggi di energia. Il suo corpo già straziato cadde a pezzi come un panno stracciato e, poi, venne ridotto in cenere che si disperse nel cielo insieme alle fiamme…


“Piccolo Che!!!”


Xiao Lingxi gridò a squarciagola, alzandosi improvvisamente fino a sedersi sul letto. I suoi occhi tremavano dalla paura e tutto il suo corpo era ricoperto da sudore freddo. Si strinse forte il petto fra le braccia, ansimando terribilmente.


Si sentirono avvicinarsi dei passi frettolosi. Su Ling'er aprì la porta con una spinta e raggiunse rapidamente il letto di Xiao Lingxi. Tuttavia, lei non reagì, come se non si fosse ancora ripresa dal terrore.


“Sorellona Lingxi, hai avuto un altro incubo?” chiese a bassa voce Su Ling'er.


“Era ancora quel sogno.” Xiao Lingxi era ancora piuttosto sovrappensiero.


Erano tre anni che aveva quell'incubo, quella terribile visione, ancora e ancora.


Era successo innumerevoli volte, ormai, ma ogni singola volta restava così spaventata da rimanere senza fiato.


“Sei troppo preoccupata per il Fratellone Yun, hai paura che incontri qualche grande pericolo. Ecco perché continui ad avere questo incubo fin da quando se n’è andato.” La consolò Su Ling'er: “Non sei l’unica a preoccuparti per lui, qui. Io stessa sarei la prima a non perdonarlo, se osasse tornare in ritardo.”


Mentre parlava, Su Ling'er spostò lentamente lo sguardo. Aveva gli occhi opachi, come se fossero offuscati da un velo di nebbia.


Fratellone Yun Che, sono passati tre anni. Mi manchi così tanto…


“Mn… è solo un incubo.” Rispose sussurrando Xiao Lingxi. Passò parecchio tempo prima che risollevasse di nuovo lo sguardo. Il suo viso aveva un colorito decisamente migliore, non era più pallida come prima: “Ling'er, da quando il Piccolo Che se n’è andato ti ho fatta continuamente preoccupare per me. Ma ho la sensazione che da oggi in poi non sverrò più senza motivo.”


“Uh?” Su Ling'er era sorpresa.


“Potrà sembrarti strano, ma ho questa sensazione.” Disse Xiao Lingxi, con un sorriso non troppo convincente: “Non voglio che il Piccolo Che debba preoccuparsi per me quando tornerà.”


<em>Era tutto un sogno.</em>


<em>Solo un sogno…</em>


Pensò tranquillamente, guardando fuori dalla finestra della sua stanza.
                                


                                



