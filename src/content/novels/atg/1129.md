---
title: Capitolo 1129 - Molto Vicino
pubDate: 2025-02-03T07:52:46.918Z
tags:
    - atg
---

Più pensava a coltivare, meno sentiva il passaggio del tempo. Era normale per gli esperti di grande livello nel Regno degli Dei isolarsi per diverse centinaia o anche migliaia di anni. Quando era stato "rinchiuso" nel Lago del Ghiaccio Infernale. Yun Che aveva sentito il cambiamento e l'amplificazione del suo potere, ma non si era affatto accorto che il giorno dell'Assemblea Profound God era così vicino.


Evidentemente Mu Xuanyin non voleva che si distrasse visto che non l'aveva svegliato.


"Durante questi due anni, i quattro realm king hanno creato formazioni dimensionali in novecento regni stellari per andare direttamente nel Regno dell'Eternità. Il più vicino a noi è nella regione meridionale del Regno della Canzone Glaciale, così c'è abbastanza tempo per arrivarci prima dell'inizio dell'assemblea. Non ti devi preoccupare."


"...Capito." Yun Che si rilassò sentendo le sue parole... Chiaramente si era spaventato nel sapere quanto poco tempo gli era rimasto e il suo corpo si era infradiciato di sudore.


Connettere l'intera Divina Regione Orientale significava creare non meno di novecento formazioni dimensionali che avrebbero condotto direttamente al Regno dell'Eternità... Data la vastità dell'universo, era un'impresa inimmaginabile.


Questo fattore da solo era sufficiente a mostrare quanto era importante l'Assemblea Profound God per i quattro realm king, oltre ad essere differente da solito.


"Ora che sei avanzato di livello, hai ottenuto i requisiti per entrare nel Regno dell'Eternità. puoi entrare lì come uno spettatore o un partecipante. Ma si sa che tutte le preliminari dell'Assemblea Profound God si terranno dentro la Perla dell'Eternità. Essendo il solo tesoro divino presente al mondo, possiede le leggi di più alto livello dell'intero Caos Primordiale.
Sarebbe di grandissimo beneficio per te entrare e immergerti nell'aura divina dell'eternità. Questo è anche il motivo principale per cui innumerevoli regni stellari e coltivatori desiderano alla follia partecipare a questa assemblea stavolta."


"Dato che sei già arrivato al Divine Tribulation Realm, non c'è motivo di perdersi una tale opportunità."


"Inoltre, il nostro Regno della Canzone Glaciale è solo di livello intermedio alla fine. Il nostro gruppo riceverebbe solo posti di basso livello. Non ci sarebbe quasi nessuna opportunità per entrare in contatto con le figure di alto livello di un regno stellare. Avresti molte più possibilità di essere scoperto dalla Dea Stellare del Massacro se partecipassi."


"Perciò dovresti andare con Bingyun e Huanzhi nel Regno dell'Eternità come partecipante. Cosa succederà lì dipenderà dalla tua fortuna. Ma tieni bene a mente che il rapporto tra di te e la Dea Stellare del Massacro è molto più che un tabù, non puoi immaginarti quanto sia grave. Tienilo segreto ad ogni costo... incluso ciò che ti ha tramandato la Dea Stellare del Massacro. Anche se vi incontraste, non potete lasciare che qualcun altro lo sappia."


"Se non riesci a vederla nonostante i tuoi sforzi o non volesse incontrarti, sarebbe meglio." Mu Xuanyin distolse lo sguardo. "Ricorda ciò che ti ho detto prima. Se le cose non vanno come desideri, metterai da parte la tua ossessione e non ti occuperai più della questione. Dopodiché, che tu ti prepari a tornare nella Stella Polo Blu o a rimanere nel Regno della Canzone Glaciale, ne discuteremo quando arriverà il momento."


"...Capito." Yun Che annuì.


Esitò per tre secondi prima di rispondere.


Yun Che aveva percepito qualcosa dalle parole di Mu Xuanyin. Chiese sorpreso: "Maestra, intende dire che... non andrà nel Regno dell'Eternità con noi?"


Mu Xuanyin lo guardò, ma non rispose. Mosse la sua mano bianca come la neve, creando un passaggio attraverso la barriera del Lago del Ghiaccio Infernale.


"Vai."


Prima che potesse uscire, Yun Che vide un gruppo di persone che stavano aspettando fuori con fare rispettoso.


Il Grande Anziano Mu Huanzhi era di fronte a Mu Bingyun era al suo fianco. Dietro di loro c'erano otto Anziani e maestri di palazzo. Dietro di loro c'era un grande gruppo di giovani discepoli della setta. Con un'occhiata ne scorse sei-settecento. A giudicare dai loro abiti, chiaramente appartenevano alla Divina Sala della Fenice di Ghiaccio.


Questi discepoli della Sala Divina emanavano un'aura gelida estremamente intensa. Avevano tutti raggiunto il Divine Tribulation Realm.


Erano i migliori discepoli di questa generazione della setta della Divina Fenice di Ghiaccio e anche il futuro della setta.


"Porgiamo rispettosamente i nostri saluti alla Maestra della setta." Nel momento in cui Mu Xuanyin uscì dalla barriera, tutti gli Anziani, i maestri di palazzo e i discepoli si inginocchiarono. Le loro teste entrarono in contatto con la neve a terra, ma non si mossero minimamente prima che Mu Xuanyin desse loro il permesso di farlo.


Yun Che mostrò uno sguardo stordito.


Stava ripensando a quando era entrato per la prima volta nel Lago del Ghiaccio Infernale e la maestra della setta stava guardando tutti dall'alto... La gente dell'intero setta, dagli Anziani ai discepoli di palazzo, si erano prostrati tutti come se stessero pregando una divinità.


In questi anni aveva sempre seguito Mu Xuanyin e l'aveva vista ogni giorno. Aveva ascoltato i suoi insegnamenti e aveva combattuto contro di lei giorno per giorno. Ad un certo punto si era dimenticato che la sua maestra era il Realm King del Regno della Canzone Glaciale, un'esistenza a cui nessuno nell'intero regno poteva mancare di rispetto ed era temuta da tutti. Nessuno osava disubbidirle e poteva massacrare innumerevoli creature con una parola, come un'esistenza suprema nel palazzo del cielo. Era qualcuno che aveva distrutto tredici regni stellari sottoposti al Regno del Dio della Fiamma per la rabbia.


Durante questi ultimi due anni però Mu Xuanyin non gli aveva mai chiesto di inchinarsi di fronte a lei, anche se aveva commesso una colpa così grave e poi era stato riportato nel setta...


"Alzatevi." Disse Mu Xuanyin mentre sondava tutti i presenti. "Huanzhi, ti occuperai di questo viaggio nel Regno dell'Eternità. Non c'è bisogno di essere troppo competitivi, devi solo assicurarti che tornino al sicuro. Naturalmente sarebbe meglio se potessimo ottenere risultati positivi."


"...Ricevuto." Mu Huanzhi sussultò. Abbassò la testa mentre rispondeva, ma poi sollevò la testa all'improvviso: "Maestra della setta, che non abbia intenzione di andare nel Regno dell'Eternità."


"Ho una ragione per non farlo." Mu Xuanyin non si spiegò ulteriormente. "Tanzhi, Yunque, Canfeng... questi discepoli sono le colonne portanti del futuro della nostra setta. Assicurati di proteggerli bene."


Mu Xuanyin diede degli ordini agli Anziani e ai maestri di palazzo diretti nel Palazzo dell'Eternità. Dopodiché spostò lo sguardo su Mu Bingyun e il suo tono divenne un po' solenne: "Bingyun prenditi cura di Yun Che. Non lasciare che si cacci nei guai!"


Yun Che: "..."


Molti puntarono sguardi straniti su di lui. C'erano un totale di dieci Anziani e maestri di palazzo a cui era stato affidato il compito di condurre i partecipanti e gli altri nove avevano la responsabilità di sorvegliare settecento discepoli. Sia in quanto a forza, che posizione, Mu Bingyun era al livello più alto tra di loro... e Mu Xuanyin voleva che una persona del genere si occupasse solo di Yun Che!


Dalle sue parole era implicito che non si dovesse preoccupare di ciò che sarebbe accaduto agli altri...


"Ricevuto. Chiedo alla maestra della setta di non preoccuparsi." Mu Bingyun annuì lievemente.


"Potete andare ora."


Mu Xuanyin mosse la manica bianca come la neve, sollevando vento e soffiando neve verso di loro, spingendoli in alto nel cielo sull'arca profound che era stata posizionata lì da molto tempo.


L'arca si attivò e attraversò la tempesta di neve e le raffiche mentre volava dritta verso la regione meridionale del Regno della Canzone Glaciale.


Osservandola volare in lontananza, lo sguardo di Mu Xuanyin divenne sempre meno freddo.


"Dato l'intervento della Dea Stellare del Lupo, sicuramente la Dea Stellare del Massacro sarà presente all'Assemblea." Mormorò tra sé e sé Mu Xuanyin per poi sospirare lievemente. "Spero che gli vada tutto bene."


...


"Hanyu, Feixue, conteremo su di voi per ottenere una buona posizione in questa Assemblea Profound God."


Nell'arca, il Grande Anziano Mu huanzhi stava sollecitando tutti i discepoli a fare del loro meglio.


Mu Feixue rimase impassibile, sembrava ancora una dea che era uscita da un dipinto di paesaggi nevosi. Ora però pareva ancora più gelida. Anche qualcuno a pochi passi di distanza non poteva individuare il minimo segno di una sua emozione. Si poteva sentire solo la sua intenzione di mantenere le persone ad una buona distanza.


Mu Hanyi era il capo dei discepoli che era stato istruito personalmente da Mu Huanzhi e anche uno dei coltivatori di livello più alto tra tutti i partecipanti. Era all'ottavo livello del Divine Tribulation Realm, simile a Mu Feixue. Tuttavia aveva un'età superiore il doppio rispetto alla donna e, perciò, c'era una grandissima differenza di talento e di futuro potenziale.


Mu Feixue non rispose. Mu Hanyi si inchinò e rispose solennemente: "Maestro, non si preoccupi. Sicuramente farò del mio meglio per difendere l'onore della setta."


"Tuttavia," Mu Huanzhi sembrò un po' più dubbioso, "Come ha detto la maestra della setta, non dovete essere troppo competitivi stavolta... In breve, fate solo del vostro meglio. Avrete questa opportunità solo una volta nella vita. Almeno non sprecate il vostro talento e le difficoltà che avete superato in tutti questi anni."


"Capito!" Risposero insieme tutti i discepoli.


Gli altri Anziani e i maestri di palazzo mostrarono espressioni piene di emozioni contrastanti, poi spostarono lo sguardo su Yun Che.


Allora, quando la voce del Regno dell'Eternità era stata trasmessa ad ogni angolo della Divina Regione Orientale, era normale che l'insolita assemblea avrebbe influenzato la mentalità di tutti i regni stellari. Data l'opportunità senza precedenti di entrare nella Perla dell'Eternità, non c'erano dubbi che gli altri regni stellari avrebbero fatto di tutto per mandare più discepoli possibile all'Assemblea Profound God.


Valeva anche per la setta della Divina Fenice di Ghiaccio. Non molto tempo dopo dall'annuncio del Regno dell'Eternità, il Lago del Ghiaccio Infernale era stato aperto su larga scala ai giovani per la prima volta nella storia della setta. Era stato un ordine diretto di Mu Xuanyin e questo aveva mostrato che l'Assemblea Profound God stavolta era molto importante per lei.


la setta della Divina Fenice di Ghiaccio aveva iniziato a prepararsi frettolosamente. Tutti gli Anziani e i maestri di palazzo credevano fermamente che, dopo aver ordinato l'apertura del Lago del Ghiaccio Infernale alla giovane generazione, Mu Xuanyin certamente avrebbe prestato molta più attenzione all'assemblea e forse avrebbe istruito personalmente i discepoli della sala divina.


Con loro stupore invece si era occupata ulteriormente dell'Assemblea Profound God. Specialmente negli ultimi due anni aveva addossato tutta la responsabilità a Mu Huanzhi e a Mu Bingyun. Non aveva detto, né chiesto nulla riguardo all'assemblea che era considerata di grandissima importanza da tutti i regni stellari.


Per quanto riguardava il Lago del Ghiaccio Infernale, non era stato mai più riaperto per altri discepoli.


Si erano resi conto che Mu Xuanyin non era stata in isolamento, invece si era dedicata ad allenare Yun Che.


Questo aveva fatto loro capire che, agli occhi di Mu Xuanyin, i risultati di Yun Che nell'Assemblea Profound God sarebbero stati più importanti di quelli di tutti gli altri membri della setta messi assieme.


Ricordavano bene come Yun Che era sceso di diverse migliaia di metri nelle profondità del lago del ghiaccio, infliggendo una sconfitta schiacciante a Huo Poyun durante la cerimonia di riconoscimento. Il suo talento nell'elemento ghiaccio era considerato il più alto in assoluto in tutta la storia del Regno della Canzone Glaciale. Non avevano assolutamente dubbi che un genio come lui avrebbe ricevuto un trattamento speciale da parte di Mu Xuanyin e nessuno lo trovava strano.


Era simile alla suddivisione dei discepoli della setta in quattro livelli: Sala Divina, Palazzo della Fenice di Ghiaccio, Sala Glaciale e Palazzo delle Nevi. Più alto era il talento di un discepolo, più godeva di un trattamento migliore. Questo valeva in tutto il Caos Primordiale e poteva essere considerata la regola più elementare.


Trovavano comunque un po' esagerato il trattamento di Mu Xuanyin nei confronti di Yun Che. Inoltre, la natura di Mu Xuanyin e dei suoi discepoli diretti precedenti... entrambi erano un po' al di fuori della loro comprensione.


Nonostante nessuno avesse osato dirlo, tutti gli Anziani e i maestri di palazzo lo pensavano.


"Yun Che, è sorprendente che tu sia davvero avanzato al Divine Tribulation realm," Disse con un'espressione stupita Mu Huanzhi. "Un mese fa, quando ho menzionato del viaggio al Regno dell'Eternità alla maestra della setta, mi ha detto che eri riuscito a raggiungere il Divine Tribulation Realm e che saresti venuto con noi dopo il tuo avanzamento. Allora ero esitante, ma ora sembra che sia stato semplicemente uno sciocco a dubitare delle abilità della maestra della setta, ahahah."


"Eheh, è solo naturale che non si debba dubitare delle abilità della maestra e che i talento di Yun Che sia anche il motivo principale dietro questo risultato." disse il Terzo Anziano Mu Tanzhi con un sospiro. "Temo che il suo talento non sia inferiore a quello della Maestra della setta del passato."


Mu Bingyun disse con tono tenue: "Passare dal Stadio Sovrano Misterioso al Divine Tribulation Realm in tre anni è un progresso molto, molto più veloce di quello della maestra della setta in passato."


Le sue parole fecero irrigidire le espressione di Mu Huanzhi e Mu Tanzhi. Gli altri Anziani e i maestri di palazzo che l'avevano sentita spalancarono gli occhi.


Dopo aver raggiunto la loro età, il concetto di tempo era già diventato vago per loro. Si erano quasi dimenticati che Yun Che era solo al Stadio Sovrano Misterioso allora e non aveva nemmeno intrapreso la via del divino quando si era unito alla setta della Divina Fenice di Ghiaccio.


Erano passati solo tre anni da allora.


In un breve periodo di tempo di tre anni, aveva superato l'enorme divario che ostacolava la via del divino ed era avanzato continuamente di tre grandi realm...


"Ah, è un tale peccato." Mu Huanzhi sospirò. "L'Assemblea Profound God si svolge troppo presto. Se fosse accaduto due o trecentomila anni dopo, forse, il mio Regno della Canzone Glaciale avrebbe potuto estendere la sua fama in tutta l'Assemblea Profound God, come ha fatto la Maestra della setta in passato."


L'arca profound era molto grande. Tutti i discepoli della Sala Divina erano seduti sul pavimenti, ad occhi chiusi mentre riposavano la mente, aspettavano con impazienza l'Assemblea Profound God imminente. I loro sguardi e le loro percezioni spirituale incontrollabilmente sarebbero state attirate da Yun Che, provavano sorpresa, invidia, gelosia e anche un po' di timore reverenziale...


Erano tutti discepoli della setta della Divina Fenice di Ghiaccio, ma nessuno osava avvicinarsi o iniziare una conversazione con lui. Yun Che era chiaramente la persona dalla coltivazione più bassa tra di loro, ma avevano la sensazione che fosse in un mondo diverso dal loro... Accompagnare la maestra della setta ogni giorno, essere allenato e cresciuto da lei con tutte le sue forze senza badare al resto della setta, era un trattamento così incredibile che perfino i discepoli della Sala Divina non avrebbero osato sognarselo.


"Feixue, tu e Yun Che non vi siete visti da oltre due anni ormai. Prima dell'Assemblea Profound God, che ne dite se voi due... Ascoltami, Feixue!"


Mentre Mu Huanzhi la stava chiamando, la donna aveva iniziato ad allontanarsi. Era sull'ala dell'arca profound, immersa con tranquillità tra la neve nel cielo.


"Questa bambina sta diventando sempre più simile a quella Bingyun." Disse con uno sguardo imbarazzato Mu Huanzhi.


Yun Che osservò la schiena di Mu Feixue per poi distoglierlo dopo un po'.


Piccola Fata...


Sarebbe rimasto turbato ogni volta che avrebbe pensato a Chu Yuechan. Andò in un lato dell'arca e guardò il pallido e sconfinato Regno della Canzone Glaciale, che lo aiutò a calmare lentamente le sue emozioni.


Stava per arrivare al Regno dell'Eternità.


La sua distanza da Jasmine finalmente si sarebbe accorciata molto.


<em>Se non riesco ancora a vederla, mi arrenderò davvero e non continuerò con questa ossessione...</em>


Lo spirito del Corvo Dorato mi ha detto che se non potrò incontrarla entro cinque anni, non potrò farlo mai più. Cosa intendeva esattamente...?


Per incontrare Jasmine, ho lasciato la Stella Polo Blu, i miei genitori, YuÈer, Ling'er... e non mi sono nemmeno sposato con Xue'er. Sono passati tre anni e mi sento già in colpa nei loro confronti. Dopo questo viaggio, indipendentemente dal risultato, avrò davvero dei motivi per rimanere qui...?


Inoltre, dove sei andata esattamente Qingyue? Non ho sentito tue notizie per tutto il tempo. Jasmine mi ha detto che hai il Gelido Cuore di Vetro e quindi hai la protezione del cielo. Ho sempre pensato che eri sana e salva... ma dove sei ora? Sei già tornata nella Stella Polo Blu durante la mia assenza in questi ultimi tre anni?


"Sembra che non ti sia ancora calmato."


Risuonò all'improvviso una voce gentile. Era Mu Bingyun che era arrivata al suo fianco. Il suo abito bianco di seta delle nevi la faceva sembrare una fata.


"Maestra del Palazzo Bingyun." Yun Che si girò prontamente. "Ho sempre sperato che venisse questo giorno e ora che il mio obiettivo è di fronte ai miei occhi, mi sento un po' indeciso."


"È perché hai lottato perché avvenisse." Disse con tono tenue Mu Bingyun: "Ce l'hai già messa tutta e ora devi solo vedere cosa ti riserva il destino. Qualunque sia il risultato, dovresti accettarlo con calma. Inoltre è la Dea Stellare del Massacro dopotutto... ci sono molti tabù riguardo a lei. Credo che la tua maestra debba averteli già messi in chiaro."


Yun Che annuì lievemente per poi chiedere all'improvviso: "Perché la maestra... non è venuta con noi nel Regno dell'Eternità?"


"..." Mu Bingyun esitò per un breve momento per poi rispondere: "Due anni fa, quando la tua maestra ti ha riportato nel setta, hai notato il cambiamento della sua forza?"


Yun Che sussultò lievemente. Ben presto chiese: "Che sia..."


Mu Bingyun disse lentamente: "Dentro il corpo della tua maestra c'è l'anima divina della Fenice di Ghiaccio donata personalmente dall'antenato e quell'anima divina contiene il potere primordiale della Fenice di Ghiaccio. Ci vorrebbe moltissimo tempo per fondere il potere di un dio nel corpo di un umano, anche se è solo un filo. La tua maestra ha trascorso diecimila lunghi anni solo nel risvegliarne un trenta per cento, ma dopo essere stata ferita gravemente nella Prigione Infernale Cimitero degli Dei, all'improvviso ha risvegliato il settanta per cento del suo potere. Di conseguenza la sua forza misteriosa è aumentata di un grande margine."


Mu Bingyun sospirò e mostrò uno sguardo pieno di emozioni contrastanti.


"Ecco perché, la maestra teme di attirare l'attenzione degli altri?" Yun Che capì.


Mu Bingyun annuì lievemente: "Al livello della tua maestra, è difficilissimo fare anche solo il minimo progresso. Sarebbe normalissimo non ottenere miglioramenti dopo mille anni, ma ora il suo aumento di forza sicuramente attirerebbe molta attenzione e porterebbe guai inutili... Non sarebbe positivo in un luogo come l'Assemblea Profound God, dove arriveranno tutte le persone più terrificanti della Divina Regione Orientale."


"La tua maestra ha un'ottima reputazione nella Divina Regione Orientale a causa della sua coltivazione e del suo aspetto. Settecento anni fa ha anche partecipato all'ultima Assemblea Profound God. Ci sono troppe persone che sono ostili nei confronti della tua maestra, quindi sarebbe difficile non attirare l'attenzione degli altri se notassero il grande cambiamento della sua coltivazione. Quindi, nonostante sia molto preoccupata per te, non ha avuto altra scelta se non fare una decisione del genere."


"Capisco." Yun Che finalmente capì. Allora, quando aveva chiesto a Mu Xuanyin perché le sue ferite e la sua forza misteriosa si erano ripresi così velocemente, gli aveva detto che era dovuto al risveglio dell'anima divina nel suo corpo... Gli aveva detto solo questo.


"Allora che livello ha raggiunto la maestra? È davvero aumentato di un grande margine?" Chiese Yun Che.


"...Non lo so." Disse Mu Bingyun. "Tuttavia, considerando che è così preoccupata per la tua sicurezza, ma ha fatto comunque una decisione del genere, dev'essere un aumento vertiginoso."


Forse anche superiore alle mie aspettative."


Volando per la tempesta di neve all'apparenza inesauribile, l'arca profound coprì il quaranta per cento del territorio del Regno della Canzone Glaciale e alla fine atterrò in una distesa di neve sconfinata.


Era la regione meridionale del Regno della Canzone Glaciale, tranquilla e desolata per tutto l'anno, piena solo di neve. Negli ultimi mesi però la distesa si era riempita di orme.


La maggior parte dei regni stellari del Regno degli Dei erano aperti agli altri. I praticanti del mistero di ogni grande regno stellare, inclusi quelli dei regni inferiori, potevano entrare o andarsene liberamente. Tuttavia non era permesso a nessuno di esterno di entrare nei regni sovrani eccetto le persone che provenivano dalla Divina Regione Orientale.
