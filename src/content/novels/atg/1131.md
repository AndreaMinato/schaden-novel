---
title: Capitolo 1131 – Jun Wuming, Spada Senza Nome (2)
pubDate: 2025-02-03T07:52:46.918Z
tags:
    - atg
---


<em><strong>Capitolo Sponsorizzato! Grazie mille Lorenzo!! 6 in coda, 0/10 donazione</strong></em>


<em><strong>-Alstor</strong></em>


Yun Che non era molto interessato a comprendere a fondo la natura del Regno degli Dei. Dopotutto, non voleva partecipare all’Assemblea Profound God per diventare famoso. Considerando la sua forza misteriosa, probabilmente sarebbe stato fra i più deboli dei partecipanti. Non aveva praticamente nessuna possibilità di vincere, in quella competizione fra i giovani geni della Regione Orientale. In fin dei conti, non apparteneva al Regno degli Dei e non aveva mai voluto restarvi a lungo.


O questo era quello che aveva sempre pensato fino a quel momento. Tuttavia, ormai nel profondo del cuore aveva cominciato ad affezionarsi al Regno degli Dei, anche se non se n’era ancora accorto…


E questo, per via di Mu Xuanyin.


“Maestra di Palazzo Bingyun, che livello ha raggiunto la forza misteriosa di Huo Poyun? Sembravate tutti molto sorpresi.” Chiese a bassa voce Yun Che.


“Il settimo livello del… Divine Spirit Realm.”


“Ah!?” data la reazione che Mu Bingyun aveva avuto poco prima, Yun Che si era già preparato mentalmente, ma rimase comunque scioccato quando sentì quella risposta che oltrepassava ogni sua previsione.


“Né nel Regno del Dio della Fiamma né nel nostro Regno della Canzone Glaciale nessuno ha mai raggiunto il Divine Spirit Realm prima dei trent’anni, in passato, neppure la tua Maestra. Eppure, Huo Poyun è addirittura al settimo livello.” Mu Bingyun aveva un’espressione combattuta: “Huo Poyun adesso può essere tranquillamente definito un genio straordinario. Anche nei Reami Superiori, sarebbe fra i discepoli migliori in assoluto. A quanto pare, uccidere il Drago Cornuto ha aiutato il Regno del Dio della Fiamma a compiere un miracolo.”


Yun Che: “…”


“Molto probabilmente, Huo Poyun sarà fra i mille giovani praticanti del mistero a guadagnarsi il privilegio di entrare nella Perla dell’Eternità. Quando ne uscirà fra tre anni, non è escluso che… il Regno del Dio della Fiamma avrà il suo primo Divine Master!”


“Molto probabilmente?” Yun Che sollevò lo sguardo, sorpreso da quelle due parole di Mu Bingyun: “Non è certo?”


“Stai sottovalutando i Reami Stellari Superiori.” Rispose lentamente Mu Binngyun: “Huo Poyun ha realizzato un miracolo che ha dell’incredibile, forse anche in futuro nessun altro abitante del Regno del Dio della Fiamma riuscirà mai a eguagliarlo. Ma nella Regione Orientale, anche escludendo i quattro Reami Sovrani, tutti i Reami Superiori hanno molti discepoli dall’età e dalla forza misteriosa simili a quelle di Huo Poyun. Ci sono persino alcuni geni così straordinari e incredibili da essere molto più potenti di lui. Anche se la sua forza misteriosa al settimo livello del Divine Spirit Realm è sorprendente, per lui non sarà facile farsi strada fino alle prime mille posizioni della classifica.”


“Ci sono davvero persone… molto più potenti di Huo Poyun, nonostante la sua forza misteriosa?” Yun Che rimase di nuovo senza fiato.


Anche se non era entrato in contatto con nessun Reame Superiore, Yun Che sapeva comunque che chi raggiungeva il Divine Spirit Realm poteva essere considerato un individuo potente e influente nei Reami Intermedi. Nei Reami Inferiori, non avrebbe dovuto temere quasi nessuno. Anche il più potente degli Anziani al comando di Lei Qianfeng, nel setta dell’Anima Nera che aveva affrontato, era solamente alla fase intermedia del Divine Spirit Realm.


Quegli esperti avevano dovuto coltivare la loro forza misteriosa per migliaia e migliaia di anni, eppure Huo Poyun aveva già raggiunto il loro stesso livello prima di compierne trenta. Era il traguardo più straordinario che Yun Che avesse mai visto raggiungere, e persino Mu Bingyun lo aveva definito un “miracolo”… quindi, per lui era difficile credere che nei Reami Superiori potessero esserci altri discepoli “molto più potenti” di lui…


“La tua Maestra ti ha mai parlato dei Quattro Giovani Divini della Regione Orientale?” domandò improvvisamente Mu Bingyun.


“I Quattro Giovani Divini della Regione Orientale?” Yun Che scosse la testa: “No, non li ho mai sentiti nominare.”


Mu Binyun non sembrava sorpresa da quella risposta e gli spiegò: “I Quattro Giovani Divini della Regione Orientale sono quattro giovani praticanti del mistero benedetti dagli Dei, i più talentuosi e quelli con la più grande forza misteriosa di tutta la nuova generazione, escludendo i discepoli dei quattro Reami Sovrani. Tutti li conoscono, nella Regione Orientale, e sono persino molto più popolari dei grandi Realm King dei Reami Sovrani.”


“Si dice che questi quattro Giovani Divini abbiano tutti già raggiunto il decimo livello del Divine Spirit Realm.”


Yun Che: “…!!”


“Anche se Huo Poyun è senza dubbio incredibile, è ancora ben lontano da loro quattro. Senza dubbio, saranno questi Quattro Giovani Divini i principali protagonisti dell’Assemblea Profound God. E, sicuramente, sarà uno di loro quattro a ottenere la prima posizione.”


Yun Che rimase in silenzio per parecchio tempo, poi sospirò rassegnato e ridacchiò con autocommiserazione: “In effetti, è difficile immaginare quanto sia vasto il Regno degli Dei.”


Mu Bingyun diede un’occhiata a Yun Che e gli disse, per confortarlo: “Non devi preoccuparti di loro. La tua attuale forza misteriosa è già fenomenale e in tutto il Regno della Canzone Glaciale non c’è nessuno che possa anche solo tenerti testa. Non perdere tempo paragonandoti ai membri dei Reami Superiori.”


Yun Che scosse la testa e rispose, sorridendo: “Non sono abbattuto, né mi sento inferiore. Sono semplicemente rimasto affascinato da ciò che mi ha appena detto, Maestra di Palazzo Bingyun. Dopotutto, sia loro che il Regno degli Dei sono semplicemente troppo più in alto di me. L’unica cosa che mi importa del Regno degli Dei è che vi si trovano il Regno della Canzone Glaciale e la Maestra, ecco tutto.”


Il tempo trascorse lentamente e la tempesta di neve non si indebolì neppure per un istante. Era passata un’ora, ma la Formazione Profound non aveva ancora cominciato a brillare.


Fu a quel punto che Yun Che notò qualcosa con la sua percezione spirituale. Provò una sensazione indescrivibile, come se sia il cielo che la terra fossero lievemente cambiati. Di fronte a lui, Mu Bingyun aveva già spostato lo sguardo leggermente a lato e stava guardando verso sud, in alto nel cielo. Nei suoi occhi comparve immediatamente uno sguardo dubbioso, che però divenne gradualmente molto serio.


Anche tra i membri del Regno del Dio della Fiamma, Huo Rulie, Yan Juehai e molti altri rivolsero lo sguardo al cielo, uno dopo l’altro.


Avevano percepito un’aura a malapena distinguibile, all’inizio, ma avvertivano vagamente che si stesse avvicinando sempre di più. Le espressioni di Mu Bingyun e Huo Rulie divennero ancora più serie. Dopo essersi scambiati uno sguardo, all’improvviso divennero scuri in volto.


“Quest’aura di spada… che sia…”


Ormai certo che qualcosa non andasse, Yun Che sollevò di scatto lo sguardo.


Molto lontano, in alto nel cielo, erano comparse chissà quando due persone. O forse, erano sempre state lì fin da prima del loro arrivo.


Una delle due era un uomo anziano, vestito con abiti neri e con un viso bello, pulito e dall’espressione gentile, ma coi capelli bianchi come la neve. Il suo sguardo era tranquillo, come l’acqua di un antico pozzo rimasta immobile per decine di migliaia di anni. Sembrava che i suoi occhi avessero visto nascere e crescere centinaia di generazioni e che ormai non potessero semplicemente più essere turbati da nessuna emozione.


Aveva entrambe le braccia incrociate dietro la schiena, i suoi capelli e i suoi abiti svolazzavano nel vento e sembrava un’antica creatura celeste appena discesa nel mondo dei mortali.


Anche se un praticante del mistero non avesse rilasciato apertamente la sua Energia Misteriosa, l’aura che lo avvolgeva naturalmente avrebbe dovuto comunque avere un qualche vago effetto sulla tempesta di neve circostante. Ma il vento gelido che soffiava intorno all’anziano non deviava minimamente e persino la neve che cadeva su di lui non si scioglieva. Era come se non avesse alcuna aura, o forse aveva raggiunto un controllo perfetto su di essa, tanto da farla fondere alla natura stessa.


Dietro di lui, immobile e silenziosa, c’era una ragazza che sembrava uscita da un dipinto. Aveva un volto meraviglioso, che però sembrava anche indifferente come una statua di ghiaccio. Indossava una veste bianca, ancora più chiara della gelida neve che cadeva dal cielo, e sulla sua schiena era assicurata diagonalmente una grande spada. L’elsa e la guardia dell’arma erano color bronzo e non emettevano alcuna aura, ma chiunque le guardasse aveva l’indescrivibile sensazione che la spada fosse antica, primitiva e proveniente da tempi remoti.


“Maestra di Palazzo Bingyun, quei due sono…”


Prima ancora di finire di parlare, Yun Che vide Mu Bingyun spiccare il volo e salire in alto nel cielo. Mu Huanzhi, Mu Tanzhi e gli altri la seguirono rapidamente. Anche Huo Rulie, Yan Juehai e gli Anziani del Regno del Dio della Fiamma avevano fatto lo stesso pochi istanti prima. Yun Che poteva vedere chiaramente che Huo Rulie aveva un’espressione scioccata e… spaventata!?


Mu Bingyun raggiunse l’anziano vestito di nero, ma inaspettatamente si fermò più in basso di lui, in modo che la metà inferiore del suo corpo fosse al di sotto dei piedi dell’uomo. Mu Huanzhi, Huo Rulie e gli altri la imitarono. Nessuno di loro osava stare alla sua stessa altezza.


“Mu Bingyun, della setta della Fenice di Ghiaccio del Regno della Canzone Glaciale, porge i suoi saluti all’Onorevole Re della Spada!”


“Mu Huanzhi, della setta della Fenice di Ghiaccio del Regno della Canzone Glaciale, porge i suoi saluti all’Onorevole Re della Spada. Il suo arrivo nel nostro Reame è un privilegio e un onore di cui non siamo degni.”


“Yan Juehai, Maestro della setta della Fenice del regno del Dio della Fiamma, porge i suoi saluti all’Onorevole Re della Spada. È per me un’immensa fortuna averla incontrata in questo luogo.”


…….


Nel Regno della Canzone Glaciale, Mu Bingyun era seconda soltanto a Mu Xuanyin. Huo Rulie e Yan Jueahi erano due dei tre Maestri dei più potenti setta del Regno del Dio della Fiamma. Eppure, si erano tutti inchinati di fronte a quell’uomo anziano e lo avevano salutato con grande rispetto. In particolare, l’atteggiamento di Huo Rulie saltava particolarmente all’occhio tanto era diverso dal solito. In passato aveva osato insultare apertamente Mu Xuanyin nel Regno della Canzone Glaciale, nel suo stesso territorio. Ma di fronte a quell’uomo, aveva uno sguardo terrorizzato e si comportava con estremo rispetto.


Vedendo quella scena, tutti i discepoli del Regno del Dio della Fiamma e della setta della Fenice di Ghiaccio rimasero senza parole. Ma appena sentirono chiaramente il titolo di “Re della Spada”, le loro bocche si spalancarono fino a far cadere a terra le loro mandibole.


“Re… Re della Spada?”


“Davvero…? Perché mai il Re della Spada dovrebbe venire qui…?”


“Oh, cielo…”


“Non ditemi che la persona alle spalle del Re della Spada è…”


……………….


Ogni singola persona aveva un’espressione scioccata. Erano pietrificati, come se il freddo della tempesta di neve li avesse congelati. I loro occhi tremavano, come se stesero guardando una divinità scesa dai Cieli. Solamente Yun Che non aveva la più pallida idea di cosa stesse succedendo, dato che non aveva mai sentito parlare del “Re della Spada”.


Ma senza alcun dubbio, quell’uomo doveva essere incredibilmente spaventoso, a giudicare dall’atteggiamento di Mu Bingyun e di tutti gli altri.


L’anziano vestito di nero non si mosse di un millimetro. Si limitò a sorridere leggermente, ma senza alcuna emozione negli occhi: “Questo vecchietto ha accompagnato la sua discepola in un luogo molto lontano per allenarla. Siamo venuti nel vostro stimato Regno della Canzone Glaciale per raggiungere il Regno dell’Eternità attraverso questa Formazione Profound. Vi sono molto riconoscente per il vostro aiuto.”


“Di cosa sta parlando?” rispose Mu Huanzhi, in parte spaventato e in parte entusiasta: “La presenza dell’Onorevole Re della Spada è un privilegio per il nostro Regno della Canzone Glaciale. Non c’è nulla per cui lei ci debba ringraziare.”


Mentre parlava, Mu Huanzhi diede prudentemente un’occhiata alla ragazza vestita di bianco dietro all’uomo: “Che questa ragazza… sia…”


“Haha.” L’anziano vestito di nero ridacchiò e nel suo sguardo comparve un bagliore orgoglioso: “Lei è la piccola discepola di cui vi ho accennato, Lei’er.”


La ragazza con la spada sulla schiena annuì lievemente: “Xilei porge i suoi saluti agli Anziani.”


L’espressione e il tono di voce della ragazza erano terribilmente indifferenti, ma nessuno dei membri più importanti del Regno della Canzone Glaciale o di quello del Dio della Fiamma si sentì infastidito. Al contrario, ricambiarono frettolosamente il saluto. Sia i loro sguardi che le loro percezioni spirituali rimasero discretamente concentrati sulla ragazza per parecchio tempo.


Anche se era solo la discepola di quell’uomo vestito di nero e dalla sua aura vitale era chiaro che avesse soltanto circa vent’anni, superava tutti i presenti in quanto a status, reputazione nel Regno degli Dei e persino nella gerarchia d’anzianità.


Era l’erede del Re della Spada – una dei Quattro Giovani Divni – Jun Xilei!


Lo sguardo dell’uomo anziano ispezionò la folla di persone rimaste a terra e improvvisamente commentò con una vaga sorpresa: “Oh? Perché non vedo il Realm King Xuanyin?”


“Per risponderle, Re della Spada, la Maestra della setta deve occuparsi di una faccenda di vitale importanza, quindi non sarà presente a questa Assemblea Profound God.” Mu Huanzhi si voltò: “Bingyun, informa subito la Maestra della setta dell’arrivo del Re della Spada nel nostro Regno.”


“Non ce n’è bisogno.” Rispose con indifferenza l’anziano vestito di nero.


“No, il suo arrivo è un immenso onore per il nostro umile Regno della Canzone Glaciale. La Maestra della setta non vorrebbe mai perdere la grande opportunità di incontrarla. Inoltre, la Maestra della setta ha sempre provato grande rispetto per lei. Sicuramente sarebbe felicissima di sapere che è qui nel nostro Regno.”


Non appena finì di parlare, Mu Bingyun prese in mano una giada a forma di Fenice di Ghiaccio, che brillava con raggi di luce fredda.


“Haha.” L’uomo si lasciò sfuggire una piccola risata e non provò di nuovo a fermarla. Rimase in silenzio nel cielo, senza rilasciare neppure un briciolo della sua aura. Eppure, sembrava essere l’unica persona rimasta in tutto il mondo, persino il cielo e la terra non sembravano nulla in confronto a lui.


“La Formazione Profound non si è ancora attivata. A quanto pare, dovremo aspettare ancora per un po’.” Disse a bassa voce l’uomo. Il suo sguardo si spostò verso il basso e all’improvviso si posò su Huo Poyun. Nei suoi occhi, rimasti tranquilli e impenetrabili fino a quel momento, comparve chiaramente un certo stupore. Dopo qualche secondo, sorrise lievemente: “Maestro della setta Huo, il tu discepolo è parecchio più talentuoso di te. credo che il Regno del Dio della Fiamma otterrà sicuramente grandi risultati in quest’Assemblea Profound God.”


Huo Rulie aveva un’espressione carica d’entusiasmo e si inchinò prontamente: “Per il mio umile discepolo è un immenso privilegio essere lodato così tanto dall’Onorevole Re della Spada. Ma in confronto alla sua erede, il mio umile discepolo non merita davvero questi complimenti.”


Lo sguardo dell’anziano vestito di nero si spostò poi sui discepoli della setta della Fenice di Ghiaccio, ma non disse nulla. Anche la ragazza vestita di bianco dietro di lui li osservò. Quando notò Huo Poyun, nei suoi occhi comparve una certa sorpresa che però scomparve dopo un solo istante. Dopodiché, ispezionò i discepoli della setta della Fenice di Ghiaccio, inarcando visibilmente le sopracciglia. Poi, il suo volto tornò impassibile come prima, senza alcuna espressione.


“Lei’er, aspetteremo qui per un po’.”


Mentre parlava e la sua voce veniva portata lontano dal vento, l’uomo vestito di nero atterrò sulla neve. La ragazza dietro di lui lo seguì, restando orgogliosamente immobile nel mezzo della tempesta di neve, con l’antica spada sulla schiena.
                                


                                



