---
title: Capitolo 1133 – Nessuno Può Insultare la setta della Fenice di Ghiaccio
pubDate: 2025-02-03T07:52:46.918Z
tags:
    - atg
---


<em><strong>Capitolo Sponsorizzato! Grazie mille Lorenzo!! 6 in coda, 0/10 donazione</strong></em>


<em><strong>-Alstor, che in questi giorni è stanchissimo quindi probabilmente ci saranno frasi strane o parole inesistenti o errori di altro genere, quindi nel caso segnalateli tranquillamente nei commenti e li correggerò</strong></em>






Mu Xuanyin non si era mai arrabbiata così tanto con Mu Huanzhi. L’anziano volto di quest’ultimo divenne pallido come un lenzuolo. Con un “thud”, si inginocchiò a terra e rispose con la voce tremante: “Maestra… Maestra della setta, la prego di calmarsi. Huanzhi non intendeva assolutamente disonorare la setta. È solo che… solo che… Huanzhi sa di avere torto, e chiede alla Maestra della setta di concedergli la possibilità di redimersi!”


Mu Bingyun aprì lievemente la bocca, come per dire qualcosa, ma quando notò che Mu Xuanyin era davvero furiosa pensò che fosse meglio non cercare di difendere Mu Huanzhi.


Se il Re della Spada voleva partire per primo o per ultimo, dipendeva solamente da lui. Considerando la sua forza, il suo status e la sua anzianità, nessuno avrebbe mai obiettato… tuttavia, se fosse stato la setta della Fenice di Ghiaccio a lasciarli andare per primi come segno di rispetto e cortesia non ci sarebbero stati problemi, ma era stata Jun Xilei, l’Erede del Re della Spada, a prendere l’iniziativa, mostrando chiaramente il suo disprezzo per la setta. Inoltre, anche Jun Wuming stesso le aveva lasciato fare come preferiva.


Qualsiasi altro setta di un Reame Intermedio non avrebbe assolutamente osato contraddire il Re della Spada e protestare con amarezza, figurarsi infuriarsi con lui e la sua discepola. Al massimo, avrebbero sopportato provando un certo disagio, dato che dopotutto si trattava del Re della Spada. Agli occhi di quasi tutti, le azioni di Mu Huanzhi erano state più che normali, impossibili da criticare.


Eppure, in quel momento era presente anche Mu Xuanyin. Mu Bingyun non si era sorpresa quando l’aveva vista arrabbiarsi, conoscendo il suo carattere, ma non si sarebbe mai aspettata che avrebbe lasciato esplodere la sua ira contro il Re della Spada.


Jun Wuming aveva la fronte parecchio corrugata. Guardò di traverso gli occhi gelidi e soverchianti di Mu Xuanyin: “Cosa intende dire, Realm King Xuanyin?”


Il suo tono era freddo e indifferente. Anche Jun Xilei, al suo fianco, si voltò con un’espressione incredula, che però scomparve subito e venne sostituita dal suo solito sguardo noncurante e distaccato.


Mu Xuanyin rispose, glaciale: “Re della Spada, la sua discepola ha insultato e offeso il mio setta della Fenice di Ghiaccio, il che è una mancanza di rispetto imperdonabile. Ma considerando il suo grande onore, Re della Spada, questa sovrana intende lasciar perdere la questione. Le chiedo di fare un passo indietro insieme alla sua discepola e lasciar partire per primi i membri del mio setta della Fenice di Ghiaccio!”


Jun Wuming non aveva alcuna espressione sul volto e si limitò a fissare Mu Xuanyin, rispondendo con indifferenza: “Cosa faresti, se questo vecchietto si rifiutasse?”


Le sue parole tranquille e distaccate fecero battere il cuore all’impazzata a tutti i membri della setta della Fenice di Ghiaccio, ma nessuno di loro osò dire nulla. Non avevano neppure il coraggio di respirare rumorosamente, e un profondo disagio attanagliò i loro corpi.


Il Re della Spada Jun Wuming era un individuo leggendario nel Regno degli Dei, che tutti trattavano come una divinità. Anche se la loro Maestra della setta, Mu Xuanyin, era abbastanza potente da essere al di sopra delle masse, in quanto a forza misteriosa, reputazione e anzianità era molto inferiore al Re della Spada. Se l’avesse fatto arrabbiare… le conseguenze sarebbero state così terribili da essere inimmaginabili!


Immediatamente, la già fredda tempesta di neve divenne ancora più gelida. Gli abitanti del Regno del Dio della Fiamma indietreggiarono di qualche passo senza neppure rendersene conto, restando in silenzio per il terrore, così come i membri della setta della Fenice di Ghiaccio. Il Re della Spada aveva pronunciato le due parole “cosa faresti” con estrema indifferenza, ma, come se fossero pesanti quanti il cielo, fecero mancare il fiato a tutti i presenti.


Ma la risposta di Mu Xuanyin, che stava affrontando Jun Wuming, fu ancora più scioccante, al punto che tutti si sentirono sul punto di svenire.


“Jun Wuming.” Mu Xuanyin lo chiamò subito per nome: “Lei è un onorevole anziano nel Regno degli Dei, e un nostro ospite arrivato da lontano, quindi il mio setta della Fenice di Ghiaccio dovrebbe essere cortese con lei. Per mostrarle il rispetto che prova per lei, questa sovrana si è affrettata qui da molto lontano e l’ha trattata con gentilezza. Abbiamo accolto alla perfezione lei e la sua discepola. Eppure, la sua discepola ha ripagato la nostra cortesia umiliando il mio setta della Fenice di Ghiaccio. Lei, il suo Maestro, non solo non l’ha fermata, ma non ha neppure provato alcuna vergogna per la sua maleducazione!”


“Il mio setta della Fenice di Ghiaccio vi ha portato rispetto, ma questo non significa che siate degni di disprezzarci!”


“Questa sovrana lo chiederà un’ultima volta, lasciate partire per primi i membri del mio setta! Non mettetevi in imbarazzo dopo che vi ho concesso l’opportunità di salvare la faccia!”


All’inizio, la sua voce era ancora piuttosto tranquilla, ma alla fine il suo tono era gelido e deciso.


Come se una gigantesca cupola avesse coperto l’area, l’intera regione avvolta dalla tempesta di ghiaccio sembrò così silenziosa che non si riusciva neppure a sentire il rumore della neve che cadeva a terra.


“Maestra… Maestra della setta.” Mu Tanzhi stava tremando dalla paura e non riuscì a balbettare nient’altro. Mu Huanzhi, ancora inginocchiato a terra, sollevò improvvisamente lo sguardo. Aveva la bocca semiaperta, come se avesse voluto dire qualcosa ma non ne avesse avuto il coraggio, data la rabbia di Mu Xuanyin.


“Sss! Cosa sta succedendo? Quella donna è per caso impazzita!?” Huo Rulie aveva gli occhi spalancati e un’espressione sconvolta sul viso.


Yan Juehai inarcò molto le sopracciglia e rispose a bassa voce: “Mu Xuanyin è sempre stata così, orgogliosa, inflessibile ed estremamente protettiva…”


“Con noi può permettersi di essere autoritaria quanto vuole, qui nel Regno della Canzone Glaciale, ma adesso è di fronte al Re della Spada!” Huo Rulie quasi non riuscì a trattenersi dal gridare quello che stava pensando.


Yan Juehai sospirò lievemente: “Mu Xuanyin stavolta ha davvero esagerato un po’… per lei non sarà facile risolvere questa faccenda.”


“Maestro…” Jun Xilei corrugò la fronte e stava per dire qualcosa, ma Jun Wuming sollevò il palmo di una mano. La ragazza, appena avanzata di un passo, subito dopo tornò indietro, sempre con un’espressione indifferente sul suo meraviglioso volto.


Jun Wuming non era affatto arrabbiato. Persino il suo vago fastidio di prima era scomparso del tutto. Sollevò lo sguardo e si lasciò sfuggire un lungo sospiro, come se si stesse lamentando del passare del tempo e provasse pietà per gli altri: “Maestra della setta Xuanyin, il tuo talento è straordinario. Anni fa, persino questo vecchietto ti ammirava e rispettava, siccome eri riuscita a diventare una Divine Master pur vivendo in un luogo così desolato. Questo vecchietto credeva anche che fra venti o trent’anni avresti potuto raggiungere il mio stesso livello.”


“Ma a quanto pare, in fondo sei ancora troppo giovane e le tue conoscenze sono ancora troppo ristrette.”


Jun Wuming aveva parlato lentamente e la sua voce era stata portata a centinaia di miglia di distanza dalla tempesta di neve. Le sue parole erano distaccate e autoritarie, come un monito proveniente dai cieli: “Cos’è la dignità? In questo mondo, la forza è l’unica cosa che garantisce dignità. Eccetto te, Realm King Xuanyin, tutti gli abitanti del Regno della Canzone Glaciale per me sono quasi come formiche. Quindi, questo vecchietto e la sua discepola possono disprezzarli. Del resto… anche se questo vecchietto ha insultato il tuo setta della Fenice di Ghiaccio, cosa ci puoi fare?”


Lui era il Re della Spada. Ovviamente non sarebbe mai stato remissivo con un semplice Reame Stellare Intermedio. Ai suoi occhi, le azioni e le parole di Mu Xuanyin erano ridicole e infantili.


“Jun Wuming, dato che non vuole accettare la mia offerta, non la tratterò più con rispetto né gentilezza.” La voce di Mu Xuanyin assunse un tono spento, senza più neanche una traccia di rabbia. Il suo sguardo si spostò su Yun Che, e gli disse: “Che’er, vieni qui.”


Yun Che era incredulo, ma le obbedì e la raggiunse.


Mu Xuanyin distese una mano e lo afferrò per il polso. Sul dorso della sua mano c’erano parecchie ferite poco profonde, circondate da macchie di sangue. Quei tagli gli erano stati inflitti da Jun Xilei, quando poco prima aveva scagliato contro di lui una spada eterea. Se non fosse stato per il fatto che Yun Che aveva un corpo molto resistente, sicuramente non avrebbe riportato delle ferite così leggere.


… ovviamente, dei tagli del genere non erano nulla per un praticante della Via Divina, anzi, non sarebbero stati niente di grave neppure se fossero stati dieci volte peggiori. Praticamente, non potevano neppure essere definiti delle “ferite”.


Mu Xuanyin fece passare la sua mano su quella di Yun Che. seguendo il movimento delle sue dita bianche come la giada, le ferite e i tagli scomparvero senza lasciare traccia.


“Ora che avete offeso il mio setta e ferito il mio discepolo, dovrete pagare il vostro debito.” Disse Mu Xuanyin, con uno sguardo cupo e tagliente: “Jun Wuming, ordina alla tua erede Jun Xilei di inginocchiarsi e chiedere scusa al mio discepolo. Poi, sparite immediatamente dal Regno della Canzone Glaciale. Non avrete mai più il permesso di mettere piede in questo Regno senza il mio consenso!”


I discepoli e gli Anziani della setta della Fenice di Ghiaccio e dei tre setta del Regno del Dio della Fiamma rimasero pietrificati quando sentirono quelle parole. Gli occhi di Huo Rulie quasi gli schizzarono fuori dalle orbite, e mormorò sovrappensiero: “Finita, è davvero finita. Quella donna è davvero impazzita… ma non trascinare nei guai anche il Giovane Yun, donna.”


Jun Xilei diede un’occhiata a Yun Che coi suoi stupendi occhi, ma subito dopo distolse lo sguardo. Era ancora indifferente quanto prima, non sembrava affatto arrabbiata. Era come se stesse ascoltando delle sciocchezze senza senso e anche la sua espressione era piuttosto divertita.


“Sigh.” Jun Wuming sospirò di nuovo, con una delusione ancora maggiore. Poi, sorrise debolmente: “Questo vecchietto ha trascorso tutti questi anni viaggiando per innumerevoli regni alla ricerca di un erede. A quanto pare, non aver sfoderato la Spada Senza Nome per diecimila anni ha fatto sì che alcuni giovani ignoranti delle nuove generazioni dimenticassero la mia forza.”


All’improvviso, la sua voce divenne gelida. Il vento e la neve che cadeva verso terra si fermarono all’istante, e lo spazio si pietrificò poco alla volta. Una voce raggiunse ogni angolo della zona, come se provenisse dall’alto del cielo: “E quindi, anche se li disprezzo? E quindi, anche se li insulto e li ferisco? Voi siete solamente membri dell’infimo Regno della Canzone Glaciale e del suo debole setta della Fenice di Ghiaccio. Ma nessuno può insultare il Re della Spada, né la sua erede!”


CLANG!


Nel cielo sopra Jun Wuming comparvero improvvisamente tre spade eteree bianche, nel mezzo della parte di spazio sigillata.


Le tre spade eteree erano lunghe circa un metro e mezzo e le loro lame erano spesse più o meno cinque centimetri.


Non appena le tre spade comparvero, Yun Che sentì improvvisamente il cuore battere all’impazzata. Sebbene anche lui usasse uno spadone come arma, non riusciva affatto a percepire l’aura di quelle tre spade eteree. Né i suoi sensi né la sua percezione spirituale avvertivano l’energia tagliente e soverchiante che avrebbero dovuto avere… non riusciva neppure a percepire l’aura dell’ambiente circostante, come se il mondo intero fosse stato completamente schiacciato da quelle tre spade intangibili.


“Onorevole Re della Spada, la prego di calmarsi e di ascoltare le parole di questo…”


Gridò in tono urgente Huo Rulie, ma prima che potesse finire la frase venne fermato da Yan Juehai, che scosse con forza la testa. Huo Rulie strinse i denti e posò lo sguardo su Huo Poyun e gli altri discepoli della setta del Corvo Dorato. Alla fine, decise di non dire nient’altro.


“Maestra!” tutti i membri della setta della Fenice di Ghiaccio erano pallidi come fantasmi. Yun Che fece un passo in avanti senza rendersene conto, come per andare di fronte a Mu Xuanyin, ma lei lo fece immediatamente indietreggiare spingendolo con una sua candida mano.


“Credi di essere degno di vantarti così!?”


Di fronte alle tre spade eteree bianche, tutti avevano le pupille ristrette dal terrore, eccetto Mu Xuanyin, che avanzò lentamente.


Al suo primo passo, si sentì il tintinnio di una campanella, troppo vago e lontano per capire se fosse reale oppure no.


Al suo secondo passo, gli occhi di Jun Wuming si restrinsero improvvisamente, anche se troppo poco perché qualcuno lo notasse.


Al suo terzo passo… Mu Xuanyin si fermò. La neve e il vento che fino ad allora erano rimasti immobili ripresero a cadere e soffiare come al solito. Alcuni cristalli di ghiaccio si posarono sul corpo gelido e fatato di Mu Xuanyin. Era come se fossero attratti da lei e non si dispersero né sciolsero per parecchio tempo.


Yun Che rimase con lo sguardo perso nel vuoto, fissando la schiena di Mu Xuanyin, che avrebbe potuto toccare distendendo la mano, e rimase poco alla volta rapito dalla sua bellezza. Per qualche istante, si dimenticò quasi delle tre terrificanti spade eteree.


“Tu…”


Jun Wuming sembrava voler dire qualcosa, ma non aggiunse altro. Inaspettatamente, era senza parole. Il braccio che pochi secondi prima aveva sollevato si abbassò lentamente. Se in quel momento qualcuno lo avesse osservato con attenzione, avrebbe notato che le sue labbra tremavano lievemente… ma smisero dopo un solo istante.


Quando il braccio di Jun Wuming ricadde lungo il suo fianco, anche le tre spade eteree scomparvero senza lasciare traccia.


“Lasciamo perdere.” Come prima, sospirò, ma nella sua voce stavolta c’era chiaramente qualcosa di strano. Diede un’attenta occhiata a Mu Xuanyin, poi si voltò e spinse delicatamente indietro Jun Xilei con la sua aura: “Lei’er, andiamo.”


“Maestro?” Jun Xilei aveva un’espressione confusa. Tuttavia, obbedì immediatamente: “D’accordo!”


Quella scena inaspettata lasciò senza parole tutti i membri della setta della Fenice di Ghiaccio, che tirarono subito un grande sospiro di sollievo vedendo una conclusione così positiva. I Maestri di Palazzo e gli Anziani, in particolare, poterono finalmente rilassarsi, dopo aver sudato freddo per tutto il tempo.


Jun Wuming e Jun Xilei si volarono e se ne andarono. Le tre spade eteree erano la prova della rabbia di Jun Wuming, e pochi secondi prima aveva persino detto “Nessuno può insultare il Re della Spada”. Eppure, all’improvviso aveva fatto scomparire le spade eteree, si era calmato, si era voltato e se n’era andato come se niente fosse…


Anche se tutti erano molto più tranquilli, erano anche rimasti scioccati dall’improvviso cambio d’atteggiamento del Re della Spada.


“Phew!” Huo Rulie tirò un sospiro di sollievo: “Come c’era da aspettarsi dall’Onorevole Re della Spada, è davvero generoso e ha un ottimo autocontrollo. Non è da escludere che ritenga disonorevole abbassarsi ad attaccare una donna di una generazione più giovane.”


“…temo che la spiegazione non sia così semplice.” Rispose lentamente Yan Juehai, con la voce tremante.


“Cosa intendi dire?” chiese Huo Rulie, dubbioso.


“…” Yan Juehai non rispose. Al contrario, anziché guardare verso il Re della Spada e la sua Erede, osservò coi suoi occhi fiammeggianti Mu Xuanyin. Aveva uno sguardo carico d’incertezza.


“Fermatevi immediatamente!”


Subito dopo che i membri della setta della Fenice di Ghiaccio si furono calmati, una voce glaciale trafisse il Re della Spada e la su Erede, che stavano per andarsene, facendo rabbrividire all’istante tutti i presenti… perché quella era davvero la voce di Mu Xuanyin.


“Prima mi offendente, poi minacciate il mio setta, e ora volete andarvene via come se nulla fosse?” disse in tono freddo Mu Xuanyin: “Credete davvero di potervela cavare così, senza pagare per le vostre azioni!? Credete davvero di poter umiliare e insultare il mio setta della Fenice di Ghiaccio a vostro piacimento!?”


Jun Wuming si fermò. Prima che potesse aprire la bocca, Jun Xilei si era già voltata in preda alla rabbia: “Mu Xuanyin! Considerando il nobile status del mio Maestro, è chiaro che non voglia abbassarsi a litigare con te. Tu…”


“Che insolenza!”


Dopo quel freddo rimprovero, nessuno vide cosa fece Mu Xuanyin, ma la tempesta di neve coprì improvvisamente l’intero cielo. Jun Xilei emise un grido orribile e venne scagliata via con violenza, schiantandosi pesantemente nella neve. Senza riuscire a rialzarsi, vomitò alcune boccate di sangue.


Sulla sua guancia, erano chiaramente visibili cinque impronte di dita, scarlatte e insanguinate.
                                


                                



