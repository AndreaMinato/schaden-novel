---
title: Capitolo 1134 – Insulto Indelebile
pubDate: 2025-02-03T07:52:46.919Z
tags:
    - atg
---


Hola, è uscito il nuovo merchandise di novelle leggere, date pure un'occhiata! <a href="https://shop.spreadshirt.it/novelle-leggere/" target="_blank" rel="noopener">https://shop.spreadshirt.it/novelle-leggere/</a>


<em>Capitolo regolare,
6 in coda, 0/10 donazione</em>
<em>-Schadenfreude</em>


"M... Me**a!" Huo Rulie quasi balzò per la paura. "S-s-stavolta sono davvero spacciati!"


"..." Le pupille di Yan Juehai si rimpicciolirono vedendo questa scena. Tuttavia, al contrario di Huo Rulie, non era sconvolto per la paura, ma era allarmato dalle azioni di Mu Xuanyin.


Jun Xilei si rialzò stordita. Non avrebbe mai pensato che lei, l'erede del Re della Spada, avrebbe ricevuto un'umiliazione del genere dal Realm King di un regno stellare intermedio di fronte a così tante persone.


"Canaglia! Come osi dire il mio venerabile nome?" Disse gelidamente Mu Xuanyin.


"Tu..."


"Pfft!" Jun Xilei fu sul punto di dire qualcosa ma sputò un'altra boccata di sangue. Si inginocchiò tremando per il freddo e il suo viso divenne mortalmente pallido.


Uno schiaffo di Mu Xuanyin non sarebbe stato così leggero normalmente, ma visto che era la discepola di Jun Wuming, era stata risparmiata, altrimenti nemmeno diecimila vite di riserva l'avrebbero salvata dalla morte.


Jun Wuming avanzò e la aiutò a rialzarsi, il suo corpo era coperto da un'aura profound informe. Solo allora il colorito di Jun Xilei migliorò e disse con voce tremante: "Maestro..."


"Non dire niente." Jun Wuming sospirò lievemente, ma il suo tono conteneva un senso di impotenza che Jun Xilei non aveva mai sentito prima.


"Realm King Xuanyin." Jun Wuming non mostrò nessuna rabbia, né scatenò la sua aura profound. Parlò comunque con indifferenza come prima: "Certamente è stata Lei'er a commettere un errore prima. Ora che ha ricevuto la sua punizione e che ha sfogato la sua rabbia, non ho niente da dire. Ora partiremo."


Tutti rimasero stupiti da queste parole.


Huo Rulie rimase così a bocca aperta che non sarebbe stato strano se la sua mandibola fosse caduta a terra con un tonfo. Esterrefatto, dopo molto tempo mormorò: "Questa compostezza... questa capacità di tolleranza... è semplicemente troppo grande... no? No, aspetta un momento! Può... può sopportare un'umiliazione del genere?"


Inoltre, in quando a grado di anzianità, Jun Xilei superava assolutamente Mu Xuanyin. Nonostante sarebbe stato inappropriato chiamarla per nome, in effetti aveva i requisiti per farlo.


"Maestro della setta Huo, non c'è qualcosa di strano?" Yan Juehai ansimò mentre parlava a bassa voce: "Mu Xuanyin era a cento passi dalla discepola del Re della Spada, mentre tra il Re della Spada e la discepola erano molto più vicini. Nonostante questo, il Re della Spada non è riuscito a bloccare quello schiaffo di prima!"


"...!!" Huo Rulie rimase spiazzato dalle sue parole, ma poi tremò intensamente e non riuscì più a dire altro.


"È solo naturale che non abbia niente da dire! Ma è ancora un po' troppo presto per andarsene."


L'atteggiamento rispettoso di Mu Xuanyin nei confronti di Jun Wuming all'inizio era diventato freddo e insensibile. "Ora è stata punita solo per avermi chiamato direttamente per nome. Non l'ho uccisa subito ed è stato già molto più tollerante di quanto si merita. Dovrebbe saperlo bene."


"Si è comportata in modo offensivo nei confronti del mio setta della Divina Fenice di Ghiaccio, ha ferito il mio discepolo e non si è ancora inginocchiata per scusarsi. Credete di poterla passare liscia così facilmente?!"


"Lei..." Tutti videro chiaramente le sopracciglia di Jun Wuming che fremevano lievemente. Dalla sua espressione trapelò rabbia e ostilità.


Poi, mentre tutti si stavano preoccupando e pensavano che il Re della Spada si sarebbe infuriato, rimasero perplessi nel vederlo respirare a fondo e reprimere con fermezza la sua ira...


"Sigh." Jun Wuming sospirò. "Alla fine possiamo solo biasimare noi stessi. Lei'er, nonostante tu non l'abbia fatto apposta, è vero che hai provocato la setta della Divina Fenice di Ghiaccio e hai ferito il discepolo del Realm King Xuanyin. Non c'è da meravigliarsi che il Realm King Xuanyin si sia infuriata così tanto. Quindi ubbidisci al Realm King Xuanyin e vai a scusarti."


"Maestro?!" Jun Xilei alzò la testa. Aveva un'espressione sbalordita stampata sul volto, non riusciva a credere ai suoi occhi.


Il suo maestro era il Re della Spada, una persona mitica in questo universo sconfinato. Lei stessa era famosa in tutto il Regno degli Dei, conosciuta come uno dei Quattro Giovani Divini. Nessuno avrebbe osato mancare loro di rispetto, né non li avrebbe ammirati. Secondo lei, il loro arrivo sarebbe stata fonte di immensa gloria per un mero regno stellare intermedio come quello della Canzone Glaciale.


La gente dei Regni della Canzone Glaciale e del Dio della Fiamma era estremamente deferente nei suoi confronti, come se si trovasse di fronte ad una divinità. Un trattamento del genere era così comune che ormai era diventata indifferente al riguardo. Era solo normale per lei che il Realm King della Canzone Glaciale attraversasse metà del suo mondo per porgere i suoi rispetti. Non c'era nemmeno nulla di strano nel fatto che avesse bloccato i discepoli con la sua spada astrale per permettere a lei e al suo maestro di passare avanti... come poteva un mero setta della Divina Fenice di Ghiaccio superarli?


Non si sarebbe mai aspettata che la situazione sarebbe andata a finire così.


Jun Wuming stravedeva per lei. Non importava dove andasse a coltivare, ogni persona che la vedeva avrebbe solo provato paura e avrebbe mostrato la massima cortesia. Oggi però le era stato dato uno schiaffo così pesante di fronte a tutti. Era la prima volta che subiva un insulto del genere.


Ciò che trovava ancora più incredibile era che il suo maestro non avesse attaccato Mu Xuanyin per vendicarla e che invece... volesse che si inginocchiasse e si scusasse con l'altra parte.


Come poteva accettarlo?


"Vai ora." Jun Wuming chiuse lentamente gli occhi. "È un ordine del tuo maestro ed è anche un'importante lezione di vita."


Jun Xilei era già sul punto del collasso. Queste parole furono la goccia che fece traboccare il vaso. Rimase stordita sul posto e il suo sguardo pese lucidità. Non sentiva nemmeno più l'intenso dolore sul suo volto.


"Non hai sentito le mie parole?" Disse con un tono severo Jun Wuming.


"..." Le sue pupille opache recuperarono un po' di spirito, ma non sembravano più vivaci come prima. Sembravano visibilmente spente. Jun Xilei non era mai stata così sconvolta. Non si era mai trovata in una situazione così incomprensibile e strana fino ad ora. Era anche la prima volta che capiva cosa significava essere umiliati.


Non poteva disubbidire all'ordine del suo maestro. Le parole di Jun Wuming riecheggiarono nella sua mente. "È un ordine del tuo maestro ed è anche un'importante lezione di vita."


Un'importante lezione di vita... Il maestro vuole usare questa opportunità per aiutarmi a migliorare il mio temperamento?


Alla fine pensò di aver capito. Fece un respiro profondo e si avvicinò lentamente a Mu Xuanyin. Poi si inchinò lievemente. Tuttavia il suo sguardo era indifferente e incrollabile. Nonostante le sue ginocchia fossero entrate a contatto con il terreno, era ancora piena della dignità di principessa Wu Lei e di orgoglio in quanto erede del Re della Spada.


Prima che Jun Xilei aprisse bocca, Mu Xuanyin le disse con tono gelido: "Umpf! Ti stai inginocchiando di fronte alla persona sbagliata." 


"Hai ricevuto quello schiaffo per aver sminuito il mio setta della Divina Fenice di Ghiaccio. Dato che voglio mostrare un po' di rispetto al tuo maestro dopotutto, non insisterò ulteriormente, ma hai anche ferito il mio discepolo, dovresti almeno scusarti con lui in modo appropriato."


"..." Jun Xilei si irrigidì di nuovo sul posto. Aveva appena calmato la sua aura con grande difficoltà, ma si agitò ancora.


Mu Xuanyin era comunque il Realm King della Canzone Glaciale e un'esistenza suprema simile al suo maestro. Nonostante inchinarsi e scusarsi di fronte a lei sarebbe stato umiliante, non le sarebbe costata la dignità.


L'uomo che Mu Xuanyin aveva spinto di fronte a lei però... aveva un'età simile alla sua ed era solo al primo livello del Divine Tribulation Realm. Aveva visto fin troppe persone simili durante il suo viaggio con il suo maestro. In molti regni stellari un coltivatore del genere sarebbe stato considerato un genio, ma per lei non avrebbe avuto nemmeno i requisiti per essere considerato.


Ora però le era stato chiesto di inginocchiarsi e scusarsi con una persona del genere?!


Se fosse stato davvero così, sarebbe stato più che umiliante. Tutta la sua dignità e il suo orgoglio sarebbero stati distrutti. Sarebbe diventato un'onta indelebile.


Tuttavia Jun Wuming non intervenne.


Il tempo le sembrò passare molto lentamente. Ogni secondo era incredibilmente lungo. Era così sconvolta da aver quasi perso la capacità di pensare e si inginocchiò a terra meccanicamente.


"Xilei è stata irrispettosa e offensiva... per favore perdoni le sue colpe..."


Riuscì a dire a stento queste parole e poi si morse le labbra fino a farle sbiancare.


"..." Yun Che rimase sul posto senza muoversi nemmeno di un pollice. Non sapeva come rispondere in una situazione del genere.


"Ora va meglio." Disse gelidamente Mu Xuanyin, ma non la degnò nemmeno di uno sguardo. "Non pensare di essere nel giusto, te la sei cercata! Non pensare ingenuamente che solo perché sei una dei Giovani Divini della Regione Orientale tu possa essere altera e sprezzante, indifferente nei confronti degli altri. Ai miei occhi non meriti nemmeno di essere una serva che scalda il letto del mio discepolo!"


Jun Xilei: "..."


Yun Che, (⊙﹏⊙)b


"Lei'er, anche l'erede del Re della Spada può fare un errore. È naturale e, così, devi anche renderti conto che quando fai qualcosa di sbagliato, devi scusarti. Volevo impartirti questa lezione da moltissimo tempo, così è un bene che sia successo tutto questo. Assicurati di ricordare questo giorno. Quando ti sarai calmata completamente, potrai fare altri progressi e avvicinarti al 'cuore della spada'... Ora andiamo."


Jun Xilei si alzò, silenziosa e inespressiva, come se avesse perso il suo spirito all'improvviso. Seguì silenziosamente Jun Wuming e avanzò nella tempesta di neve scomparendo dalla vista di tutti.


"Se ne... sono andati e basta?" Disse stordito Huo Rulie. "Che il... Re della Spada stesse davvero aiutando la sua discepola ad allenare il cuore della spada?"


"Non è nient'altro che una scusa per sfuggire all'imbarazzo." Disse a bassa voce Yan Juehai.


"Mu Xuanyin... che sia davvero..."


"..." Yan Juehai rimase in silenzio.


L'intera regione nivea era così silenziosa che si sarebbe potuto sentire cadere un ago.


Erano tutti scioccati, incapaci di calmarsi per molto tempo.


All'inizio pensavano tutti che JunWuming si fosse piegato a causa della sua grande magnanimità e forse perché pensava che non fosse degno della sua reputazione reagire alle offese di una persona di grado inferiore, ma quando Mu Xuanyin lo aveva messo alle strette e Jun Wuming aveva comunque cercato un compromesso anche dopo che la sua discepola era stata schiaffeggiata in pubblico...


Non erano così sciocchi o ingenui da non capire che c'era qualcosa di strano... Tuttavia questa possibilità era scioccante e la folla non osava nemmeno pensarci.


Vedendo i discepoli della setta della Divina Fenice di Ghiaccio così storditi, Mu Xuanyin si accigliò e rimproverò freddamente: "Perché siete così distratti?! Aspettate che la formazione si chiuda?!"


I suoi rimproveri furono come il tamburo della sera e la campana del mattino. Solo allora Mu Huanzhi si riprese come se si fosse svegliato da un sogno. Si alzò da terra e disse ad alta voce: "Discepoli della setta della Divina Fenice di Ghiaccio, presto seguitemi. La formazione si chiuderà in meno di venti secondi!"


Tutti i discepoli ubbidirono al suo ordine e si precipitarono in modo ordinato nella formazione.


Mu Bingyun si avvicinò a Mu Xuanyin con un'espressione piena di emozioni contrastanti e disse: "Continuerò a sorvegliare Yun Che in ogni momento, così non dovrai preoccuparti."


Mu Xuanyin spostò lo sguardo verso Yun Che. Tuttavia i suoi occhi non erano più gelidi e insensibili, invece sembrava incomprensibilmente rilassata per Yun Che. "Se è destino, allora sarebbe inutile parlarne ulteriormente."


Mu Bingyun: "..."


"Maestra?" Yun Che ne fu un po' stupito.


"Non cacciarti nei guai. Prima di fare una decisione pericolosa, ricordati degli avvertimenti della tua maestra... inoltre, nonostante ti abbia insegnato a non sopravvalutare le tue abilità e comportarti senza scrupoli, non lasciare che qualcun altro ti maltratti e ti umili!"


"...Capito maestra." Yun Che ascoltò con sincerità.


"Vai."


Non c'erano molti discepoli della setta della Divina Fenice di Ghiaccio che sarebbero andati nel Regno dell'Eternità, così tutti entrarono nella formazione molto velocemente. Yun Che era stato condotto da Mu Bingyun nella formazione e scomparì con un bagliore bianco.


La velocità di rotazione della formazione dimensionale e la luce profound divenne gradualmente più lieve. Era il segno che la formazione stava per chiudersi.


Era già impossibile entrare per tutte le diverse migliaia di discepoli dei tre setta del Regno del Dio della Fiamma a questo punto. Yan Juehai disse un tempo: "Maestro della setta Huo, porta dentro Poyun."


"Va bene!" Senza tempo per riflettere, Huo Rulie afferrò Huo Poyun ed entrò nella formazione. La sua figura svanì proprio nello stesso tempo del bagliore di luce profound.


Dato che la formazione si era chiusa, Yan Juehai e tutti gli altri Anziani e i discepoli rimasti dovettero aspettare per due ore.


La formazione era diventata inattiva, Yan Juehai e tutti gli Anziani e i discepoli del Regno del Dio della Fiamma furono lasciati nella regione nivea. C'era ancora un silenzio assoluto visto che Mu Xuanyin era ancora presente.


Questo Realm King della Canzone Glaciale che aveva fatto ritirare il Re della Spada li metteva davvero sotto pressione. Nessuno dei discepoli disse una parola mentre provavano a respirare il meno possibile.


Yan Juehai non fece eccezione.


Fu in quel momento che Mu Xuanyin si girò. Guardando verso nord, disse con indifferenza. "Non mi sono ancora congratulato con lei. Sembra che, se non ci sarà qualche imprevisto, ci sarà un altro regno stellare superiore tra tre anni nella Divina Regione Orientale."


Yan Juehai rivelò un sorriso rigido e alzò il braccio. "Prima vorrei ringraziare il Realm King della Canzone Glaciale per le sue parole di buon auspicio. Anche se andasse tutto come previsto, andrebbe a favore del Realm King della Canzone Glaciale. Non oserò dimenticarlo e nemmeno il Regno del Dio della Fiamma."


In passato si sarebbe sentito oppresso a causa della differenza del loro livello di coltivazione. Di conseguenza Yan Juehai sarebbe stato prudente di fronte a lei, senza osare irritarla per un'imprudenza.


In quel momento però il suo tono e i suoi movimenti... c'era anche un senso di rispetto e umiltà di cui non si rese conto nemmeno lui.


"Non sarà necessario!"


Mu Xuanyin mosse la sua manica bianca come la neve. La vista di tutti si sfocò per un momento, dopodiché la donna scomparì come se si fosse sciolta tra la tempesta.


Yan Juehai rimase in silenzio per molto tempo, aveva ancora difficoltà a calmarsi. Fece un respiro profondo e si girò verso la folla per poi dire a bassa voce: "Non potete dire nemmeno una parola di ciò che è successo... È chiaro?!"


Il suo tono era tenue, ma fece tremare tutti di paura.


In realtà Yan Juehai non doveva avvertirli. Tutti i presenti non avrebbero osato parlare in giro di cos'era successo nemmeno se avessero un coraggio tre volte superiore. Dopotutto era una questione che riguardava la dignità del Re della Spada. Il Regno della Canzone Glaciale poteva averlo provocato, ma loro non potevano permettersi di irritare un'esistenza del genere!
                                


                                



