---
title: Capitolo 1136 – Sacro Universo, Luce di Gemma, Cielo Velato
pubDate: 2025-02-03T07:52:46.919Z
tags:
    - atg
---


La distesa di fronte ai loro occhi era incredibilmente spaziosa e il loro campo visivo era ostacolato da una coltre di nebbia, rendendo loro impossibile guardare lontano. Yun Che e gli altri seguirono Mu Huanzhi e Mu Bingyun, camminando per molto tempo, ma non avevano ancora superato la foschia.


"Sembra che siamo arrivati troppo tardi e gran parte dei visitatori siano già entrati nel Regno dell'Eternità. Ricordo ancora l'ultima volta quando siamo arrivati, questo posto era pieno di rumori e attività, c'erano tanti coltivatori quante sono le galassie." Disse con un sospiro Mu Huanzhi.


"Questo è solo uno dei motivi. Ora il livello di coltivazione dei partecipanti è stato ristretto alle persone al di sopra del Divine Soul Realm e questo ha ridotto drasticamente il loro numero, è il motivo principale per cui ci sono così poche persone qui." Disse Mu Bingyun.


Mentre continuavano ad avanzare, Yun Che scorse un vago profilo nero in lontananza. Torreggiava nel cielo; era così alto che non se ne poteva vedere la cima.


"Maestra del Palazzo Bingyun, cos'è quello?" Chiese Yun Che.


"Quella è la Torre dell'Eternità." Rispose la donna. "È la torre più alta del Regno degli Dei, torreggia per quindicimila chilometri nel firmamento."


"Quindici... mila chilometri?" Sentendo queste parole, tutti i discepoli della setta della Divina Fenice di Ghiaccio sussultarono scioccati.


Era un'altezza davvero incredibile perfino per i praticanti della via del divino e poteva essere descritta solo come inconcepibile.


"Ahahah," Huo Rulie rise fragorosamente mentre avanzava a grandi passi. "La Torre dell'Eternità non è una 'vera' torre, in realtà è una proiezione speciale della Perla dell'Eternità. Si dice che la torre sia localizzata invece nel Regno dell'Eternità, l'area interna della Perla dell'Eternità che è proprio sotto l'immagine che state vedendo ora."


Huo Rulie lo guardò di sottecchi e disse ad alta voce: "Poyun, se puoi ottenere i requisiti per entrare nel Regno dell'Eternità, allora molto probabilmente coltiverai nella torre per tre anni... Oh, no, no, tre anni secondo il passare del tempo del mondo mortale, che saranno tremila anni nella torre. Poter coltivare lì sarà sicuramente molto meglio che coltivare per diecimila anni nel mondo esterno. Hai capito?"


Huo Poyun disse con uno sguardo solenne: "Maestro, non si preoccupi. Poyun certamente non deluderà le sue aspettative."


"È un bene sentirlo, ahahahah." Huo Rulie rise fragorosamente e continuò ad avanzare a grandi passi.


Il gruppo di discepoli della setta della Divina Fenice di Ghiaccio provò invidia e gelosia ascoltando la loro conversazione. Mu Huanzhi scosse la testa e guardò con amarezza Huo Poyun. All'improvviso si era emozionato, pensando che non avrebbe avuto rimpianti se avesse potuto avere un successore del genere. Ben presto provò sconforto e sospirò.


Huo Poyun si imbarazzò quando vide la sua espressione. Diede un'occhiata furtiva al gruppo che era venuto insieme a Yun Che: "Fratello Yun, il mio maestro non aveva assolutamente intenzione di vantarsi. Solo che... dice ciò che gli passa per la testa..."


"Ahah." Yun Che tuttavia rispose con una risata. "Non devi essere così modesto. Non importa in che regno stellare andrai, sicuramente avrai abbastanza talento per vantarti con gli altri."


Si girò e disse abbassando la voce: "Fratello Poyun, il divino spirito ancestrale della tua setta del Corvo Dorato dovrebbe essere morto solo pochi anni fa, vero?"


"..." Huo Poyun si fermò per un momento. La sua espressione si era irrigidita mentre fissava con sguardo vacuo Yun Che.


La sua reazione era abbastanza eloquente... come previsto, le fiamme del Corvo Dorato insolite di Poyun erano piuttosto simili a quelle di Feng Xue'er. Era il processo di passaggio completo per cui si era sacrificato lo spirito.


Quando era arrivato nel Regno degli Dei, Mu Bingyun gli aveva detto che le anime degli dei non esistevano più e questo valeva anche per il Regno del Dio della Fiamma. Tuttavia era chiaro che in realtà non fosse così.


nel Regno Demoniaco Illusorio, l'anima del Corvo Dorato gli aveva detto che, se non avesse potuto vedere Jasmine entro cinque anni, non sarebbe mai più riuscito ad incontrarla. Era risaputo che le anime potevano comunicare l'un l'altra attraverso la loro voce spirituale ed era evidente che poteva informarsi delle questioni del Regno degli Dei perché era in contatto con lo spirito del Regno degli Dei... Significava che l'anima del Corvo Dorato nel Regno degli Dei esisteva ancora fino a non molto tempo fa.


Quando Huo Poyun aveva mostrato le sue fiamme durante il loro primo incontro, gli aveva dato una sensazione simile a quella di Feng Xue'er.


Ora sembrava che fosse proprio come pensava. In effetti era a causa di questa immolazione che Huo Poyun possedeva fiamme così incredibili.


"Fratello Yun... perché dici una cosa del genere?" Chiese con un'espressione rigida Huo Poyun.


"Oh, non c'è un motivo particolare. Prima ho sentito delle leggende del Regno del Dio della Fiamma da un membro della vecchia generazione del mio setta, così gli ho fatto alcune domande spinto dalla curiosità." Disse Yun Che con un'espressione incurante, come se fosse perso nei suoi pensieri. Considerando la dignità degli dei, era assolutamente impossibile che si sacrificassero per un umano, ma il Drago Primordiale Azzurro gli aveva dato le sue ultime gocce di sangue, il suo midollo e anche l'anima. Poi, Feng Xue'er e ora perfino Huo Poyun avevano ricevuto doni simili...


Era evidente che stessero puntando tutto su un'ultima speranza per qualche motivo importante.


Cosa avevano sentito esattamente e cosa aveva profetizzato il Regno del Mistero Celestiale...?


"Beh..."


ZzZz!!


Huo Poyun balbettò, non riuscì a rispondere. Fu in quel momento che qualcosa di enorme proiettò un'ombra su di loro.


Yun Che alzò istintivamente la testa. In lontananza dietro di loro c'era un'enorme arca profound... precisamente parlando, era un enorme palazzo che si stava avvicinando lentamente. A prima vista sembrava lungo cinquanta metri. Nonostante il palazzo enorme stesse volando molto lentamente, la sensazione di oppressione che emanava era immane come quella del sole che sorgeva, accelerando i battiti del cuore degli altri e spaventandoli.


"Divino Palazzo Marziale!"


Esclamarono Mu Huanzhi e Huo Rulie allo stesso tempo accanto a Yun Che.


"Divino Palazzo Marziale? È... la nave da guerra profound principale del Divino Regno Marziale di cui ha parlato il maestro?" Disse a bassa voce Huo Poyun.


Divino Regno Marziale? Yun Che aveva già sentito questo nome.


"Esatto." Huo Rulie annuì lentamente. "Non è sorprendente che il Divino Regno Marziale arrivi in questo momento. Non ci sono molti regni stellari superiori che hanno il permesso di fare atterrare le loro navi da guerra nel Regno dell'Eternità. Il Divino Regno Marziale naturalmente non si lascerebbe sfuggire l'opportunità di mostrare la sua potenza."


"Ho sentito che un genio straordinario di nome Wu Guike è apparso tra i figli del loro Realm King. Il Divino Regno Marziale sicuramente sarà un forte contendente nell'Assemblea Profound God." Disse piano Mu Bingyun.


Yun Che alzò le sopracciglia... Wu Guike del Divino Regno Marziale. Due anni fa non solo aveva sentito questo nome, ma l'aveva quasi incontrato.


Inoltre...


Il Divino Palazzo Marziale avanzò lentamente volando verso il Regno dell'Eternità, ma si poteva ancora sentire il suo incredibile potere. All'improvviso un'altra sensazione di oppressione discese dal cielo, mettendo in ombra il Divino Palazzo Marziale in un istante. Questa sensazione spaventò così tanto il gruppo che si fermò.


"Cos'è... cos'è quel coso?" Gridò sorpreso quasi ogni discepolo della setta della Divina Fenice di Ghiaccio.


Nel cielo sconfinato si stava avvicinando lentamente un profilo. Guardandolo bene, sorprendentemente si rivelò essere un'enorme balena nera! Era lunga 200-250 chilometri. Come un enorme mostro distruttore che poteva inghiottire il mondo in ogni momento, stava guardando dall'alto la terra e le creature sul suolo.


"Balena del Cielo Velato! È venuto anche il Regno del Cielo Velato... Aspettate, guardate laggiù!"


Dietro l'enorme balena c'era un'ombra un po' più piccola, ma molto più rapida che superò la creatura marina. Sorprendentemente era un enorme falco verde scuro lungo 150-200 chilometri.


Mentre il falco solcava il cielo, si avvicinò un altro enorme profilo. Era un'arca profound incredibilmente enorme di 500 chilometri di lunghezza che oscurava il cielo. Ogni volta che avanzava avrebbe cambiato il flusso del vento e delle nuvole.


"Falco del Caos Primordiale del Regno della Luce di Gemma!"


"Distruttore di Stelle del Regno del Sacro Universo!"


Huo Rulie, Mu Huanzhi e gli altri si erano fermati. Guardavano il cielo scioccati. I discepoli della setta della Divina Fenice di Ghiaccio erano ancora più sconvolti di loro. Ognuno di loro era esterrefatto, come se si stesse avvicinando sempre di più ad un regno illusorio.


"Sono... Bestie Misteriose?" Chiese sbigottito Yun Che. Non aveva mai visto, né sentito parlare di balene o falchi lunghi diversi chilometri.


"Naturalmente." Disse con tono tranquillo Mu Bingyun. "Quell'enorme balena è la Balena del Cielo Velato, il guardiano e la nave da guerra principale del Regno del Cielo Velato. Quell'enorme uccello si chiama Falco del Caos Primordiale, la cavalcatura personale del grande Realm King del Regno Luce di Gemma. Tuttavia quelle creature sono diverse da quelle che conosci, precisamente parlando sono Bestie Misteriose dell'Inizio Assoluto."


"Bestie Misteriose... dell'Inizio Assoluto?" Disse con sguardo stordito Yun Che.


"È perché provengono da un posto chiamato Regno Divino dell'Inizio Assoluto." Huo Rulie si intromise nella conversazione senza nessuna riserva. Poi fece un cenno noncurante: "Ma non devi sapere troppo. Nemmeno io oserei entrare in un posto del genere, quindi non è ancora necessario che tu lo capisca, ragazzo."


"Tuttavia, mi sembra di aver sentito qualche informazione sul falco del Caos Primordiale un mese fa." Disse con un po' di esitazione Huo Rulie. "Il Realm King Luce di Gemma ha già dato quella bestia alla sua figliola come regalo di compleanno quando ha compiuto quindici anni, ma non so se sia vero."


Yun Che non si aspettava che delle parole così comuni avrebbero fatto girare Mu Bingyun e Mu Huanzhi allo stesso tempo, stupiti. Mu Bingyun disse: "Il Realm King Gemma di Luce ha comprato personalmente il falco nel Regno Divino dell'Inizio Assoluto e non lascia mai che lo usi qualcun altro, ma che l'abbia dato alla sua figliola... non sarebbe affatto sorprendente."


Mu Huanzhi annuì lentamente.


"Il Regno Luce di Gemma... è il posto da cui proviene Fata Yingyue, uno dei quattro giovani divini della Regione Orientale?" Intervenne Huo Poyun a bassa voce. "Il maestro sta parlando di lei?"


"No..." Huo Rulie scosse la testa con un'espressione piena di emozioni contrastanti. Sembrava che volesse dire qualcosa, ma che avesse deciso di trattenersi. Alla fine poté solo dire: "Non lasciarti distrarre da pensieri del genere prima dell'Assemblea Profound God."


"Capito maestro." Rispose subito Huo Rulie e non fece più domande al riguardo.


Più che distrarsi, sarebbe stato meglio dire che non voleva aumentare la pressione sul suo discepolo senza un buon motivo... perché la ragazza era un'esistenza strana che faceva provare inferiorità a tutti gli altri geni straordinari del Regno degli Dei.


"Il Distruttore di Stelle del Regno del Sacro Universo, il Falco del Caos Primordiale del Regno Luce di Gemma e la Balena del Regno del Cielo Velato. Sembra che si siano accordati visto che sono arrivati allo stesso tempo." Disse Mu Huanzhi.


"Persone come noi non possono pensare alle questioni di regni di così alto livello, andiamo." Disse con indifferenza Mu Bingyun spostando lo sguardo.


"Questi tre regni stellari sono molto forti?" Chiese Yun Che.


"Ahah, la loro forza è di gran lunga superiore." Mu Huanzhi rise. "Quelli del Sacro Universo, Luce di Gemma e del Cielo Velato, sono i regni stellari superiori più potenti nella Divina Regione Orientale. In altre parole, al di sotto dei regni sovrani, sono i mondi più formidabili."


"...Capisco." Yun Che annuì con comprensione. Alla fine aveva capito perché c'era stata una reazione così intensa al loro arrivo.


"Ti ho già parlato dei quattro giovani divini della Regione Orientale. A parte Jun Xilei, l'erede del Re della Spada, gli altri tre provengono da questi tre regni stellari." Disse Mu Bingyun. "Luo Changsheng del Regno del Sacro Universo, Shui Yingyue del Regno Luce di Gemma, Lu Lengchuan del Regno del Cielo Velato... Durante questa sessione dell'Assemblea Profound God ci si concentrerà ancora su quei tre grandi regni. Perfino gli altri regni stellari superiori possono solo accettare con amarezza di essere messi in ombra."


Il fatto che avesse detto "ancora" mostrava che questa situazione era continuata da molti, molti anni. Per diverse generazioni, questi tre grandi regni stellari erano rimasti le montagne torreggianti e irremovibili della Divina Regione Orientale.


Dopo aver viaggiato per oltre due ore, iniziarono a scorgere solo il vago profilo della Torre dell'Eternità, proprio come quando l'avevano vista per la prima volta. Sembrava quasi che non si fossero mossi, ma ora il posto in cui si trovavano non era più vuoto. C'erano innumerevoli schermi di luce che impedivano loro di vedere oltre ed erano distribuiti in modo tale da fare sembrare i dintorni confusi e indistinti.


C'era una figura in fondo ad ogni schermo di luce; erano ragazzi e ragazze. Conducendo tutti i discepoli della setta della Divina Fenice di Ghiaccio, Mu Bingyun e Mu Huanzhi si diressero verso lo schermo di luce più vicino. Mu Bingyun avanzò porgendo i suoi saluti: "setta della Divina Fenice di Ghiaccio del Regno della Canzone Glaciale. Abbiamo ricevuto l'invito per visitare il Regno dell'Eternità e abbiamo anche portato dei discepoli per partecipare all'Assemblea Profound God."


La ragazza davanti allo schermo prese la tessera d'invito e li salutò con grazia. "Così sono gli onorabili ospiti della Canzone Glaciale. Aspettate un momento per favore. Chiamerò subito qualcuno per guidarvi. Partecipanti dell'Assemblea, per favore toccate lo schermo di luce. Potrete partecipare una volta che soddisferete i requisiti di qualificazione."


Mu Bingyun ricambiò il suo saluto con un assenso. Mu Huanzhi aveva già iniziato a mettere in fila i discepoli della setta della Divina Fenice di Ghiaccio.


"Yun Che, ci separeremo per ora." Mu Bingyun andò apposta da Yun Che dicendogli: "Entrerò nel Regno dell'Eternità prima di voi discepoli con il Grande Anziano e gli altri. Voi verrete mandati nel posto dove si terranno i preliminari. Saprai dov'è solo dopo che arriverai lì."


"Posa la mano sullo schermo di luce. Se avrai i requisiti, potrai entrare."


Yun Che annuì, poi stese la mano e la posò sullo schermo.


Una luce blu impercettibile coprì immediatamente il suo palmo. Poi si diffuse per il suo corpo e scomparì in un lampo.


Emersero delle parole sullo schermo.


Età: ventisette anni.


Coltivazione: primo livello del Divine Tribulation Realm.


Fu in quel momento che una voce limpida risuonò nella sua mente: 'per favore imprimi il tuo nome e il posto d'originÈ.


"Yun Che, Regno della Canzone Glaciale." Rispose immediatamente Yun Che.


Dopo un momento, Yun Che aprì gli occhi e disse a Mu Bingyun: "Maestra di Palazzo Bingyun, ora posso entrare."


"Tra i numerosi partecipanti all'assemblea, la tua coltivazione dopotutto è la più bassa. Verrai battuto abbastanza presto." Disse Mu Bingyun con franchezza. Sapeva anche lei che Yun Che non era davvero preoccupato del risultato, per lui il torneo non era nient'altro che un mezzo per entrare nel Regno dell'Eternità. "Una volta che avrai finito, ricordati di contattarmi subito dopo. Ciò che farai dopo dovrà essere sotto la mia sorveglianza... È un ordine della tua maestra."


"Capito. Maestra del Palazzo Bingyun, non si preoccupi." Rispose immediatamente Yun Che.


"Poyun, vai anche tu." Huo Rulie spinse Huo Poyun di fronte allo schermo lucente. Il suo viso lievemente arrossato stava mostrando la sua più grande speranza.


L'Assemblea Profound God non riguardava più Huo Poyun. Era un grande evento che avrebbe determinato il futuro del Regno del Dio della Fiamma.


Scie di luce blu avvolsero Yun Che, Huo Poyun e i discepoli della setta della Divina Fenice di Ghiaccio. La ragazza davanti allo schermo disse con voce tenue: "Una volta che entrerete nel luogo della competizione, non potrete uscire prima della fine dei preliminari. Non sono permessi conflitti personali prima dell'Assemblea Profound God, altrimenti verrete espulsi immediatamente e sarete tenuti in isolamento fino alla fine della competizione. Tenetelo bene a mente per favore."


La ragazza parlò con molta gentilezza, ma ogni sua parola conteneva una maestà irresistibile.


Di fronte alla grande entrata dell'Assemblea Profound God, tutti mostrarono sguardi nervosi ed entusiasti. In confronto, Yun Che era il più calmo tra di loro visto che non gli importava nulla di quali risultati avrebbe ottenuto al torneo.


Mentre accettava il trasferimento, il suo corpo fu avvolto da luce blu e il mondo di fronte ai suoi occhi cambiò bruscamente.
