---
title: Capitolo 1137 – Un Incontro Casuale
pubDate: 2025-02-03T07:52:46.919Z
tags:
    - atg
---


Finalmente il sito è resuscitato eheh. Ecco i capitoli che avrei voluto pubblicare ieri!


Hola, è uscito il nuovo merchandise di novelle leggere, date pure un'occhiata! <a href="https://shop.spreadshirt.it/novelle-leggere/" target="_blank" rel="noopener noreferrer">https://shop.spreadshirt.it/novelle-leggere/</a>


<em><strong>CAPITOLO SPONSORIZZATO ringraziamo Lorenzo!</strong>
5 in coda, 0/10 donazione</em>
<em>-Schadenfreude</em>


Mentre la luce blu brillava, il mondo attorno a lui cambiò. Quando riaprì gli occhi, Yun Che si ritrovò nel sito dove si sarebbero tenuti i preliminari, dove tutti i giovani geni del Regno degli Dei si sarebbero radunati insieme.


Il terreno era appassito e giallo, attorno c'erano costruzioni maestose, primitive e fatiscenti. I discepoli della setta della Divina Fenice di Ghiaccio apparirono accanto a lui uno dopo l'altro. Quando videro il mondo in cui erano stati trasferiti, le loro espressioni entusiaste e nervose divennero gradualmente sorprese.


Chiaramente si trovavano in una città antica e primitiva che era rimasta desolata per molto tempo. Non si aspettavano che sarebbe stato questo il luogo in cui si sarebbe tenuta la competizione preliminare.


"Questa non è... un'antica città abbandonata?" Yun Che si guardò attorno.


"Il maestro mi ha detto che, visto che l'assemblea si tiene nella Perla dell'Eternità, saremo mandati nel mondo interno dell'artefatto durante i preliminari." Huo Poyun si avvicinò. "Perciò molto probabilmente questo non è il posto dove si terrà la competizione e siamo stati mandati qui per il momento, prima dell'inizio del torneo."


Naturalmente non erano presenti solo loro, aure potenti emergevano da ogni direzione. Bisognava essere almeno al Divine Tribulation Realm per entrare qui, questo significava che i coltivatori di quel livello o anche al Divine Spirit Realm, che si vedevano così raramente, si potevano trovare ovunque in questo mondo.


Tuttavia non iniziarono ad esplorare il luogo e la maggior parte di loro rimase sul posto. Stavano calmando i loro animi e le loro aure, come se si stessero preparando prima della grande battaglia.


"L'area interna della Perla dell'Eternità certamente sembra piuttosto promettente." Disse con un sorriso Yun Che. "Mancano ancora più di due giorni. Il fratello Poyun intende andare a meditare?"


"Non sarà necessario." Disse pieno di sicurezza. "Nonostante l'aura del Regno dell'Eternità sia molto diversa da quella del Regno del Dio della Fiamma, non può influenzarmi negativamente."


Guardando in lontananza, il suo tono divenne all'improvviso un po' solenne. "Devo arrivare tra i primi mille in questa Assemblea Profound God... ad ogni costo..."


"Credo che ce la farai." Yun Che non cercò di dissuaderlo dal mettersi troppo sotto pressione, sapeva che Huo Poyun si era fatto carico delle aspettative di un enorme regno stellare. Non c'erano parole di conforto che lo avrebbero aiutato in questa situazione.


Dall'altra parte, tutti i discepoli della setta della Divina Fenice di Ghiaccio si erano radunati sul posto sotto la guida di Mu Hanyu, che si avvicinò a Yun Che: "Fratello maggiore Yun Che, abbiamo appena trovato un posto tranquillo. Verrà con noi?"


"Non c'è bisogno." Yun Che scosse la testa. "Voglio farmi in giro, non deve preoccuparsi di me."


"Va bene." Mu Hanyu annuì. Si girò e se ne andò senza aggiungere altro.


"Fratello Yun," Huo Poyun lo guardò con significato. "Ho la sensazione che... tu non sia entusiasta, né interessato all'Assemblea Profound God. Sembra che tu stia pensando ad altro."


"Il palco dell'Assemblea Profound God appartiene a rarissimi geni come il fratello Poyun. È impossibile per me ottenere dei risultati al mio livello. Perciò è difficile che qualcuno come me sia interessato all'assemblea." Rispose con noncuranza Yun Che.


"Il fratello Yun non deve assolutamente sottovalutarsi." Huo Poyun scosse la testa. "Ci hai messo meno di tre anni per coltivare passare dal Divine Origin Realm al Divine Tribulation Realm. Inoltre, dato il tuo talento nell'elemento ghiaccio, se l'Assemblea Profound God si fosse tenuta tra vent'anni, allora forse tutti nella Divine Regione Orientale avrebbero saputo del talento del fratello... Yun..."


Il tono di Huo Poyun si affievolì. Rimase stordito sul posto, come se qualcosa gli avesse fatto perdere lo spirito all'improvviso.


"?" Yun Che si girò perplesso e scorse una bellissima donna.


Lo stava osservando, ma quando i loro sguardi si incrociarono, i suoi occhi freddi e splendidi puntarono in un'altra direzione. Yun Che poté solo guardarle la schiena mentre la donna si allontanava con indifferenza.


"Feixue?" Disse istintivamente Yun Che, provando un po' di emozioni contrastanti.


"Quella persona di prima... era una sorella minore del fratello Yun... della tua setta?" Huo Poyun si era ripreso. Cercò di mostrarsi il più calmo possibile per nascondere il fatto di essere rimasto stordito un momento fa.


"Sì... credo." Yun Che aveva sempre considerato Mu Feixue come una sorella maggiore nonostante secondo le regole della setta il suo grado di anzianità fosse superiore. Scorse con lo sguardo Huo Poyun e disse con un lieve sorriso: "È la nipote del Grande Anziano Huanzhi, Mu Feixue."


"Ah?" Huo Poyun sussultò. Ben presto disse con un po' di entusiasmo: "Così è quella Mu Feixue! È sorprendente che... non l'abbia mai notata prima."


Prima che Huo Poyun entrasse nel Regno della Canzone Glaciale insieme a Huo Rulie tre anni fa, aveva sentito i nomi di Mu Feixue e Mu Hanyi della setta della Divina Fenice di Ghiaccio. Tuttavia non si era preoccupato di questioni che non riguardassero la via del profound visto che era dedito a coltivare e quindi naturalmente non avrebbe provato interesse nei confronti dei migliori discepoli della setta della Divina Fenice di Ghiaccio.


Ora però aveva visto per la prima volta Mu Feixue. Sembrava che gli fosse apparso davanti un perfetto loto di ghiaccio, facendogli vedere un mondo da sogno e assolutamente splendido per un attimo di secondo. Una strana sensazione si era diffusa nel suo corpo, come una malattia incontrollabile, e aveva invaso il suo cuore e la sua anima, accendendo un fuoco nel suo spirito che sembrava non si sarebbe spento molto presto.


Era un'emozione che non aveva mai provato prima d'ora. Non aveva parole per descrivere ciò che stava sentendo ora.


"Fratello Poyun, Tutto bene?" Chiese all'improvviso Yun Che. "Che tu..."


"No, no, no! Non è assolutamente così." Prima che Yun Che potesse finire di parlare, Huo Poyun fu colto dal panico, come se si fosse seduto su un portaspilli, e negò prontamente: "Ho già sentito che Mu Feixue sembrava una fata delle nevi immortale. Quando l'ho vista, non solo è stata all'altezza della descrizione, ma ho notato che è ancora più bella delle voci. Quindi sono rimasto sbalordito e ho perso la compostezza per un secondo. Non c'è... assolutamente altro motivo. Inoltre ho giurato di perseguire il pinnacolo della via del profound, come potrei interessarmi a questioni d'amore?"


"...Volevo chiederti se l'avevi vista per la prima volta." Disse con un lieve sorriso Yun Che.


"..." L'espressione di Huo Poyun si irrigidì. Rise imbarazzato e disse: "Certamente è... la prima volta."


Yun Che era di gran lunga inferiore a Huo Poyun in termini di coltivazione, ma in quanto a questioni d'amore era molto più esperto. Era impossibile che non avesse capito il significato dietro la reazione di Huo Poyun.
Disse con tono all'apparenza noncurante: "La sorella minore Feixue e il fratello Poyun sono molto simili, entrambi sono dediti alla via del profound. Praticamente tutte le donne della fenice di ghiaccio possiedono un cuore puro e pochi desideri, e anche la sorella minore Feixue è un'erede diretta della stirpe della Fenice di Ghiaccio. Si dice che non provi mai nessuna emozione per gli uomini ed è ancora più possibile che si sposi, come la mia maestra e il capo del palazzo Bingyun. Sigh, è un tale peccato, uh."


Quando una persona sempre indifferente nei confronti delle questioni d'amore iniziava a provare dei sentimenti per qualcuno, le sue emozioni spesso sarebbero state estremamente intense e profonde, e poteva non sentirsi nello stesso modo una seconda volta per il resto della sua vita. Così, Yun Che ritenne un po' serio il fatto che Huo Poyun fosse rimasto incantato da Mu Feixue.


Non era assolutamente un buon segno...


Poteva solo provare a a scoraggiare lentamente Huo Poyun, ma nessuno poteva prevedere davvero come sarebbe andata a finire.


"Mmh, mi sembra di averne sentito parlare anche dal maestro." Disse un po' assorto Huo Poyun. Il suo sguardo ogni tanto sarebbe vagato nella direzione in cui era andata Mu Feixue.


Yun Che provò amarezza vedendolo. Pensò: <em>Visto che l'aura yang è piuttosto intensa nel Regno del Dio della Fiamma, ci sono più uomini lì e la maggior parte delle donne tendono ad avere delle caratteristiche maschili. Dato che Huo Poyun ha visto troppe donne brutte nel Regno del Dio della Fiamma, non è difficile immaginare che impressione avrebbe lasciato Mu Feixue, una donna dall'aspetto così celestiale...</em>


<em>
</em><em>Spero che sia rimasto solo sbalordito per un breve momento come ha detto.</em>


In lontananza, Mu Feixue si fermò. Si girò e guardò verso Yun Che e Huo Poyun mentre parlava tra sé e sé: "Come puoi dire... che non sentirò mai emozioni del genere...?"


Mu Bingyun aveva detto loro che, nonostante il numero dei partecipanti di questa sessione dell'Assemblea Profound God fosse stato ridotto di molto, c'erano comunque decine di milioni di coltivatori in questo evento. Perciò l'antica città cadente dovrebbe essere solo uno dei luoghi messi a loro disposizione temporaneamente.


Anche se stava sciamando una grande quantità di partecipanti in questo posto, l'antica città era insolitamente silenziosa. Forse si stavano comportando tutti bene perché era sotto la supervisione del Regno dell'Eternità o magari perché si stavano concentrando e cercavano di calmare le loro aure con tutti sé stessi. L'atmosfera desolata dell'antica città indubbiamente stava intensificando la loro pressione.


Mentre Yun Che e Huo Poyun stavano chiacchierando, un gruppo di persone si diresse all'improvviso verso di loro. Erano un gruppo di giovani coltivatori con una divisa simile. Ognuno di loro aveva un temperamento straordinario e le loro aure erano una più potente dell'altra. Tuttavia, dei geni del genere che avrebbero avuto una grande reputazione in una regione di qualsiasi regno stellare, stavano seguendo una persona, come miriadi di stelle che circondavano la luna.


Di fronte c'era un giovane con degli abiti dorati e dall'aspetto splendido. Aveva un'aura nobile e un po' diabolica. I suoi vestiti brillanti erano di qualità straordinaria, senza dubbio. Il suo sguardo era altero, come se fosse una creatura celeste che guardava la terra dall'alto. Nonostante solo i più grandi talenti potevano entrare in questo mondo, mostrava un atteggiamento del genere.


Vide Yun Che, ma il suo sguardo non si fermò nemmeno un momento su di lui. Lo superò con noncuranza, come se avesse visto una pietra per terra. Quando vide Huo Poyun però aggrottò lievemente le sopracciglia e lo fissò. Tuttavia non disse nient'altro e superò i due con alterigia.


Yun Che si accigliò un po'.


"Fratello Yun, lo conosci?" Chiese Huo Poyun. Il suo tono era piuttosto serio.


"Wu Guike, del Divino Regno Marziale!" Rispose Yun Che.


Aveva visto Wu Guike, ma solo nella proiezione riflessa nella Pietra dell'Immagine Profound. Questa era la prima volta che vedeva dal vivo.


Il Regno degli Dei era così enorme. Nonostante questo, non solo lo aveva quasi incontrato nel Regno Darkya, ma ora l'aveva visto faccia a faccia. Sembravano davvero connessi dal fato.


"È quel Wu Guke?" Huo Poyun fece un respiro profondo e disse con un tono solenne: "Non c'è da meravigliarsi che il maestro lo lodi così tanto. La sua forza misteriosa... è assolutamente superiore alla mia!"


"Superiore alla tua?" Yun Che si girò mostrando un'espressione stupefatta.


Quando era nel Regno Darkya, Ji Ruyan gli aveva detto che Wu Guike era il più sbalorditivo tra i giovani figli di Wu Sanzhu, il realm king del Divino Regno Marziale. Aveva un talento elevatissimo ed era riuscito a raggiungere il Divine Spirit Realm così presto... ma non avrebbe mai pensato che fosse arrivato ai livelli avanzati di questo stadio, superando perfino Huo Poyun.


La coltivazione di Huo Poyun era al settimo livello del Divine Spirit Realm. Così, superarlo significava... che doveva essere arrivato almeno al settimo livello dell Divine Spirit Realm!


"Solo perché la sua forza misteriosa è più grande rispetto alla mia non significa che perderò contro di lui." Huo Poyun strinse i pugni mentre mostrava un'espressione tesa. Evidentemente la comparsa di Wu Guike aveva raddoppiato la pressione che sentiva. "Non posso assolutamente... deludere le aspettative del maestro e del Regno del Dio della Fiamma!"


Yun Che alzò lievemente le sopracciglia vedendo Huo Poyun stringere i denti e le mani. In quel momento ebbe la sensazione che fosse la sua perseveranza e la sua dignità a muovere davvero Huo Poyun anziché le aspettative del Regno del Dio della Fiamma.


Fu in quel momento che Yun Che percepì qualcosa e alzò istintivamente la testa.


Vide una giovane che sembrava avere tredici o quattordici anni. Indossava un vestito nero a mezza manica. I suoi capelli neri stavano svolazzando al vento e ricadevano oltre la sua vita arrivando fino alle sue caviglie. Portava una fascia attorno alla sua vita adorabile e sottile e le sue scarpe riflettevano una luce fioca simile a quella di cristalli neri.


Sembrava una fata adorabile e piccola uscita da una notte scura. Emanava una sensazione di pericolo e di mistero. La sua pelle sembrava brillante e bianca come se fosse fatta di giada e porcellana, che le faceva emanare un fascino che non corrispondeva affatto alla sua età.


Non era da sola, c'era una ragazza che pareva avere meno di vent'anni accanto a lei. Indossava un abito blu chiaro e metà di esso svolazzava al vento, delineando inavvertitamente la sua figura agile e graziosa. Il suo viso aveva dei lineamenti perfetti, ma avevano un tocco gelido. Inoltre stava rilasciando un'aura sacra e inviolabile che faceva sentire inferiori con una sola occhiata.


Mentre Yun Che la guardava, la ragazza con l'abito nero ricambiò lo sguardo all'improvviso. Immediatamente Yun Che vide un paio di occhi brillanti come quelli di un neonato.


Non c'era dubbio che le identità delle due ragazze fosse straordinaria e che fissarle sarebbe stata una mancanza di cortesia. Yun Che avrebbe dovuto distogliere lo sguardo da loro, ma alla fine le aveva fissate senza battere ciglio, come se fosse stato attirato da un'energia irresistibile.


Il mondo sembrò congelarsi all'improvviso. Tutto sembrò scomparire silenziosamente, poco a poco. Nel suo campo visivo erano rimasti solo due occhi brillanti.


Yun Che ebbe la sensazione di essere caduto in una notte oscura senza fine.
                                


                                



