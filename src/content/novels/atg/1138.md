---
title: Capitolo 1138 – La Ragazza Misteriosa
pubDate: 2025-02-03T07:52:46.919Z
tags:
    - atg
---


Finalmente il sito è resuscitato eheh. Ecco i capitoli che avrei voluto pubblicare ieri!


Hola, è uscito il nuovo merchandise di novelle leggere, date pure un'occhiata! <a href="https://shop.spreadshirt.it/novelle-leggere/" target="_blank" rel="noopener noreferrer">https://shop.spreadshirt.it/novelle-leggere/</a>


<em><strong>CAPITOLO SPONSORIZZATO ringraziamo Lorenzo!</strong>
4 in coda, 0/10 donazione</em>
<em>-Schadenfreude</em>


<em>Cosa...</em>


Yun Che entrò in allerta e si concentrò. Immediatamente la sensazione di essere caduto in un mondo avvolto da una notte eterna scomparì. Nonostante il suo campo visivo fosse tornato alla normalità, non aveva ancora spostato lo sguardo e invece stava osservando dritto negli occhi della ragazza vestita di nero. Non si sapeva se fosse perché non desiderava distogliere lo sguardo da lei o per qualche altro motivo.


La ragazza a mezz'aria emise un lieve sussulto.


La ragazza vestita di blu accanto a lei la guardò e chiese con perplessità: "Cosa succede?"


"Sorellona, scendiamo."


Yun Che e Huo Poyun guardarono sorpresi le due ragazze che atterravano. Come fate discese dal cielo, si avvicinarono a loro.


"Oh, capisco." Quando la ragazza vestita di blu notò Huo Poyun, sembrò aver capito il motivo per cui l'altra l'aveva trascinata qui. Quest'uomo che stava emettendo un'aura ardente aveva una forza misteriosa di livello estremamente elevato e avrebbe dovuto avere una grande reputazione nel Regno degli Dei. Tuttavia, non lo riconosceva e quindi non c'era da meravigliarsi che la ragazza si fosse incuriosita.


Per quanto riguardava l'uomo accanto a lui... era al primo livello del Divine Tribulation Realm e non meritava un'altra occhiata.


Tuttavia fu davvero sorpresa nello scoprire che la ragazza stava guardando proprio lui con i suoi occhi brillanti e misteriosi come un cielo stellato. Inoltre lo osservò con molta serietà per diverso tempo.


"???" La ragazza vestita di blu aggrottò le sopracciglia fini nel dubbio.


"Fratellone, puoi dirmi il tuo nome?" Chiese l'altra all'improvviso. Visto che era molto piccola, dovette alzare la testa per guardare Yun Che negli occhi.


Sorrideva lievemente ed era estremamente adorabile, ma Yun Che percepiva un vago senso di pericolo provenire da lei. Aveva anche notato lo sguardo profondamente sorpreso della ragazza accanto a lei. Era ovvio che fosse stupita dalla sua iniziativa.


"Yun Che." L'uomo rispose direttamente e in modo conciso.


L'altra parte era arrivata all'improvviso, la sua identità e le sue intenzioni erano ignote e gli dava perfino una vaga sensazione di pericolo, quindi avrebbe potuto inventarsi facilmente un nome per ingannarla. Tuttavia... osservando il suo sguardo, pensò all'improvviso che sarebbe stato estremamente sciocco mentire di fronte a lei.


"Yun Che... È un nome così strano." La ragazza impresse nella memoria questo nome sconosciuto. I suoi occhi neri come la pece lo stavano ancora osservando con serietà, come se volessero carpire ogni suo segreto. "Sei venuto anche tu a partecipare all'Assemblea Profound God?"


"Naturalmente." Rispose Yun Che, ancora una volta si espresse con parole semplici e dirette.


"Fai del tuo meglio allora!"


Dopo aver finito di parlare, rise dolcemente. Dopodiché prese per mano la ragazza vestita di blu accanto a lei: "Sorellona, andiamo."


"..." La ragazza vestita di blu osservò con interesse Yun Che, ma non disse nulla. Prese per mano la sua amica e volò via.


"Aspetta un momento!" Fu proprio in quel momento che Huo Poyun, che era rimasto in silenzio per tutto questo tempo, disse all'improvviso: "Umm... tu... sono Huo Poyun del Regno del Dio della Fiamma. Potresti dirmi quanti... anni hai?"


Chiese impetuosamente con un tono nervoso che sorprese Yun Che.


La ragazza vestita di nero si girò. Disse con un dolce sorriso: "Nonostante sembri molto giovane, ho compiuto quindici anni lo scorso mese e non sono più una bambina. Fratellone Poyun, fai anche tu del tuo meglio all'Assemblea Profound God."


"..." Huo Poyun rimase stordito sul posto, come se fosse stato colpito da un fulmine e non disse più nulla per molto tempo.


Yun Che restò sul posto. Accigliato, sembrò stare ponderando su qualcosa. Dopo un bel po' di tempo scoprì che nemmeno Huo Poyun si era mosso, né aveva detto una sola parola e la sua espressione stava cambiando in continuazione.


"Fratello Poyun, riconosci quelle due sorelle...? O forse sai chi sono?" Chiese Yun Che. Huo Poyun aveva una comprensione maggiore del Regno degli Dei in confronto a lui, quindi era possibile che le conoscesse. La sua strana reazione evidentemente mostrava che le loro identità erano estremamente importanti.


Huo Poyun mosse la testa indietro e disse all'improvviso: "Quella ragazza vestita di blu mi dà una sensazione opprimente. Il suo livello di coltivazione non è affatto inferiore a quello di Jun Xilei, l'erede del Re della Spada che abbiamo incontrato prima."


"Non inferiore a Jun Xilei?" Ripeté sorpreso Yun Che. "Non dirmi che è una dei quattro giovani divini della Regione Orientale?"


"Tra i quattro, due sono femmine: Jun Xilei, l'erede del Re della Spada e l'altra è Fata Yingyue, la figlia del Realm King Luce di Gemma. Gli abiti che porta sono piuttosto simili alla descrizione del maestro degli abiti immortali Luce di Gemma e sono unici nel loro mondo. Quindi dovrebbe essere una dei quattro giovani divini della regione orientale, Shuo Yingyue!"


"Capisco." Yun Che annuì lievemente per poi dire con un sorriso: "Sembra che siamo proprio fortunati, abbiamo visto due giovani divini in un giorno. È un buon segno."


Yun Che pensò con perplessità: '<em>Quando Huo Poyun ha visto Jun Xilei, non ha reagito in modo così esagerato. Quindi perché si è comportato così quando ha visto Shui Yingyue, che è una dei quattro giovani divini come lei?'</em>


"Ma... invece di Shui Yingyue, la persona accanto a lei..." Huo Poyun sospirò e il suo tono divenne entusiasta. "Quella ragazzina, lei... la sua forza misteriosa ha raggiunto il Divine Spirit Realm!"


"..." Yun Che rimase esterrefatto. Ben presto la sua espressione divenne solenne mentre provava uno shock indescrivibile.


"Raggiungere il Divine Spirit realm all'età di quindici anni... È semplicemente... impossibile! Non ho mai sentito di una cosa del genere. Anche tra i geni storici di cui mi ha parlato il maestro, nessuno ha raggiunto il Divine Spirit Realm prima di compiere vent'anni. Ora però... ho visto una persona del genere con i miei occhi ed ha solo quindici anni. Solo quindici sai!"


La bocca di Huo Poyun fremeva. Poi mostrò un sorriso pieno di amarezza: "Mi sono sempre considerato un genio e non ho mai creduto di essere inferiore a nessun altro, ma... chi avrebbe pensato che ci sarebbe stata una quindicenne al Divine Spirit Realm. Io... non sono nemmeno degno di paragonarmi a lei!"


"Come può esistere una persona del genere?! Se ha davvero solo quindici anni, allora... è praticamente un mostro!"


Si poteva immaginare quanto fosse scioccante il colpo che aveva ricevuto visto che era una persona che metteva una grande enfasi sulla dignità ed era orgogliosa e altera. Inoltre l'aveva incontrata faccia a faccia.


Yun Che si innervosì. Quella ragazza dai capelli e l'abito nero con le pupille incantevoli e il viso splendido e dolce era un'esistenza così terrificante?


Divine Spirit Realm... all'età di quindici anni...


A quindici anni lui era ancora sotto la protezione e le cure di suo nonno e della sua zietta. Invece lei era abbastanza potente da poter sconvolgere l'intero Regno degli Dei.


"Fratello Poyun, dato che è un 'mostro' naturalmente non c'è bisogno di paragonarsi a lei. Inoltre, data la sua coltivazione insolita, molto probabilmente ha dei modi insoliti per coltivare... Ad esempio potrebbe avere un'eredità allo stesso livello di un regno sovrano."


Disse Yun Che per confortare Huo Poyun e anche sé stesso... Aveva usato tutte le sue forze per aumentare la sua coltivazione ed era stato istruito personalmente da una Divine Master. Non solo, ma era rimasto immerso nel Lago del Ghiaccio Infernale per tutto l'anno e aveva goduto delle risorse di massimo livello del Regno della Canzone Glaciale. Inoltre aveva rischiato la vita e commesso una grave colpa portando via lo yin vitale della fenice di Mu Xuanyin. Dopo aver fatto tutto questo, era riuscito ad arrivare a stento al Divine Tribulation Realm e stava ancora contando sulle sue Vene Misteriose e la sua comprensione di gran lunga superiore alla norma.


Ora che aveva scoperto che una ragazzina di quindici anni aveva raggiunto il Divine Spirit Realm come se non fosse niente di speciale... c'era ancora giustizia in questo mondo?


"Impossibile!" Sorprendentemente Huo Poyun scosse la testa. "Solo un regno sovrano potrebbe avere quel tipo di eredità e sono tenute segrete con cura. Se il Regno Luce di Gemma avesse un'eredità del genere, sarebbe già diventato un regno sovrano. Inoltre, i regni sovrani non possono partecipare all'Assemblea Profound God proprio a causa dell'esistenza di queste eredità speciali. Se quella ragazzina ha coltivato usando un'eredità del genere, certamente non avrebbe avuto il permesso di partecipare all'Assemblea Profound God."


"Ahh... Divine Spirit Realm all'età di quindici anni. Tra altri dieci o venti anni... non supererà i quattro giovani divini della regione orientale? Da quando è apparso un mostro del genere nel Regno degli Dei? Inoltre il maestro non l'ha mai menzionata." Huo Poyun scosse la testa. Doveva ancora calmarsi dopo questo sconvolgimento.


"Regno Luce di Gemma..." Disse a bassa voce Yun Che. "Mi sembra di ricordare che quando siamo arrivati qui e abbiamo visto il Falco del Caos Primordiale, il tuo maestro ha detto che ha dato quella creatura alla sua figliola come regalo di compleanno un mese fa. Allora gli hai chiesto se si riferisse a Fata Yingyue, ma il tuo maestro ha detto di no."


Huo Poyun sussultò.


"Prima quella ragazza ha chiamato Shui Yingyue "sorellona" e ci ha anche detto personalmente che ha compiuto quindici anni un mese fa. Tutti questi punti non si connettono troppo bene l'uno all'altro? Considerando le informazioni che abbiamo, dovrebbe essere la principessina del Regno Luce di gemma e anche una delle persone più care al loro Realm King.
Dare via uno dei simboli del loro mondo, il Falco del Caos Primordiale, ad una ragazzina come lei, e non a Shui Yingyue, una dei quattro giovani divini della regione orientale, mostra che la sua posizione è superiore a sua sorella."


"Hai ragione." Huo Poyun annuì lievemente. "Così il Regno Luce di Gemma non solo ha qualcuno di talentuoso come Shui Yingyue, ha anche un piccolo mostro così spaventoso. Il Regno del Sacro Universo è sempre stato il più potente tra i tre grandi regni, ma sembra che nella prossima generazione sarà battuto."


"Sembra che mi debba preparare." Disse Huo Poyun. "Considerando quanto è enorme la Divine Regione Orientale, certamente ci sono molti altri geni straordinari che non conosco. Questa Assemblea Profound God sicuramente supererà di gran lunga le mie aspettative... oh!"


A Huo Poyun venne in mente una cosa. Huo Rulie ovviamente sapeva che il Regno Luce di Gemma aveva un mostro del genere, ma non l'aveva mai menzionata. Prima, si era anche trattenuto dall'aggiungere qualcosa quando avevano parlato del Falco del Caos Pimordiale. Doveva aver temuto di infliggere un grande colpo alla sua sicurezza e alla sua arroganza. Una quindicenne al Divine Spirit Realm... era sufficiente per fare provare un senso di inferiorità in qualunque genio.


La mentalità di Huo Poyun era cambiata considerevolmente. Cercò un posto tranquillo e iniziò a coltivare avvolto dalle fiamme... anche se mancavano tre giorni prima dell'inizio dei preliminari.


Dato che non gli importava dell'Assemblea Profound God, Yun Che naturalmente non fece lo stesso. Tuttavia non andò ad esplorare la città antica come aveva intenzione di fare prima e trascorse la maggior parte del suo tempo ad aspettare in un posto tranquillo. Non stava coltivando e anzi stava riflettendo...


Stava pensando a come attirare l'attenzione di Jasmine una volta che fossero finiti i preliminari e fosse entrato nel Regno dell'Eternità. Cosa avrebbe dovuto dirle? Cosa avrebbe dovuto chiedere? Cosa avrebbe dovuto fare...?


Ci sarebbe riuscito...? Se non andasse come previsto...? E se non fosse stata disposta ad incontrarlo...? E se...
                                


                                



