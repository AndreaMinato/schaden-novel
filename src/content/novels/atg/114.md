---
title: Capitolo 114 - Una situazione disperata
pubDate: 2024-05-27T08:27:25.196Z
tags:
    - atg
---




“Cosa stai cercando di fare?”


All'improvviso, Jasmine avvertì che la Profound Energy nel corpo di Yun Che aveva iniziato a circolare in un modo bizzarro, perciò fece attenzione, incuriosita. Gli chiese solennemente: “Stai cercando di comprendere a forza il quinto e il sesto livello dell'[Ode della Fenice]? Sei diventato matto?”


“Ho davanti a me un'occasione che si ha una sola volta nella vita. Se non ci provo, sarà un rimorso che avrò per tutta la vita!” rispose Yun Che, a occhi chiusi. La sua coscienza si era completamente immersa nel marchio dell'anima all'interno del pezzo di giada. Quell'[Ode della Fenice] era stata scritta usando un marchio dell'anima, perciò bisognava usare il proprio spirito per leggerla. Se qualcuno non fosse riuscito a comprenderla, dopo aver lasciato il luogo della prova, le parole, le immagini e il modo in cui far circolare la Profound Energy, tutto ciò che era inciso su quel frammento di giada sarebbe stato cancellato dalla sua memoria. Quindi Yun Che, che aveva solo un mese per imparare, non poteva memorizzare il quinto e sesto livello come soluzione temporanea e poi, in futuro, cercare i primi quattro livelli e studiarli. 


“Senza i primi quattro livelli, come pensi di fare a capire il quinto e il sesto? Vuoi davvero cercare di raggiungere la conclusione senza neppure conoscere le basi? Se cercherai di costringerti a seguire un percorso sbagliato, l'esito più probabile è che le tue Profound Vein vengano distorte, creando disordine nei tuoi meridiani e persino tutte le Profound Entrance che hai aperto completamente si richiuderanno una dopo l'altra.”


“Siccome non ho come base i primi quattro livelli, mi costruirò da solo delle basi!” rispose serenamente Yun Che. 


“Crearti da solo delle basi? Hai idea di per quante decine di migliaia di anni il Primordial Phoenix Clan ha cercato di ottenere quest'[Ode della Fenice]? Capisci quante revisioni, cambiamenti e evoluzioni abbia subito da quando fu creata per la prima volta? Hai al massimo un solo mese di tempo, e davvero vuoi costruirti da solo delle basi per riuscire a capire il quinto e il sesto livello?” Jasmine scosse la testa, “Anche se tu fossi sul serio un genio eccezionale, sarebbe impossibile riuscirci!”


“Lasciami almeno provare!” rispose Yun Che a voce bassa. Poi, isolò tutte le altri parti della sua coscienza e si immerse completamente nel marchio dell'anima in cui era trascritta l'[Ode della Fenice]...


Ma in quel momento, né Yun Che, né Jasmine si accorsero che, al di sotto dei suoi abiti, il pendente che Yun Che indossava fin da quando era nato emise uno strano bagliore... che si spense in un lampo.




Al di fuori del sigillo, Lan Xueruo stava ancora aspettando con ansia. Passò un'ora... passarono due ore... ne passarono dodici... poi un intero giorno e un'intera notte... già da tempo era scura in volto. Anche Feng Baichuan era in assoluto silenzio, fin nel suo cuore.


“Ci sono davvero persone che muoiono durante le prove?” Notando che Feng Baichuan le si era avvicinato di nuovo, Lan Xueruo si voltò e gli parlò con lo sguardo spento. Aveva già fatto quella stessa domando per più di una decina di volte.


Feng Baichuan sospirò profondamente senza farsi scoprire e poté solo cercare di consolarla come meglio poteva: “In effetti, alcuni dei membri del mio clan sono morti durante le prove in passato. Ma... non dovremmo essere pessimisti; non possiamo esserne sicuri, ma forse il Fratello Minore Yun ha superato le prove. I nostri antenati che le completavano con successo erano rimasti all'interno per più di due settimane prima di uscire. Quindi... aspettiamo ancora un po'. Potrebbe venire fuori da un momento all'altro.”


Nonostante quelle parole, Feng Baichuan, che aveva provato di persona le prove della Fenice, sapeva benissimo che era impossibile che qualcuno al primo livello del Nascent Profound Realm le superasse. Siccome Yun Che non era ancora uscito, l'unica possibilità era che fosse già morto, all'interno del luogo della prova. Ma, in quel momento, poteva solo confortare Lan Xueruo e permetterle di aggrapparsi alla speranza.


“Capo del Clan Feng, esiste un modo per farmi entrare?”


Feng Baichuan scosse la testa: “Solo una persona al mese può affrontare le Prove, non c'è nessun modo per permetterti di entrare.”


Lan Xueruo si morse un labbro e non disse più nulla, rimanendo silenziosamente in piedi di fronte al sigillo, con lo sguardo perso nel vuoto; il suo cuore desiderava disperatamente di rivedere quel volto... non sapeva cosa le stesse succedendo, per essere davvero così preoccupata e ansiosa. Ogni volta che pensava alla possibilità che Yun Che fosse morto durante le Prove, dentro di sé provava un dolore lancinante.


Il Gruppo di Mercenari Black Demon barricato all'esterno, il Talismano di Trasmissione del Suono da mille miglia già utilizzato, l'Aquila delle Nevi Gigante ancora addormentata... nulla di tutto questo la preoccupava. Eppure, ora che Yun Che era sparito da un intero giorno, si sentiva come impazzire e non riusciva minimamente a calmarsi.


Passarono due giorni... Tre giorni... Dieci giorni... Quindici giorni...


Yun Che non era ancora riapparso.


Lan Xueruo non riusciva a sopportare più nessuna delusione e non ebbe altra scelta che accettare mestamente che Yun Che fosse già morto durante le Prove, e non avrebbe mai più attraversato il Sigillo.


Aveva vissuto nell'oscurità, in quei giorni, e il dolore simile a una pugnalata non smetteva di dilaniarle il cuore, né di giorno né di notte. Inizialmente, credeva che la ragione di quella sofferenza fosse la perdita della “speranza” che aveva finalmente trovato, ma non riusciva ad ignorare il dolore in nessun modo e ogni volta che ripensava al volto di Yun Che il cuore le si spezzava. Era gradualmente diventata più confusa, perché capiva che quel genere di dolore era molto più di un semplice “essere dispiaciuta”. Ma non riusciva a capire cosa rendesse così terribile quella sofferenza, perché era una sensazione sfuggente, alla quale non era affatto abituata.


“Dannazione. È già passato mezzo mese e non sono ancora usciti! Dovevano per forza avere del cibo, all'interno di quella grotta!”


“E di che ti preoccupi! Che importa quante provviste o quanta acqua hanno, prima o poi rimarranno senza. Hmph, sono curioso di sapere quanto riusciranno a resistere.”


Il Gruppo di Mercenari Black Demon non se ne era ancora andato, perché ormai erano sicuri che nella caverna ci fosse un tesoro incredibilmente prezioso. Si erano divisi in due squadre e montavano di guardia a turno, tutti i giorni, senza mai lasciare il Sigillo senza guardie, nemmeno per un secondo.


Nonostante il razionamento di Feng Baichuan, dopo mezzo mese era rimasto solo un terzo del cibo e dell'acqua lasciati da Yun Che. Feng Baichuan aggrottava le sopracciglia di continuo, tutti i giorni, pensando senza sosta a come poter scappare. Ma di fronte alla forza schiacciante che li attendeva all'esterno, la situazione era disperata e anche se ci avesse ragionato fino a perdere la testa non avrebbe potuto trovare una via di fuga. Potevano solo attendere e sopportare la sofferenza.


Passarono venti giorni... Passarono venticinque giorni...


Passò un mese.


Protetti dal Sigillo, l'ormai distrutto Clan della Fenice aveva raggiunto il capolinea dopo aver resistito con difficoltà per un mese intero.


L'ultimo anello spaziale di Yun Che era stato completamente svuotato già due giorni prima e non era rimasta neppure una briciola di pane, né una goccia d'acqua. Un adulto con un basso livello di Profound Energy poteva resistere ancora un po', ma gli anziani e i bambini crollavano uno dopo l'altro, a causa dell'orrore e della fame straziante. Una volta svenuti, diventava impossibile risvegliarli.


Gli occhi di Feng Baichuan erano incavati a fondo e rimaneva seduto in un angolo della caverna, soffocando nell'oscuro abisso dell'impotenza e della disperazione. A quel punto, non aveva più idea d cosa fare... se fossero rimasti lì, sarebbero tutti morti di fame; mentre se fossero usciti, quei sadici e crudeli mercenari li avrebbero uccisi tutti... forse li avrebbero persino torturati in ogni modo possibile, se non avessero consegnato il cosiddetto “tesoro”, perciò la loro morte sarebbe stata ancora peggiore.


“Tutti voi, là dentro, ascoltate bene. Dovete solo obbedirci e uscire, poi consegnarci il tesoro e quella donna, e vi assicuriamo che non faremo del male a nessuno di voi. Promettiamo anche di non tornare mai più in questo posto.”


“Sono davvero un gruppo di idioti. Cosa sperate di ottenere nascondendovi così? Anche se non vi importasse delle vostre vite, come può non importarvi di quelle dei vostri familiari, dei vostri figli? Prima o poi morirete di fame se restate lì dentro. Venite fuori e arrendetevi e, quando avrete soddisfatto le nostre condizioni, nessuno di voi morirà. Vi offriremo anche un gran bel pasto!”


Sull'orlo della rovina, gli urli del Mercenari Black Demon diventavano per tutti una tentazione alla quale era sempre più difficile resistere. In quel momento, un uomo anziano si alzò in piedi con grande fatica e disse: “Capoclan, quello che dicono è vero; prima o poi moriremo di fame se restiamo qui. Ormai, non ha più alcun senso restare nascosti. Dovremmo uscire e arrenderci; forse faranno davvero come hanno detto e non ci uccideranno.”


“Non se ne parla!” Feng Baichuan scosse la testa e rispose cupamente: “Dovresti essertene accorto anche prima, tutti loro hanno un aura ostile nei nostri confronti.. Quella è una banda di banditi spregevoli che non hanno nessun rispetto per la vita umana. Se uscissimo, non faremmo altro che morire tra sofferenze ancora più atroci e subiremmo anche una grande umiliazione. Dobbiamo solo resistere ancora un po'... La signorina Xueruo ha detto che tra non molto la sua aquila si risveglierà; quando arriverà il momento, potremmo avere qualche speranza di essere salvati. E anche se dovessimo morire tutti... preferisco morire di fame che essere umiliato e torturato fino alla morte!”


“Zu'er, Xian'er!!!”


Non appena Feng Baichuan aveva finito di parlare, si sentì un urlo di Feng Caiyun, in grado di spezzare il cuore di chiunque lo sentisse. Feng Baichuan si alzò velocemente e corse da sua moglie, Feng Caiyun... Feng Zu'er e Feng Xian'er erano svenuti mentre erano tra le braccia di Feng Caiyun. I loro volti erano pallidi, con una sfumatura giallognola, e per quanto Feng Caiyun gridasse e piangesse non si svegliavano.


“Zu'er, Xian'er...” dalla punta delle dita di Feng Baichuan spruzzò del sangue e i suoi occhi si riempirono di lacrime. Poi sollevò le mani e si prese a schiaffi da solo, fino a quasi svenire dalla disperazione.


Lan Xueruo, che era rimasta raggomitolata in un angolo per tutto il tempo, si alzò lentamente. Forse l'Aquila delle Nevi Gigante era davvero fin troppo esausta, poiché non si era ancora svegliata sebbene fosse passato un mese. In quel momento sapeva che se non avessero ideato un altro piano non sarebbero resistiti nemmeno un altro giorno.


“Capoclan Feng, posso chiederti il disturbo di aprire nuovamente il Sigillo esterno, solo per un secondo? Uscirò e ruberò un po' di cibo, poi lo riporterò dentro.”


Sentendo le parole di Lan Xueruo, Feng Baichuan rimase sorpreso e scosse subito la testa: “No! È troppo pericoloso; ci sono così tanti nemici là fuori, come pensi di poter rubare del cibo e tornare indietro, davanti ai loro occhi?”


Lan Xueruo rispose con uno sguardo determinato: “Dopotutto, la mia Profound Strength è pur sempre al True Profound Realm. Finché non incontro quei loro quattro capitani al True Profound Realm, non dovrei correre nessun rischio. Ormai i bambini non resistono più. Se non vado fuori e non rubo qualcosa da mangiare, potrebbero...”


Le labbra di Feng Baichuan tremavano. Fissò Feng Zu'er e Feng Xian'er, svenuti e alla fine annuì amaramente: “Signorina Lan, devi fare attenzione... tutti noi, persino gli uomini, siamo indifesi e siamo costretti a chiedere a una ragazza come te di rischiare la sua vita per noi. È davvero...”


“Non c'è bisogno di vederla in questo modo, capclan Feng. Sono convinta che se fossi abbastanza forte, saresti senza dubbio il primo a uscire e affrontarli... disattiva il Sigillo, poi riattivalo subito non appena sarò uscita. Quando avrò rubato le provviste, ti avviserò gridandoti di disattivare ancora una volta il Sigillo.”


Anche se quel piano era estremamente rischioso, sembrava essere l'unica soluzione plausibile, anche se temporanea, per salvarsi da quella situazione disperata. Feng Baichuan raggiunse l'entrata della grotta, si morse un labbro e fece gocciolare un po' di sangue sul sigillo, dicendo con preoccupazione: “Sta attenta!”


Alle parole di Feng Baichuan, il sigillo scarlatto lampeggiò e svanì lentamente. Con la spada in mano, Lan Xueruo scattò improvvisamente all'esterno, lasciandosi alle spalle un bagliore bianco.





