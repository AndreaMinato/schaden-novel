---
title: Capitolo 1140 – Un Tipo Strano
pubDate: 2025-02-03T07:52:46.919Z
tags:
    - atg
---


<strong>Capitolo regolare, 4 in coda, 0/10 donazione</strong>


<strong>-Alstor, che oggi ha compiuto gli anni yeeee</strong>






“La zona in cui vi trovate è la Città Principale di ogni campo di battaglia, l’unica area sicura. Qui non compariranno né entreranno Bestie Misteriose e la forza misteriosa di ognuno di voi sarà ristretta al vostro stesso corpo, così che non possiate attaccarvi a vicenda.”


“Al di fuori della Città Principale, dovrete combattere.”


“Il campo di battaglia è pericoloso e inospitale. Ci saranno continuamente condizioni climatiche estreme, con calamità ovunque, compariranno senza sosta delle Bestie Misteriose molto potenti e dovrete affrontare avversari ancora più spaventosi di esse. Ogni volta che ucciderete una Bestie Misteriose, otterrete un certo numero di ‘sfere spirituali’. Più è potente la Bestia Misteriosa, più sfere spirituali riceverete.”


“Una Bestie Misteriose al Divine Soul Realm vi farà guadagnare da uno a cinque sfere spirituali.”


“Una al Divine Tribulation Real, da dieci a trenta.”


“Una al Divine Spirit Realm, da cento a trecento.”


“Se collaborerete con qualcun altro durante la caccia, le sfere spirituali verranno divise fra i partecipanti in proporzione al danno inflitto alla Bestia Misteriosa.”


“Se verrete uccisi, potrete continuare a partecipare alla battaglia, ma verrete subito teletrasportati nella città principale e perdere il trenta percento delle sfere spirituali in vostro possesso! Se a uccidervi sarà un altro concorrente, allora otterrà lui le sfere spirituali che perderete morendo.”


Le regole illustrate a squarciagola dalla Voce dell’Eternità vennero sentite chiaramente sia dai partecipanti che dall’intera Regione Orientale. Semplicemente sentendo quel regolamento così particolare, possibile soltanto grazie al potere della Perla dell’Eternità, tutti poterono immaginare subito la competizione spietata e tragica che si sarebbe svolta nei campi di battaglia.


Era abbastanza evidente che i vincitori del round preliminare sarebbero stati decretati in base al numero di sfere spirituali in loro possesso. Si potevano ottenere uccidendo le Bestie Misteriose, ma anche da altri concorrenti. Maggiore la forza di una Bestie Misteriose, maggiore il numero di sfere che avrebbe guadagnato chi l’avesse uccisa. Ma, al tempo stesso, anche il pericolo era maggiore. Una volta morti, pur potendo continuare a lottare, ritentando all’infinito, si subiva una penalità spietata…


Perdere il trenta percento delle sfere spirituali in proprio possesso!


E se si fosse stati uccisi da un altro concorrente, allora quel trenta percento di sfere spirituali sarebbero state trasferite a lui.


All’inizio dei preliminari, i partecipanti avrebbero fatto del loro meglio per uccidere molte Bestie Misteriose e ottenere una grande quantità di sfere spirituali. Ma nella fase intermedia e in quella finale… sicuramente uccidere altri concorrenti sarebbe stato il metodo più rapido per ottenerne altre.


Tuttavia, la spiegazione non era ancora conclusa.


“Quando ucciderete un altro concorrente, otterrete le sue sfere spirituali solo se è la prima volta che lo fate. Per quelle successive, perderà comunque il trenta percento delle sue sfere, ma voi non ne otterrete nessuna.”


“Anche la città principale non è completamente sicura. Per ogni ora che trascorrerete al suo interno, perderete il dieci percento delle sfere in vostro possesso. Se volete raggiungere una buona posizione in classifica, dovrete lottare costantemente.”


Sul campo di battaglia, ognuno poteva rubare in qualsiasi momento le sfere spirituali degli altri concorrenti, ma solo la prima volta che li uccideva. Poi, per quanto lo rifacesse, gli avrebbe soltanto fatto perdere le sue sfere, senza però ottenerne nessuna. Quella regola era stata chiaramente introdotta per garantire una competizione equilibrata, oltre che per evitare che i concorrenti più ambiziosi “imbrogliassero”. Tuttavia, il limite al tempo di permanenza nell’area sicura avrebbe reso la battaglia molto più feroce. Non si poteva più sperare di poter tornare al sicuro nella città principale dopo aver raccolto una quantità sufficiente di sfere spirituali.


“Durante queste selezioni preliminari, tutto ciò che possedete farà parte della vostra proiezione. Inoltre, non ci sono restrizioni riguardo all’uso di Armi Profound, tesori straordinari o Formazioni Misteriose. Non c’è alcuna restrizione riguardo ai metodi che potete impiegare per raggiungere i vostri scopi.”


“Il primo round durerà un mese. Poi, la vostra posizione in classifica verrà determinata dal numero di sfere spirituali in vostro possesso. In qualsiasi momento, potrete vedere nella vostra mente il numero delle vostre sfere spirituali e di quelle degli altri partecipanti, oltre alla vostra e alla loro posizione in classifica, grazie alla Proiezione dell’Eternità.”


BOOM BOOM BOOM –


In quel momento, il cielo sembrò cominciare a tremare. La Voce dell’Eternità divenne ancora più assordante e maestosa: “L’ora è giunta! Dichiaro ufficialmente aperto il primo round preliminare dell’Assemblea Profound God!”


“Giovani geni della Regione Orientale, precipitatevi sul campo di battaglia, il luogo a cui appartenete!”


BOOM –


Nel misterioso mondo all’interno della Perla dell’Eternità, si sentirono contemporaneamente innumerevoli esplosioni ovattate provenienti dai mille campi di battaglia. Le barriere intorno alle “città principali” scomparvero all’unisono.


Immediatamente, si sentirono in lontananza ruggiti gravi e minacciosi. Auree misteriose e minacciose sorsero ovunque, facendo venire i nervi a fior di pelle a ogni singolo partecipante. Quel breve istante di calma si infranse subito dopo…


Perché ogni altra persona era un avversario… si trattava di uccidere o essere uccisi, derubare o essere derubati!


C’erano oltre cinquantamila partecipanti in ogni campo di battaglia e, alla fine, soltanto dieci di loro sarebbero passati al secondo round!


Era impossibile combattere all’interno della città principale e, dato che la competizione era appena cominciata, non conveniva affatto attaccare gli altri concorrenti. Quando la barriera scomparve, tutti i partecipanti spiccarono prontamente il volo. Veloci come fulmini, si precipitarono verso l’ostile e ignoto mondo fuori dalla città principale.


Finalmente, quell’Assemblea Profound God straordinaria era cominciata, trovandosi al centro dell’attenzione di tutta la Regione Orientale.


I campi di battaglia sembravano aver preso fuoco. In alto nel cielo della Regione Orientale, si potevano vedere innumerevoli bagliori sparsi per i vari Reami Stellari. Quando quelle luci entrarono in contatto con il terreno dei Reami, formarono altrettante piccole ed elaborate Formazioni Misteriose. Mentre esse ruotavano, ne fuoriuscirono delle barriere di luce alte tre metri, che una dopo l’altra cominciarono a brillare come stelle.


Si trattava degli schermi stellari distribuiti a tutti Reami Stellari della Regione Orientale con gli sforzi combinati del Regno dell’Eternità e del Regno degli Dei Stellari. Sarebbero rimasti attivi per tutta l’Assemblea Profound God.


Ogni schermo stellare era collegato all’aura e alle proiezioni della Perla dell’Eternità. Quindi, con un solo pensiero era possibile conoscere l’attuale classifica dell’Assemblea in qualsiasi momento. Era stato detto che, nella fase finale del torneo, sarebbero stati persino trasmessi gli incontri in tempo reale.


Erano passati pochi minuti dall’attivazione degli schermi stellari, ma molti praticanti del mistero li avevano già raggiunti per conoscere la posizione dei vari partecipanti. Anche molti Realm King e Maestri di setta volevano controllare i progressi dei loro discepoli. Anche se era il primo giorno del primo round dei preliminari, tutti erano impazienti per aspettare più a lungo.


Nel campo di battaglia dove si trovava Yun Che, innumerevoli concorrenti volavano in ogni direzione. Considerando quanto sarebbe stata feroce e spietata la competizione, anche un solo secondo di ritardo avrebbe potuto costare parecchie posizioni. Tuttavia, c’erano anche alcune persone che non avevano alcuna fretta di combattere. Al contrario, rimasero in silenzio, lontane le une dalle altre.


Dato che quasi tutti i concorrenti si erano precipitati subito all’esterno della città principale, i pochi che vi erano rimasti si notarono immediatamente l’un l’altro.


Uno di loro era proprio Yun Che.


“Hah, pensavo che mi sarei sentito nervoso e pieno di entusiasmo, partecipando a un torneo del genere, ma alla fine è solo un raduno di spazzatura. A quanto pare mi aspettavo davvero troppo da questa Assemblea Profound God.”


Yun Che sentì improvvisamente una voce arrogante e sdegnata alle sue spalle.


Yun Che si voltò e vide un uomo con indosso degli abiti dorati, a meno di cento passi da lui. I suoi vestiti erano così brillanti che chiunque l’avrebbe notato, anche senza volerlo.


Yun Che conosceva poche persone nel Regno degli Dei. Quindi, era molto poco probabile che ne incontrasse una proprio in quel campo di battaglia. Ma con sua grande sorpresa, Yun Che riconobbe quell’uomo.


Proveniva dal Divino Regno Marziale – era Wu Guike!


<em>Sul serio, che razza di coincidenza è?</em> – Pensò Yun Che. lo aveva già incontrato tre giorni prima ed erano stati persino assegnati allo stesso campo di battaglia.


Era stato praticamente solo il destino a farli incontrare di nuovo!


Anche se Wu Guike non aveva idea di chi fosse Yun Che.


Anziché lo sguardo freddo e dignitoso che Yun Che aveva visto l’ultima volta, in quel momento nei suoi occhi ce n’era uno pieno di arroganza. Chiunque fosse riuscito ad accedere al primo round preliminare era un genio degli innumerevoli Reami Stellari della Regione Orientale, ma Wu Guike non sembrava preoccuparsi affatto della cosa.


Ognuna delle sue parole era stata pronunciata con disprezzo, come se stesse guardando tutti dall’alto in basso.


Yun Che ripensò a quello che gli aveva detto Huo Poyun. La forza misteriosa di Wu Guike era ancora più alta della sua! Considerando la sua forza, forse nessuno sarebbe riuscito a tenergli testa in quel campo di battaglia.


Quindi, poteva tranquillamente permettersi quelle affermazioni.


Sbuffando lievemente, Wu Guike alla fine cominciò a camminare e uscì dalla città principale senza fretta. Sembrava tranquillo, come se stesse semplicemente facendo una passeggiata.


Data la sua forza misteriosa, naturalmente aveva percepito senza fatica la presenza di Yun Che. Tuttavia, non lo aveva degnato di neppure un solo sguardo.


“Combattere senza sosta per un mese, senza mai potersi riposare o rilassare, contro tutte le Bestie Misteriose e gli altri concorrenti… è una competizione davvero spietata, huh.”


Pensò ad alta voce Yun Che, guardandosi intorno. Poi, trovò un angolo tranquillo dove sedersi e chiuse gli occhi, riflettendo.


Anche se le regole della selezione erano molto diverse da come le aveva immaginate, in realtà erano semplicemente perfette per lui. Poteva restare con calma nella città principale, al sicuro, senza dover neppure combattere.


Una volta eliminato alla fine del primo round preliminare, un mese più tardi, avrebbe naturalmente potuto restare nel Regno dell’Eternità. Poi, avrebbe avuto tutto il tempo di cercare un’opportunità per incontrare Jasmine.


Uno dei motivi per cui Mu Xuanyin lo aveva fatto partecipare all’Assemblea Profound God, anziché fargli semplicemente accompagnare Mu Bingyun nel Regno dell’Eternità come spettatore, era per fargli sfruttare quell’incredibile opportunità di migliorarsi e rafforzarsi.


Ma da quando era arrivato lì, non aveva fatto altro che pensare a Jasmine. Non era dell’umore adatto a “migliorarsi e rafforzarsi”.


Inoltre, se avesse saputo che il round preliminare sarebbe durato così tanto, forse avrebbe disubbidito alla sua Maestra e sarebbe comunque entrato direttamente nel Regno dell’Eternità insieme a Mu Bingyun.


Era passato parecchio da quando si era seduto per terra, ma intorno a lui c’era ancora un assoluto silenzio e nessuno era ricomparso nella città principale per essere morto sul campo di battaglia. Ovviamente, all’inizio della competizione i concorrenti si sarebbero concentrati sulla caccia alle Bestie Misteriose per accumulare sfere spirituali, senza correre troppi rischi. Nessuno avrebbe perso tempo provando a sconfiggere e derubare altri partecipanti – dopotutto, il gioco non valeva la candela.


Dato che si trovava in un luogo silenzioso e completamente sicuro, avrebbe dovuto sentirsi completamente calmo. Ma per qualche motivo, Yun Che avvertiva una vaga agitazione e dopo un po’ di tempo corrugò persino la fronte.


<em>Tra un mese, potrò rivedere Jasmine… poi, potrò tornare nel continente del Cielo Misterioso e nell’Illusory Demon Realm… I</em><em>l fato mi ha sempre aiutato e anche Jasmine stessa mi aveva detto che ho una grande fortuna. Anche stavolta, sono sicuro che non ci saranno problemi e andrà tutto secondo i piani.</em>


Ne sono sicuro…


Yun Che riaprì gli occhi e si alzò in piedi. Seclse una direzione a caso e cominciò a passeggiare tranquillamente, guardandosi intorno.


Quell’antica città abbandonata era una parte del mondo interiore della Perla dell’Eternità, ma non era chiaro se esistesse davvero o se fosse un mondo irreale, illusorio, come del resto erano le proiezioni dei concorrenti.


La città non era molto grande e in meno di due ore Yun Che camminò dal centro fin quasi al limite più esterno. Fu a quel punto che si fermò, inarcò le sopracciglia e rimase con lo sguardo fisso in avanti… perché aveva inaspettatamente visto qualcuno!


Quella persona gli dava le spalle ed era ferma sul confine esterno della città. Aveva entrambe le mani dietro la schiena e osservava tranquillamente il distante campo di battaglia.


Erano passate ormai più di due ore dall’inizio della competizione. Tutti i concorrenti si erano già precipitati fuori dalla città, addentrandosi con entusiasmo nel campo di battaglia. Eppure, quella persona era lì immobile, e sembrava anche che fosse rimasta ferma per parecchio tempo. La sua aura era tranquilla, quindi non doveva essere qualcuno che era riapparso nella città dopo esser morto.


<em>Che anche quel concorrente… non abbia intenzione di combattere, proprio come me?</em>


Yun Che era curioso di sapere di più su quella persona. Immediatamente, le informazioni che desiderava comparvero nella sua mente.


Xiao Mo, età: 39 anni. Luogo d’origine: Terra. Sfere spirituali: 0. Posizione in classifica nel campo di battaglia numero 9: 51302.


Durante la competizione, chiunque poteva cercare informazioni su chiunque altro con un semplice pensiero, compresi il numero di sfere spirituali in suo possesso e la sua posizione in classifica. Ovviamente, il nome e il luogo d’origine potevano essere falsi, dato che erano stati i partecipanti stessi a dichiararli prima di raggiungere il campo di battaglia e, quindi, potevano averli falsificati.


Era abbastanza ovvio che al Regno dell’Eternità non importasse se qualcuno falsificava quelle informazioni.


Dopotutto, l’Assemblea Profound God era la migliore occasione per diventare famosi in tutta la Regione Orientale. Mentire sul proprio nome e luogo d’origine… non sarebbe stato stupido!?


Tuttavia, il numero di sfere spirituali non poteva essere falsificato. Quell’uomo di nome Xiao Mo non ne aveva nessuna ed era ultimo in classifica, proprio come Yun Che. Chiaramente, anche lui era rimasto nella città principale per tutto il tempo.


Inoltre, la sua aura non era affatto minacciosa, quindi la sua forza misteriosa doveva essere molto bassa. Anche se era maggiore di quella di Yun Che, doveva comunque essere soltanto ai primi livelli del Divine Tribulation Realm.


<em>Che sappia di essere fra i partecipanti più deboli in assoluto e, quindi, abbia semplicemente deciso di non combattere?</em>


Yun Che aveva un motivo particolare per non partecipare alla competizione, ma normalmente tutti i partecipanti arrivavano all’Assemblea solo dopo aver affrontato innumerevoli difficoltà. Era il torneo più prestigioso della Regione Orientale, a cui partecipavano i più grandi geni della via del Profound, a cui si poteva prendere parte al massimo una sola volta nella vita. Quindi, era impossibile che quel ragazzo avesse deciso di partecipare senza un motivo.


<em>E poi, il luogo d’origine di quel tizio si chiama… Terra?</em>


Che nome strano. Probabilmente l’ha inventato lui.


Anche se Yun Che era piuttosto sorpreso, naturalmente non aveva intenzione di raggiungere quel ragazzo e rivolgergli la parola di sua iniziativa. Stava per voltarsi e andarsene, quando all’improvviso vide quel ragazzo sollevare lo sguardo e sospirare delicatamente, per poi canticchiare:


“L’orizzonte sconfinato è il mio amore; meravigliosi fiori stanno sbocciando ai piedi delle verdi colline.”


Yun Che lo guardò con la coda dell’occhio: <em>Non ditemi che… quel tizio è anche un poeta?</em>






Nota: Si tratta di una canzone tradizionale cinese, quindi viene davvero dalla <em>nostra</em> Terra
                                


                                



