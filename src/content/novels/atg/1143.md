---
title: Capitolo 1143 – Gravi Notizie dal Cielo
pubDate: 2025-02-03T07:52:46.920Z
tags:
    - atg
---


Quando la prima fase dei preliminari dell'Assemblea Profound God iniziò, l'atmosfera dell'intera Divina Regione Orientale cambiò completamente. Ogni angolo del territorio si riempì di discussioni riguardo al torneo.


Al di fuori della Divina Regione Orientale, anche quella Occidentale e Meridionale stavano, apertamente o in segreto, prestando attenzione all'evento.


Per quanto riguardava la Divina Regione Settentrionale "abbandonata" e "maledetta", definita il Regno Settentrionale dei Diavoli da molte persone, nessuno sapeva cosa stesse facendo.


La classifica del primo giorno aveva già mostrato nettamente alle masse lo splendore dei Quattro Giovani Divini della Regione Orientale. In confronto alla loro grande fama che esisteva solo nelle dicerie, i loro risultati erano tutti ben superiori agli altri partecipanti e scioccarono ancora di più il pubblico.


Alla fine, era solo il primo giorno. C'erano anche molte persone che pensavano che la classifica all'inizio non significasse molto e che poteva essere ignorata completamente.


Mentre la battaglia preliminare progrediva, un giorno, due giorni, tre giorni... cinque giorni... dieci giorni... ci furono dei cambiamenti continui nella classifica.


Al decimo giorno, la dura lotta tra tutti i giovani geni della Divina Regione Orientale iniziò davvero.


Ora che i partecipanti avevano radunato abbastanza sfere spirituali uccidendo bestie profound, finalmente era il momento di iniziare a derubarsi a vicenda... Per il forte, il debole sembrava un agnello all'ingrasso. Il debole doveva nascondersi per non farsi dare la caccia e poi cercare di sconfiggere altre persone inferiori a lui.


Erano tutti nemici e ogni secondo poteva determinare il loro destino... Una caccia di successo e il bottino di sfere spirituali avrebbero aumentato drasticamente la loro posizione e morire anche solo una volta avrebbe fatto perdere loro il trenta per cento delle loro sfere spirituali, facendoli calare di molto di posizione.


Fu anche da questo giorno in avanti che il campo di battaglia dei preliminari si trasformò in un crudele purgatorio. Il piacere di ogni caccia andata a buon fine e la furia e l'umiliazione di ogni morte stavano facendo ribollire il loro sangue e stavano stimolando la loro brutalità, facendo comportare i coltivatori sempre più come bestie feroci. Il luogo della competizione era diventato un crudele campo di battaglia pieno di predatori.


La classifica non era più stabile come all'inizio. Avvenivano dei cambiamenti sconvolgenti in ogni momento.


Il quindicesimo giorno... Il ventesimo... Il venticinquesimo... Quando la competizione dei preliminari raggiunse l'ultima fase, il campo di battaglia divenne sempre più terrificante.


La classifica registrata nelle tavole stellari faceva oscillare innumerevoli coltivatori tra il paradiso e l'inferno. Molti rimasero di fronte alle tavole stellari quasi giorno e notte, senza osare andarsene nemmeno per un istante...


Ad esempio, Huo Rulie avrebbe guardato la classifica diverse volte al giorno all'inizio, ma una volta che mancarono pochi giorni, avrebbe osservato la tavola stellare ogni quindici-trenta minuti per vedere il cambiamento di posizione. Nonostante il risultato di Poyun non l'avesse mai deluso, non poteva calmarsi nemmeno per un secondo, come se avesse una spada di Damocle sospesa sul capo.


Ciò che rimase stabile per questa sessione furono i primi quattro posti.


Luo Changsheng, Shui Yingyue, Jun Xilei, Lu Lengchuan... fin dall'inizio erano stati loro ad occupare i primi quattro posti. Gli altri geni della via della Divina Regione Orientale, che ammontavano ad oltre cinquanta milioni non potevano nemmeno minacciare la loro posizione.


Inoltre, nonostante ci fossero cambiamenti costanti nei nomi delle persone dal secondo al quarto posto, era soltanto Luo Changsheng ad aver dominato la classifica ed era rimasto lì per tutta la competizione.


A parte lui, c'erano altre due persone dalla posizione fissa.


Non solo, la quantità di sfere spirituali accanto ai loro nomi rimaneva maledettamente uguale, senza mostrare segni di cambiamento.


Naturalmente erano Yun Che e Xiao Mo.


Anche queste due anomalie erano state assegnate fortunatamente alla zona 9.


Con il passare del tempo, la battaglia lunga un mese si stava avvicinando alla fine.


"Questo è l'ultimo giorno, uh?"


Xiao Mo si era appoggiato pigramente all'angolo di un muro, stava masticando un filo d'erba che aveva trovato lungo la via.


"Esatto, credo che manchino solo poche ore prima della conclusione." Yun Che annuì. La sua espressione era calma, ma era pieno di emozioni... Alla fine, dopo qualche altra ora avrebbe potuto lasciare il campo di battaglia e sarebbe entrato nel posto in cui desiderava accedere così disperatamente negli ultimi tre anni.


"Fiuu!" Xiao Mo sospirò con rilassatezza. "Meno male che sei qui con me, altrimenti sarei morto di noia se avessi dovuto aspettare da solo per un mese. Se avessi saputo che sarebbe stato così noioso, mi sarei portato la mia console portatile."


Yun Che: "...??"


Anche se non era mai entrato nel campo di battaglia e non aveva idea di cosa stesse succedendo fuori, Yun Che poteva capire che lo scontro doveva essere diventato più intenso col passare dei giorni. Visto che c'erano sempre più luci bianche, che erano le forme disintegrate dei coltivatori, molti stavano resuscitando nella città principale. Specialmente in questo ultimo giorno, quando la classifica era già decisa, i bagliori bianchi sarebbero scintillati nel cielo in ogni momento. Risuonavano quasi continuamente ruggiti rochi e urla.


"Ehi, presto verremo eliminati e, allora, potremo vagare per il Regno dell'Eternità. Ahahah, quello è un regno sovrano, cavolo! Prima ne ho sentito parlare solo nelle leggende e sembrava un palazzo celeste assolutamente al di fuori della mia portata. Non avrei mai pensato che un giorno ci sarei potuto entrare personalmente. Immagino che non sia stato uno spreco di tempo rimanere nel Regno degli Dei per così tanti anni." Disse con uno sguardo desideroso Xiao Mo.


"Per quanto riguardava i cinquanta milioni di persone eliminati, tutti quei praticanti del mistero entreranno nel Regno dell'Eternità. Perciò sicuramente ci saranno delle restrizioni. Temo che ci verrà permesso di entrare in pochissimi posti." Disse in risposta Yun Che.


"Non importa davvero. È già un bene poter respirare l'aura immortale del Regno dell'Eternità. Poi potrò vantarmene con mia moglie quando tornerò indietro." Disse gongolante Xiao Mo stringendo gli occhi. "Oh, giusto! Fratello Yun, devo ancora chiederti qualcosa. Sei sposato? O sei... ancora vergine?"


"...Mi sono sposato a sedici anni." Yun Che ripensò con amarezza a Xia Qingyue.


Erano passati otto interi anni da quando aveva sentito sue notizie. Non aveva idea di dove fosse ora.


"Oh, così giovane!" Xiao Mo spalancò gli occhi per poi mormorare a bassa voce: "Da me sedici è ben lontano dall'essere un'età legale per sposarsi."


"Così, quante mogli hai?"


"...Tre." Yun Che rispose nuovamente con calma. Xia Qingyue, Cangyue, Huan Caiyi... Erano tre.


C'erano anche quelle che non aveva sposato ancora...


"Che ca**o?! Sei una bestia!" Xiao Mo si alzò immediatamente. Gridò con invidia e gelosia: "Questo è proprio ciò che mi rende più invidioso di voi del Regno degli Dei! La poligamia è permessa in questo posto! Perché diavolo possiamo solo essere monogami?! Aaaaaaaah... Anche se sembri una persona indifferente, in realtà sei una bestia carnivora!"


Yun Che: "...??"


"Ahh? No! Chiaramente non provieni dal Regno degli Dei, vero? Perché c'è una differenza così grande visto che proveniamo entrambi da pianeti?!" Xiao Mo si agitò ancora di più e gridava senza fermarsi-


"Con la tua coltivazione, sarai considerato un dio nel pianeta da dove provieni. Quelle regole del mondo mortale non dovrebbero poterti legare." Disse con disapprovazione Yun Che.


"No, no, no! Non capisci. Nel posto dove viviamo, esiste qualcosa di molto più spaventoso delle regole del mondo mortale." Il tono di Xiao Mo si abbassò all'improvviso. Si guardò attorno con cautela, per poi avvicinarsi a Yun Che e a dirgli nell'orecchio con voce tremante di paura. "Non sai quanto sono spaventose le donne nel nostro pianeta. Specialmente mia moglie, figuriamoci la poligamia, finché guardo anche solo un'altra bellezza, lei... Sss!"


A questo punto Xiao Mo tremò.


"Ohh! Capisco, lo capisco davvero." Yun Che annuì. Pensò: <em>così sei un marito tormentato. Che diavolo ha a che fare con il posto da dove provieni?!</em>


"Dovrei tornare nella terra dopo aver viaggiato per il Regno dell'Eternità. A giudicare dall'atteggiamento di mia moglie, molto probabilmente non mi lascerà andare più una volta che tornerò." Xiao Mo si mise le mani sulla testa, poi disse all'improvviso: "Fratello Yun, nonostante non parli molto, andiamo proprio d'accordo. Ho sempre sentito per tutto questo tempo che sei preoccupato da una qualche questione. Perché non me ne parli? Forse potrei aiutarti un po'."


Yun Che scosse la testa e disse con un lieve sorriso: "Non ce n'è bisogno. Non c'è nessuno che potrebbe aiutarmi, ma ti ringrazio per la tua gentile offerta."


"Va bene." Xiao Mo non insistette. Calcolò il tempo per poi dire: "Guardiamo la classifica. Ora che la competizione sta per finire, non potrebbe avvenire un cambiamento di grande portato visto quanto poco tempo manca. Dovrebbe essere la classifica finale."


Xiao Mo mosse le mani e lo schermo di luce familiare apparì di fronte ai suoi occhi.


Luo Changsheng, Origine: Regno del Sacro Universo, Sfere spirituali: 11948053, classifica nella zona 1, classifica totale: 1.


Xiao Po strabuzzò gli occhi senza parole. Poi ruggì: "C-c-c-c-che... ca**o?! Oltre dieci milioni! Ci sono oltre dieci milioni di sfere spirituali, caaaavoli!"


"Questo giovane maestro Changsheng è semplicemente un dio... Oh no, no. È semplicemente un mostro, anormale!"


Non solo Luo Changsheng era il primo, era anche l'unico che aveva più di dieci milioni di sfere spirituali. Quella cifra imponente sembrava un supremo sovrano che guardava tutti dal cielo e mostrava sdegno per ogni creatura vivente dal suo palazzo celestiale.


Era indubbio che perfino le persone ignoranti e mal informate della Divina Regione Orientale, che non avevano mai sentito parlare dei Quattro Giovani Divini, avrebbero saputo del nome Luo Changsheng d'oggi in avanti.


Per un'esistenza al suo livello, ogni persona era solo una preda che poteva massacrare quando desiderava. Quelle dieci milioni di sfere spirituali le aveva accumulate al costo di innumerevoli morti.


Se non fosse per il fatto che, nonostante la stessa persona potesse essere uccisa diverse volte, le sfere spirituali potevano essere prese solo una volta, questa cifra sarebbe ancora più sbalorditiva.


Sotto Luo Changsheng, Shui Yingyue, Jun Xilei e Lu Chengchuan occupavano con fermezza dal secondo al quarto posto. In confronto a Luo Changsheng che aveva superato di gran lunga gli altri, non c'era molta differenza tra la quantità delle loro sfere spirituali, ne avevano tutit oltre nove milioni.


"Sembra che la persona che finirà prima sarà Luo Changsheng." Disse Yun Che.


"Sembra non è necessario, è una certezza!" Disse con tono solenne Xiao Mo.


Yun Che ripensò alla ragazza con l'abito nero così attraente... aveva coltivato fino al Divine Spirit Realm all'età di quindici anni, sconvolgendo Huo Poyun. Se non fosse stata troppo giovane e invece fosse stata della stessa età di Luo Changsheng, certamente lo avrebbe superato.


<em>Mi chiedo che livello abbia raggiunto nei preliminari.
Ma è troppo giovane dopotutto. Con una forza misteriosa negli stadi iniziali del Divine Spirit Realm... dovrebbe essere impossibile superare la prima fase dei preliminari.</em>


"Oh, comunque puoi aiutarmi a cercare la posizione di una persona." Disse all'improvviso Yun Che. "Regno del Dio della Fiamma, Huo Poyun."


"Oh! Ho sentito del Regno del Dio della Fiamma." Disse con curiosità Xiao Mo. "Tuttavia non ho mai sentito parlare di Huo Poyun. È qualcuno che conosci?"


"È un mio amico." Yun Che annuì. "Il Regno della Canzone Glaciale dove vivo ora è un vicino del Regno del Dio della Fiamma. Per questo ci siamo conosciuti."


"Capisco. Fammi dare un'occhiata."


Xiao Mo si concentrò, facendo apparire immediatamente il nome di Huo Poyun nello schermo lucente.


Huo Poyun, Origine: Regno del Dio della Fiamma, Sfere Spirituali: 4994033, posizione nella zona: 1, classifica totale 71.


"C-c-c-che... che diavolo?! Sett... settantunesimo?" Xiao Mo ne fu scioccato e rimase senza parole per molto tempo, per poi dire con sorpresa: "È davvero una persona così potente? No... non dovrebbe essere così! Ricordo che il Regno del Dio della Fiamma è un regno stellare intermedio. Come potrebbe una persona così potente provenire da lì?"


"Lo conosci davvero? È davvero il tuo amico?"


 Non fu solo Xiao Mo ad esserne sorpreso. Yun Che era ancora più sbalordito dalla posizione di Huo Poyun. Sospirò mentre mormorava tra sé e sé: "Settantunesimo... credo che perfino la gente del Regno del Dio della Fiamma non se lo sarebbe mai aspettato. Sembra che abbiamo sottovalutato completamente Huo Poyun. la sua entrata nei primi mille posti già non è più una sorpresa."


Poteva immaginare quanto sarebbe stato piacevolmente sorpreso ed entusiasta il Regno del Dio della Fiamma vedendo dei risultati del genere... Huo Rulie in particolare gli aveva detto che non era completamente sicuro che Huo Poyun si sarebbe potuto fare strada tra i primi mille posti. Ora, forse stava ridendo così forte da rischiare di farsi cadere i denti.


Senza rispondere a Xiao Mo, Yun Che alzò la testa e disse con sincerità:
"Congratulazioni fratello Poyun."


Il tuo desiderio è stato esaudito e anche io... sicuramente incontrerò Jasmine.


Vedendo l'espressione contenta di Yun Che, Xiao Mo capì che doveva avere un rapporto molto stretto con Huo Poyun. Disse con gelosia: "Nonostante la tua forza misteriosa schifosa, hai comunque una connessione con una persona così influente! Tsk, tsk... inoltre hai tre mogli! Cavolo, mi fai diventare così geloso!"


Yun Che si limitò a rispondere con un sorriso e non fece commenti.


Connessioni? La sua più grande connessione in realtà era la sua maestra! Era di gran lunga più potente di Huo Poyun.


Mmhh... forte quanto centootto miliardi di Huo Poyun.


Il risultato sorprendente di Huo Poyun rilassò Yun Che. Dopotutto Huo Poyun era il solo suo amico nel Regno del Dio della Fiamma.


"Ahhh, vabbè. È un uomo pieno di segreti, un vero vincitore. È inutile che mi paragoni a lui." Mormorò tra sé e sé Xiao Mo. Poi ondeggiò la mano: "Mentre ci siamo, guardiamo la classifica del nostro campo di battaglia. Il primo certamente sarà Wu Guike... Mmh... che ca**o?!"


Yun Che gli lanciò un'occhiata di sottecchi.


Wu Guike, Origine: Divino Regno Marziale, Sfere Spirituali: 6489672, posizione nella zona: 1, classifica totale: 16.


Wu Guike, con oltre sei milioni di sfere spirituali, era sedicesimo!


La vera forza di questo Wu Guike superava più volte le aspettative di Yun Che.


"Sembra che il Divino Regno Marziale avrà di nuovo motivo di essere orgoglioso ed entusiasta." Disse Xiao Mo.


Nel momento in cui finì di parlare, il cielo sopra divenne all'improvviso turbolento. Poco dopo la voce dell'Eternità scosse il cielo mentre risuonava per l'intero campo di battaglia.


"Giovani esperti, mancano ancora due ore prima della fine della prima fase!"


"Ah! Finalmente finirà." Xiao mo sorrise. Si entusiasmo al pensiero di stare per entrare nel Regno dell'Eternità.


"Solo i primi dieci di ogni campo di battaglia potranno passare alla seconda fase dei preliminari. Gli altri praticanti del mistero saranno tutti eliminati e le loro proiezioni lasceranno il campo di battaglia dell'Eternità. Inoltre i loro veri corpi saranno espulsi direttamente dal Regno dell'Eternità e non ci rientreranno più... Non trattenetevi minimamente e usate tutta la vostra forza misteriosa e volontà. In questo ultimo periodo, deciderete la vostra posizione finale e il vostro fato."


"Ah? Espulsi dal Regno dell'Eternità?" Xiao Mo era stupefatto. Dopodiché disse con rabbia: "Come ca**o possono farlo?! Posso ignorare il fatto di non poter entrare nella Perla dell'Eternità, ma pensare che possano impedirci di entrare nel Regno dell'Eternità! Perché cavolo non ce l'hanno detto prima? Non sarei venuto se l'avessi saputo! Chi avrebbe pensato che il Regno dell'Eternità potesse essere così taccagno? Fratello Yun, non sei d'accordo... Fratello Yun?"


Mentre Xiao Mo stava imprecando di rabbia, notò all'improvviso che Yun Che non si era mosso di un pollice, né aveva fatto un suono... Sorprendentemente la sua schiena stava tremando sempre di più col passare del tempo. Stava stringendo le mani così forte che le sue nocche erano sbiancate.
