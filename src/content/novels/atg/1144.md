---
title: Capitolo 1144 – L’ultima Speranza
pubDate: 2025-02-03T07:52:46.920Z
tags:
    - atg
---


<em><strong>Capitolo Sponsorizzato! Grazie mille Lorenzo! 3 in coda, 0/10 donazione</strong></em>


<em><strong>-Alstor</strong></em>






“Fratello Yun… cosa c’è che non va?” chiese subito Xiao Mo a Yun Che, notando che qualcosa non andava. Con sua grande sorpresa, vide che era diventato pallido come uno spettro e gli tremavano le labbra, come se si fosse ammalato gravemente da un momento all’altro.


Dopo essere stati eliminati… il loro vero corpo sarebbe stato espulso dal Regno dell’Eternità… e non avrebbero potuto tornarvi…


Quelle crudeli parole della Voce dell’Eternità furono come un fulmine a ciel sereno per Yun Che.


Da quando era arrivato nel Regno degli Dei tre anni prima, aveva lottato disperatamente ogni singolo istante per avere l’opportunità di entrare nel Regno dell’Eternità. Era a malapena riuscito a raggiungere miracolosamente il Divine Tribulation Realm poco prima dell’inizio dell’Assemblea Profound God e aveva potuto così iscrivervisi come partecipante. All’inizio aveva avuto la sensazione che Jasmine fosse ormai molto, molto vicina e aveva trascorso il tempo pensando a come cercarla, immaginando innumerevoli volte il momento in cui l’avrebbe incontrata…


Eppure, il destino aveva deciso di fargli uno scherzo terribilmente spietato.


Essere espulso dal Regno dell’Eternità avrebbe reso inutili i suoi tre anni di perseveranza e duro lavoro. Non avrebbe mai più potuto mettere piede nel Regno dell’Eternità e, quindi, non avrebbe mai più potuto nemmeno rivedere Jasmine…


Con la sua attuale forza, per quanto ci avesse provato disperatamente, non sarebbe mai riuscito a classificarsi tra i primi dieci, quindi sarebbe stato sicuramente eliminato. Inoltre, dato che non aveva neppure messo piede sul campo di battaglia per l’intero mese, era ultimo fra tutti i concorrenti della Regione Orientale…


“Com’è potuta… andare… così…?” mormorò abbattuto Yun Che, sentendosi rabbrividire nel corpo e nell’anima come se fosse precipitato in un abisso infernale.


………..


Nel Regno dell’Eternità, all’interno degli alloggi della setta della Fenice di Ghiaccio, anche il volto di Mu Bingyun era diventato improvvisamente cupo dopo le affermazioni della Voce dell’Eternità: “I concorrenti eliminati verranno espulsi dal Regno dell’Eternità…? Oh no!”


Mu Huanzhi, che si trovava accanto a lei, non capì il motivo di quella reazione. Credendo che fosse dovuta alla sua preoccupazione per la sicurezza dei discepoli, le disse per rassicurarla: “Non preoccuparti. Nessuno oserebbe agire impulsivamente nel territorio del Regno dell’Eternità. Hanyu, Feixue e Yun Che potranno tornare senza problemi alla setta usando la Formazione di Teletrasporto con cui siamo arrivati qui. Non c’è nulla di cui preoccuparsi.”


“No, non è questo il punto.” La fredda aura di Mu Bingyun era caotica. Camminò avanti e indietro per la stanza, poi disse all’improvviso: “Grande Anziano, ogni Reame Intermedio ha ricevuto inviti per cinquecento persone, per assistere al torneo all’interno del Regno dell’Eternità. Può entrarvi chiunque, purché abbia una forza misteriosa almeno al Divine Tribulation Realm. Dato che ci avanzano ancora degli inviti, crede che sarebbe possibile far entrare alcuni dei nostri concorrenti eliminati? Per esempio, Yun Che e Feixue?”


“Ovviamente no!” rispose senza dubbi Mu Huanzhi: “Il Regno dell’Eternità è un Reame Sovrano, famoso e rispettato in tutto l’immenso universo. Naturalmente, le sue regole sono estremamente severe. Come potrebbero lasciar entrare un ‘ritardatario’? Fin dall’inizio dei preliminari, il Regno dell’Eternità ha chiuso i suoi confini.”


“Inoltre, la Voce dell’Eternità ha appena detto chiaramente che tutti i concorrenti eliminati verranno espulsi dal Reame e non potranno tornare al suo interno. Le parole della Voce dell’Eternità sono come la legge imposta dai Cieli, è assolutamente impossibile che facciano un’eccezione.”


“…” Mu Bingyun rimase immobile per parecchio tempo, poi sospirò: “Non c’è davvero nessuna possibilità che facciano un’eccezione?”


“Se si fosse trattato di uno degli altri tre Reami Sovrani, ovviamente non ci sarebbero stati grandi problemi. Forse sarebbero stati disposti a chiudere un occhio sulla faccenda anche con i Reami Superiori. Ma noi siamo solo un Reame Intermedio… quindi, le nostre richieste non avrebbero molto peso. È assolutamente impossibile che facciano un’eccezione per noi.” Mu Huanzhi scosse la testa e le chiese, accigliandosi: “Bingyun, sei sempre stata fredda e indifferente come il ghiaccio e la neve. Perché sei diventata così ansiosa e agitata tutto d’un tratto? Posso sapere cosa c’è che non va?”


“…” Mu Bingyun inspirò a fondo. Non c’era modo di spiegare chiaramente la situazione. Chiuse gli occhi e rispose a bassa voce, rassegnata: “Forse, questo è ciò che il fato ha scelto per lui.”


Mu Bingyun sospirò con grande rammarico. Tuttavia, dagli alloggi vicini ai loro, gli abitanti del Regno del Dio della Fiamma gridavano senza e festeggiavano senza sosta. Il loro umore era diametralmente opposto al suo, in quel momento.


……………


“Ehi? Ehi, Ehi! Fratello Yun, non poter entrare nel Regno dell’Eternità in fondo non è nulla di terribile. Al massimo, si può dire che il nostro viaggio sia stato vano. Non ci perderemo nulla. Non hai alcun motivo per… disperarti, ok?”


Sembrava che, dopo aver sentito la Voce dell’Eternità, Yun Che fosse stato colpito da un fulmine e avesse perso la ragione. La sua reazione era fin troppo strana, perciò Xiao Mo si sentì confuso e tremò un po’ dalla paura.


“Tu… non puoi capire…” disse Yun Che, come se stesse per morire.


“Eh, hai ragione… non riesco davvero a capire.” Disse con cautela Xiao Mo. Pensò a come, durante l’ultimo mese, gli era sembrato che Yun Che fosse molto preoccupato per qualcosa. Sommando a questo la sua reazione esagerata, giunse alla logica conclusione: “Forse… dovevi fare qualcosa di speciale e molto importante nel Regno dell’Eternità? Beh, ecco, non abbatterti. Potresti trovare un altro modo per entrarvi. Ci-ci penserò e proverò ad aiutarti…”


Xiao Mo si mise le dita fra i capelli… <em>Col diavolo che posso aiutarti! Non si tratta di un posto isolato e sconosciuto, ma del Regno dell’Eternità, un Reame Sovrano! Persino i Realm King dei Reami Superiori devono obbedire alle sue regole. Nessuno oserebbe né potrebbe mai disobbedire al Regno dell’Eternità.</em>


<em>In confronto a un luogo come il Regno dell’Eternità, che svetta sull’intero Caos Primordiale, noi non siamo altro che formiche. Non potremmo mai neppure entrarvi di nascosto, che cazzo!</em>


“Un altro modo…” Yun Che si sentiva soffocare, come se una montagna lo stesse schiacciando. Strinse i denti e il suo cuore riprese a battere all’impazzata. Tuttavia, sembrava essersi ripreso: No… ci deve per forza essere un altro modo… ci deve essere…


<em>Ho lasciato i miei genitori, Caiyi e tutti gli altri. Nel Regno degli Dei, non mi sono rilassato neppure per un istante negli ultimi tre anni e sono quasi morto innumerevoli volte… inoltre, questa è la mia unica possibilità di rivedere Jasmine…</em>


<em>Non posso lasciare che i miei sforzi vadano sprecati…</em>


<em>Non posso, per nulla al mondo…</em>


POP!!


Proprio in quel momento, un raggio di luce bianca scese dal cielo e si scontrò a terra, senza preavviso. Una persona rotolò fuori dalla luce bianca e cadde prona a meno di cinquanta passi da Yun Che e Xiao Mo.


Si erano ormai abituati a vedere quei raggi di luce. Riportavano alla città principale chi era stato ucciso dalle Bestie Misteriose o da altri concorrenti. Dopo essere caduta a terra, la persona gridò a squarciagola, diede un pugno al terreno e urlò con odio: “Sono stato davvero sfortunato a incontrare proprio Wu Guike… Stavolta come minimo finirò fuori dalle prime centomila posizioni. Dannazione!”


Yun Che tremò dalla testa ai piedi, come se fosse stato folgorato. All’improvviso si voltò verso Xiao Mo e ringhiò: “Xiao Mo! Fammi dare un’occhiata alla classifica della nostra zona. Svelto!!”


“Ah… ok!” Xiao Mo sobbalzò dallo spavento quando sentì quel ruggito simile a quello di una belva feroce. Con un solo pensiero, comparve di fronte a loro la classifica della loro zona, che avevano guardato anche poco prima.


Il primo della lista aveva oltre sei milioni di sfere spirituali.


Dal secondo posto in poi, la differenza era enorme, sebbene ci fosse una sola posizione di scarto.


Il secondo classificato aveva più di tre milioni di sfere spirituali.


Il terzo poco più di due milioni.


Il quarto… il quinto… il sesto…


Il decimo classificato aveva in totale novecentomila sfere spirituali.


Lo sguardo cupo di Yun Che emise improvvisamente uno strano bagliore. Poi, divenne incredibilmente serio e scattò improvvisamente in una certa direzione.


“Ehi, dove stai andando…? Hmm?” Xiao Mo era incredulo. Osservò con confusione Yun Che, che era corso dal concorrente appena rinato poco lontano da loro.


Quando lo raggiunse, lo afferrò per il colletto della veste e gridò: “Dov’è Wu Guike!? Dimmelo!”


Colto di sorpresa, quel partecipante rimase con lo sguardo perso nel vuoto e non rispose.


“Dov’è Wu Guike!? Dimmelo subito! Subito!”


Anche se era impossibile rilasciare la propria forza misteriosa nella città principale, Yun Che era avvolto da una scioccante aura minacciosa. Era praticamente una belva impazzita e persino le sue pupille avevano una sfumatura vagamente rossastra, che fece gelare il sangue nelle vene al concorrente appena rinato. Distese un dito senza pensarci troppo, indicando una direzione: “Di… di là…”


Yun Che lasciò andare immediatamente quel partecipante e scattò come un folle nella direzione che gli aveva indicato.


Non appena mise piede fuori dalla città principale, Yun Che rilasciò tutta la sua forza misteriosa. Attivò il Fulmine Illusorio e sfrecciò attraverso il campo di battaglia come una saetta, dirigendosi verso nord. La sua velocità così terrificante e sorprendente scioccò Xiao Mo, lasciandolo senza parole.


“O mio dio…” Xiao Mo rimase immobile, con la bocca spalancata.


A Yun Che non importava se quella persona avesse mentito o detto la verità. Dato che il round preliminare stava per terminare, non aveva il tempo di pensarci.


Sapeva solo la direzione approssimativa, ma non la distanza o il luogo preciso. Trovare oppure no Wu Guike sarebbe stata solo questione di fortuna.


Yun Che aveva messo davvero piede nel campo di battaglia solo poco prima della fine del round preliminare.


Con un solo sguardo, poté notare ovunque voragini nel terreno e montagne franate. Si sentivano i rumori di varie battaglie tutt’intorno. Il conto alla rovescia per la fine era iniziato, ma non solo i concorrenti non si stavano riposando, avevano persino cominciato a combattere ancora più ferocemente e follemente.


Dato che Yun Che stava volando il più velocemente possibile, non poteva evitare gli altri concorrenti. Tuttavia, ogni volta che lo esaminavano con la loro percezione spirituale distoglievano subito lo sguardo. Nessuno provò ad attaccarlo…


Perché non aveva nessuna sfera spirituale! In quel momento, ogni secondo poteva alterare il risultato finale ed ucciderlo sarebbe stato semplicemente uno spreco di tempo ed energie!


Yun Che evitò i feroci combattimenti che si stavano svolgendo ovunque. Volò alla sua massima velocità e distese al limite la sua percezione spirituale, cercando intorno a sé e senza trovare nessun ostacolo.


<em>Wu Guike! Dove sei…? Dove diavolo sei…?</em>


<em>Devo trovarlo!</em>


Si concentrò e si guardò intorno come un falco alla ricerca della preda. Ogni secondo era terribilmente prezioso. In preda all’agitazione, Yun Che non riusciva più a capire da quanto tempo stesse volando e quanto gliene restasse.


Fu a quel punto che avvertì al limite della sua percezione spirituale un’aura straordinariamente forte.


<em>Questa…</em>


Non appena Yun Che la notò, i suoi occhi si illuminarono. Cambiò leggermente direzione e si precipitò direttamente verso quell’aura. Ben presto, vide tre concorrenti in mezzo a un cratere nel terreno, che era collassato. Uno di loro emetteva un’aura così soverchiante da togliere il fiato. I suoi vestiti dorati brillavano e luccicavano, rendendo così ovvia la sua identità che persino un cane cieco l’avrebbe riconosciuto.


Wu Guike!


Wu Guike era fermo al centro del grande cratere, con le mani dietro la schiena. Aveva un volto privo d’espressione, sembrava quasi un giudice nobile e distaccato, mentre guardava altezzosamente gli altri due concorrenti.


Questi erano inginocchiati di fronte a lui. Tuttavia, non si erano piegati sulle ginocchia di loro spontanea volontà, ma perché non riuscivano affatto a resistere alla tremenda forza misteriosa che li stava schiacciando. Uno dei due era nella fase finale del Divine Tribulation Realm, l’altro era addirittura nel Divine Spirit Realm. Nonostante le loro grandi forza misteriosa, non riuscivano a muovere un muscolo di fronte a Wu Guike. Avevano espressioni contorte ed erano madidi di sudore.


“G… Giovane Maestro Wu.” Disse con la voce dolorante il concorrente al Divine Spirit Realm: “Sono l’umile Xie Jiukun della Gelida Isola Desolata del Regno dello Spirito Viola. Ho sentito parlare molto di lei… la mia Gelida Isola Desolata ha da tempo rapporti amichevoli con il suo onorevole setta… quindi, per favore, potrebbe mostrarmi pietà…? In futuro… prometto che ripagherò il favore!”


“Giovane Maestro Wu, ci ha già uccisi entrambi… ucciderci di nuovo… non le farà guadagnare nulla. Per favore, potrebbe… risparmiarci…? Non dimenticheremo mai il nostro debito.” Disse l’altro concorrente, quasi implorando.


I due erano già stati uccisi da Wu Guike, perciò non poteva rubare di nuovo le loro sfere spirituali. Di conseguenza, se li avesse uccisi di nuovo non avrebbe ottenuto alcun vantaggio. Tuttavia, loro due avrebbero perso il trenta percento delle loro sfere spirituali e, così, anche le loro posizioni in classifica sarebbero peggiorate di molto. Non potevano affatto accettare un risultato del genere, perciò si erano spinti a implorare il loro avversario di risparmiarli.


“Hahahaha.” Wu Guike rise con indifferenza e spostò lo sguardo di lato. Gli piaceva davvero molto la sensazione di avere fra le mani il destino di altre persone. Era stato così fin da quando era un bambino: “Credete davvero che della spazzatura come voi abbia il diritto di chiedermi pietà? Crepate!”


“Aspetti un momento! Giovane Maestro Wu… Ah!!”


Wu Guike strinse le dita di una mano e la fece scattare in avanti. Un raggio di Energia Misteriosa comparve dal nulla e scagliò in aria violentemente i due concorrenti, che volarono molto lontano. Il loro sangue schizzò nel cielo e morirono brutalmente in quello stesso istante. Prima ancora che toccassero terra, scomparvero in un lampo di luce bianca.


I praticanti del mistero del Divino Regno Marziale praticavano principalmente tecniche potenti, feroci e soverchianti. Erano in grado di distruggere montagne e creare crepacci a ogni attacco. In quell’istante, appena Wu Guike aveva rilasciato la sua forza misteriosa, i cinquanta chilometri circostanti avevano tremato violentemente per la forza del colpo. Yun Che, che stava volando verso di lui, percepì l’onda d’urto e attivò prontamente la Barriera del Dio Malvagio. Tuttavia, venne comunque respinto nettamente all’indietro e dovette fare del suo meglio per recuperare l’equilibrio, restando quindi scioccato.


La sola onda d’urto di un suo attacco sferrato con noncuranza era così spaventosa… questa era la terrificante forza degli ultimi livelli del Divine Spirit Realm.


“Umpf, che mucchio di buoni a nulla.” Wu Guike abbassò la mano e sogghignò con disprezzo. Poi, i suoi occhi si restrinsero improvvisamente e si voltò verso la direzione da cui stava arrivando Yun Che. Pensò ad alta voce, senza alcuna preoccupazione: “Oh? Come ha fatto quella zanzara ad arrivare fin qui?”
                                


                                



