---
title: Capitolo 115 – Scusa, sono in ritardo
pubDate: 2024-05-27T09:27:25.196Z
tags:
    - atg
---




“È davvero incredibile, sei davvero riuscito a comprendere le tecniche della Fiamma della Fenice partendo dal quinto e sesto livello dell'[Ode della Fenice] e sfruttando l'estrema affinità al Fuoco della tua Profound Strength, anche senza avere la minima idea di cosa rappresentasse il concetto di 'Fiamme della Fenice'! Umano, sono stupita.”


“Il principale punto di forza di questi due livelli dell'abilità consiste nell'aumentare di molto la potenza delle Fiamme della Fenice, ma quello che ho fatto è stato solo capire le due principali abilità della Fiamma; davvero, non è stato nulla di incredibile.” disse con calma Yun Che.


“No! Le tecniche della Fiamma di questi due livelli, 'Empyrean Dance of the Phoenix Wing' e il 'Loto Demoniaco Inferno Astrale' sono strettamente legati al concetto dell'energia delle Fiamme, come se fossero un tutt'uno.
Per essere riuscito a comprendere queste due potentissime abilità nelle circostanze in cui ti trovi, credo che persino la Fenice stessa, se si trovasse qui nel mondo dei mortali, sarebbe enormemente stupita.
Anche se bisogna ammettere che questo deriva dal fatto che possiedi il Seme del Fuoco del Dio Malvagio e, perciò, hai una totale affinità al fuoco; ma anche se il Dio Malvagio stesso fosse qui al tuo posto, persino per lui sarebbe praticamente impossibile riuscire a ottenere i tuoi stessi risultati in un solo mese.
La tua abilità di comprensione è così stupefacente da poter essere considerata, attualmente, la migliore al mondo.”


Quella era la valutazione espressa dallo Spirito della Fenice riguardo a Yun Che. Essendo lo spirito di una Divine Beast, superiore al mondo dei mortali, non si sarebbe mai aspettata di rispettare così tanto un umano.


La giada su cui era registrata l'[Ode della Fenice] svanì lentamente dalle mani di Yun Che e lo Spirito della Fenice parlò di nuovo: “Il tempo a tua disposizione in questo luogo sta per giungere a termine ed è ora che io ti faccia uscire. Ma prima che lo faccia, forse dovrei concederti un dono speciale.”


Nel mondo di pura oscurità, apparve all'improvviso una luce dorata che volò verso Yun Che e si appoggiò alla sua fronte. Istantaneamente, vi apparve il Marchio della Fenice, scarlatto... ma il suo colore mutò diventando, puramente dorato, senza lasciare traccia del rosso! Proprio come una lingua di brucianti fiamme d'oro.


“Questo è...” avvertendo che il Marchio della Fenice aveva cambiato colore, Yun Che si toccò la fronte senza rendersene conto, confuso.


“Questo è un potere speciale che posso usare una volta sola in tutta la mia vita, ma non avrei mai pensato che un giorno l'avrei fatto per davvero. Ma, in quanto erede del potere del Dio Malvagio, il tuo futuro è destinato a essere straordinario e donarti questo potere è più che appropriato. Se ti chiedi che genere di potere sia, sappi solo che quando sarà il momento di usarlo saprai automaticamente di cosa si tratta.”


“Ora, lascia che ti faccia uscire. La tua amica e il clan della Fenice che maledissi tempo fa si trovano in una crisi senza via di scampo e solo tu puoi salvarli... vai, svelto.”


Non appena la voce dello Spirito della Fenice si spense, gli occhi dorati sparirono nell'oscurità e lo spazio intorno a Yun Che si distorse...




Quando il Sigillo era stato aperto per un istante, Lan Xueruo era corsa all'esterno più veloce che poteva e aveva compreso la situazione con un solo sguardo. Con la spada in pugno, scattò direttamente verso il mercenario più vicino. Il sigillo alle sue spalle si era richiuso non appena lei era uscita dalla grotta.


Black Demon non era lì e anche gli altri tre membri al True Profound Realm – Black Tiger, Black Devil e Black Wolf – non sembravano essere in zona; era senza dubbio la migliore delle possibilità che Lan Xueruo potesse avere. Con la sua Profound Strength al terzo livello del True Profound Realm, era praticamente impossibile che quei banditi al Nascent Profound Realm riuscissero a fermarla.


“La bambola è venuta fuori... svelto! Vai subito a dirlo al capitano!”


Vedendo Lan Xueruo precipitarsi improvvisamente all'esterno, anche la squadra più vicina era stata colta di sorpresa. Prima che avessero la possibilità di agire e provare a fermarla, Lan Xueruo li aveva già disarmati tutti... con la sua Profound Strength, Lan Xueruo avrebbe potuto facilmente uccidere tutti quei pochi avversari con un solo fendente. Ma dentro il suo cuore non c'era mai stato il desiderio di uccidere nessuno.


La tenda in cui erano conservate le provviste era proprio di fronte a lei, e Lan Xueruo la vide subito. Brandendo la spada di giada, la sua graziosa figura avanzò elegantemente e rapidamente come una farfalla che svolazza tra i fiori e distrusse le linee difensive costituite da una decina o più nemici. Raggiunse la tenda in pochi respiri di tempo e si tolse velocemente l'anello spaziale che aveva su un dito della mano sinistra.


Ma in quel preciso istante, due pericolose e violente folate di vento la raggiunsero da entrambi i lati. I vice-capitani Black Tiger e Black Wolf balzarono fuori dalla parte posteriore della tenda, ridendo crudelmente; due Mazze Wolf Fanged la raggiunsero sia da destra che da sinistra e la costrinsero a ritirarsi rapidamente. Alle sue spalle, anche il vice-capitano Black Devil apparve da chissà dove. I tre si prepararono a colpire con le loro mazze, circondarono Lan Xueruo ridendo con un tono incredibilmente osceno.


“Sapevo che avresti cercato di fare qualcosa del genere. Tsk tsk, ti abbiamo aspettata davvero a lungo.” Black Wolf si leccò le labbra e osservò Lan Xueruo con uno sguardo indecente.


“Questa ragazza è davvero così bella da valer la pena di morire per averla.” vedendo Lan Xueruo da vicino per la prima volta, Black Tiger aveva iniziato a sbavare senza controllo.


“Perché perdi tempo a dire scemenze! Catturiamola, prima di tutto. Questa bellezza sarà anche giovane, ma la sua Profound Strength non è affatto inferiore a quella del capitano; dobbiamo almeno fare un po' di attenzione!”


Accompagnate da un grido animalesco, le tre mazze colpirono in direzione di Lan Xueruo da tre diverse angolazioni. Lan Xueruo sorrise amaramente; era già da quattro giorni che non beveva. Anche se la sua Profound Strength non sembrava risentirne, in realtà dopo quel lungo periodo di fame, ansia e sofferenza, era diventata fisicamente debole e inaffidabile. Per questo motivo, riusciva a malapena a usare metà della propria Profound Strength; era così debole da non essere riuscita a individuare dove quei tre si fossero nascosti.


In circostanze normali, sarebbe riuscita ad affrontare da sola tre persone al primo livello del True Profound Realm, ma nelle sue attuali condizioni non sarebbe mai riuscita a scappare, né tanto meno a sconfiggerli.


Agitando la spada di giada e rilasciando Profound Energy, respinse i tre attacchi con un solo fendente. Ma nel farlo perse quasi l'equilibrio a causa del contraccolpo. Si morse le labbra con i denti bianchi come la giada, e nei suoi occhi apparve un bagliore dorato, mentre tentava di racimolare tutta la sua Profound Energy. Non provò nemmeno a continuare la battaglia, ma al contrario balzò in alto fece un salto mortale, con l'intenzione di sfuggire all'accerchiamento. Ma i suoi tre avversari sembravano aver previsto già da parecchio quella mossa. Black Devil rise, glaciale: “Vuoi scappare? Ehehe, ora che sei uscita, non crederai davvero di poter semplicemente tornare là dentro... Heaven Rumbling Strike!”


Black Devil balzò di fronte a lei e colpì spietatamente con la mazza Lan Xueruo, che era ancora in volo. Lei usò la spada per parare il colpo, e atterrò incespicando. Poi, da dietro di lei giunse una risata sfrenata e rumorosa: “Ahahahah! Eccellente! Davvero eccellente! Alla fine non ho aspettato un intero mese per niente; la bambola è venuta da noi di sua spontanea volontà, ahahahahah!”


Quella voce gelò il sangue nelle vene a Lan Xueruo, perché era chiaramente quella di Black Demon.


Non appena finì di parlare, un'altra violenta raffica di vento la raggiunse alle spalle. Lan Xueruo non ebbe il tempo di schivare, né di parare l'attacco con la spada; poté solo intercettare il colpo con il dorso della mano. 


Poof!!


Avendo esaurito del tutto la sua Profound Energy e attaccata alle spalle, come avrebbe potuto Lan Xueruo riuscire a resistere ad un attacco di Black Demon. Il suo corpo fragile e delicato fu scaraventato via e dalla sua bocca iniziò a scorrere un rivolo di sangue.


Al contrario di quello che ci si sarebbe aspettati, Black Demon era rimasto sorpreso. Aveva già combatto con Lan Xueruo ed era persino stato ferito da un suo affondo; dentro di sé, era ancora abbastanza timoroso nei suoi confronti, ecco perché aveva deciso di colpirla con un vergognoso attacco alle spalle. Ma non si sarebbe aspettato che quell'attacco avrebbe dato un esito così devastante. Guardando Lan Xueruo, che si stava lentamente asciugando le labbra insanguinate, Black Demon si avvicinò con calma e rise con un ghigno orribile: “Eheh, bambolina stavolta non puoi scappare. Obbedisci, vieni con me e diventa mia moglie; ti prometto che vivrai e mangerai bene. Quando sarà il momento, far uscire tutti quelli che sono nella grotta sarà semplicissimo per te, ti basterà una parola.”


Lan Xueruo si alzò da terra, i suoi meravigliosi occhi erano freddi come il ghiaccio, ma il suo cuore era straziato dal dolore: non avrei mai immaginato che il mio nobile corpo sarebbe davvero stato ridotto in condizioni disperate da dei banditi di seconda categoria. Non disse una parola; dopo aver impugnato la spada di giada e averla posizionata di fronte a sé, si preparò per la sua ultima battaglia, dalla quale dipendeva la sua vita.


“Tsk, sei davvero difficile da spezzare.” Black Demon si strofinò il mento, sorridendo sempre più minacciosamente e avvicinandosi ulteriormente a Lan Xueruo: “Sembrerebbe che non sarai mai ubbidiente, non finché non ti manderò al tappeto. Quando giungerà quel momento e ti sveglierai completamente nuda e coi vestiti strappati, vedremo se farai ancora la dura.”


Tutti i Mercenari Black Demon lì intorno si abbandonarono a risate oscene. Black Demon fece un lungo passo in avanti e scagliò un fendente orizzontale in direzione di Lan Xueruo con la Mazza Wolf Fanged.


Clang!


Clang!


CLANG!!


Lan Xueruo strinse i suoi denti di giada e bloccò gli attacchi di Black Demon con tutte le sue forze. Dopo la prima parata, fece un grande passo indietro; alla seconda, sentì il braccio destro indebolirsi di colpo e quasi cadde; e alla terza parata, fu scagliata a terra e anche la sua spada di giada fu gettata molto, molto lontana.


“Hehehehe,” Black Demon si gettò alle spalle la Mazza Wolf Fanged e strofinò le mani, camminando verso Lan Xueruo. Con una risata maniacale, la afferrò con una mano.


Screee ------


Fu proprio in quel momento che il fortissimo, assordante grido di una fenice raggiunse le orecchie di tutte i presenti, facendole fischiare per un istante. Anche Black Demon fu come paralizzato e si fermò. Prima ancora che riuscisse a reagire, vide un'enorme sagoma infuocata attraversare improvvisamente il Sigillo della caverna; scattò direttamente verso di loro, portando con sé un calore ustionante.


La figura in fiamme... era come una fenice un miniatura con le ali spalancate che danzava nel vento!


Aspetta un momento... Fen... Fenice?


Tutti si sfregarono gli occhi e fissarono la scena a bocca aperta. Quella “Fenice”, invece, dopo aver attraversato il Sigillo volò in picchiata verso Lan Xueruo, come una cometa che cada a una velocità altissima.


BOOOM!!!!


La fenice si schiantò a terra, scatenando un'esplosione infuocata di oltre cinquanta metri di diametro. Black Demon, Black Tiger, Black Wolf e tutti i Mercenari Black Demon vicini a loro furono scagliati via dalle fiamme, e quasi svennero, per poi rotolare a terra in preda a grida di dolore, tentando di spegnere il fuoco che li stava bruciando.


Black Demon era stato gettato a varie decine di metri di distanza. Si rialzò in piedi con grande difficoltà e usò tutte le sue forze per spegnere le fiamme sul suo corpo, urlando freneticamente: “CHI! CHI E' STATO!!”


Non appena ebbe finito di urlare, i suoi occhi si spalancarono... perché il rosso bagliore delle fiamme stava svanendo lentamente, rivelando un numero incalcolabile di cadaveri. All'interno del raggio dell'esplosione che si era appena verificata, tutti coloro che erano al di sotto del quinto livello del Nascent Profound Realm erano morti sul colpo. Alcuni dei cadaveri erano stati ridotti a pezzetti, senza che fosse rimasta intatta nemmeno una parte, mentre altri stavano ancora bruciando ferocemente, diventando degli ammassi sanguinolenti di carne carbonizzata, troppo disgustosi perché se ne potesse sopportare la vista.


Quando le fiamme rosse svanirono lentamente, al centro dell'esplosione era apparso Yun Che, che stava prendendo in braccio Lan Xueruo cingendone la vita e avvolgendo delicatamente il suo fragile corpo. Anche Yun Che era ricoperto da un lieve strato di bagliore rosso, ma ciò non bruciò minimamente i vestiti o la pelle di Lan Xueruo. La guardò in volto e vedendo il suo pallore spettrale e il rivolo di sangue che le usciva da un angolo delle labbra, avvertì distintamente la sua aura molto debole. Yun Che sentì il suo cuore scoppiare dal dolore e disse dolcemente: “Sorella Maggiore, scusa, sono in ritardo...”





