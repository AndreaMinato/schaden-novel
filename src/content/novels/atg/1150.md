---
title: Capitolo 1150 – Ospiti Inattesi
pubDate: 2025-02-03T07:52:46.921Z
tags:
    - atg
---


<em><strong>Capitolo Sponsorizzato! Grazie mille Lorenzo! (3 in coda, 0/10 donazione)</strong></em>


<em><strong>-Alstor</strong></em>


“Hahahahaha, mi scuso per essere arrivato in ritardo.”


Si sentì una fragorosa e cristallina risata. Nel punto da cui proveniva, il cielo sembrò aprirsi in due e comparve un uomo alto e dallo sguardo serio, con indosso una veste blu. Non aveva la barba e i suoi capelli erano lunghi fino alla vita. Non appena comparve, tutti restarono senza fiato. Anche se non aveva rilasciato la sua aura, la sua sola presenza fece comunque spaventare tutto il pubblico. Ogni singolo spettatore sentì quasi l’impulso di prostrarsi di fronte a quell’uomo.


L’Imperatore dell’Eternità, quello degli Dei Stellari e quello degli Dei Lunari si alzarono contemporaneamente in piedi. Nessun altro in tutta la Regione Orientale avrebbe potuto ricevere lo stesso privilegio.


Quello era il sovrano del Regno del Monarca Brama e il più forte dei quattro Imperatori Divini della Regione Orientale, l’Imperatore del Monarca Brama, Qianye Fantian.


“Hoho, per il Regno dell’Eternità è un onore poterla accogliere, Imperatore del Monarca Brama. La prego, da questa parte.” Lo salutò sorridendo l’Imperatore dell’Eternità.


“Hahahahaha, la ringrazio, Imperatore dell’Eternità. Come avrei potuto rifiutarmi di partecipare a un evento così importante?” l’Imperatore del Monarca Brama rise fragorosamente, poi fece un lieve inchino verso l’Imperatore degli Dei Stellari e quello degli Dei Lunari in segno di rispetto. Poi, disse all’Imperatore degli Dei Lunari: “Il suo matrimonio si terrà fra due mesi, giusto? Non vedo l’ora di partecipare alla festa, e sono ancora più curioso di sapere chi sarà la sua futura moglie. Le assicuro che sarò presente, al banchetto nuziale.”


“Haha, per me è un onore sentirglielo dire.” Rispose con un sorriso l’Imperatore degli Dei Lunari, per poi guardare alle sue spalle: “Oh? Mi corregga se mi sbaglio, ma mi sembra che la sua divina figlia non sia venuta.”


“Mia figlia è una ragazza combinaguai che già da parecchio tempo mi ha lasciato per volare da sola con le sue ali. Neppure io so dove sia a divertirsi, in questo momento. Ma che faccia come preferisce.” Rispose con un sorriso l’Imperatore del Monarca Brama, poi si sedette al suo posto.


Ovviamente, la “divina figlia” a cui aveva accennato l’Imperatore degli Dei Lunari suscitava curiosità in quasi tutti.


La Regina del Drago e la Dea erano famose per essere le due donne più belle di tutto il Caos Primordiale.


Tuttavia, erano in molti, molti pochi a essere stati così fortunati da incontrarle di persona.


La Regina del Drago era la moglie ufficiale dell’Imperatore del Drago, il Realm King del Regno del Dio Drago e l’individuo più potente dell’intero Caos Primordiale. Si diceva che l’Imperatore del Drago fosse estremamente protettivo nei suoi confronti e che la amasse alla follia, quindi era praticamente impossibile che permettesse a dei comuni mortali di vederla.


In quanto alla Dea, era l’unica figlia femmina fra i molti maschi avuti dall’Imperatore del Monarca Brama. Secondo le voci, era così bella che innumerevoli individui prestigiosi e venerati, compresi alcuni eredi di grandi poteri divini, erano sempre pronti a rischiare la vita e compiere azioni folli anche solo per ricevere un suo sorriso…


Fra questi, c’era anche il precedente Dio Stellare del Lupo.


Quindi, forse l’Imperatore degli Dei Lunari aveva menzionato la Dea di proposito. Non appena sentì parlare di lei, l’Imperatore degli Dei Stellari smise di sorridere e rimase scuro in volto per parecchio tempo.


La presenza dell’Imperatore del Monarca Brama, di quello dell’Eternità e di quelli degli Dei Lunari e Stellari era praticamente come un sogno per i praticanti del mistero al Palco degli Dei. Si sarebbero quasi potuti dimenticare che i giovani concorrenti in quel momento stavano combattendo ferocemente all’interno della Perla dell’Eternità.


L’Imperatore del Monarca Brama controllò il pubblico, poi disse: “Mi sembra che non manchi nessuno. In tal caso, possiamo iniziare.”


Non appena ebbe finito di parlare, si voltò di scatto.


Accanto a lui, anche l’Imperatore dell’Eternità si alzò in piedi e si voltò nella stessa direzione, sorridendo: “A quanto pare, abbiamo degli ospiti inattesi.”


Il pubblico si stava giusto per chiedere cosa intendesse dire l’Imperatore dell’Eternità, quando da sud giunse una voce assordante: “Cang Shitian del Regno delle Dieci Direzioni del Mare Profondo annuncia di essere giunto all’improvviso in visita al Regno dell’Eternità!”


Waaah ––––


Il Palco degli Dei cadde subito nel caos.


“Cang Shitian… che sia davvero quel Cang Shitian, uno dei quattro Imperatori Divini della Regione Meridionale?” tutti i presenti erano scioccati.


“Perché è qui? Anche lui è stato invitato per discutere di ‘quella’ questione di vitale importanza?”


“No, credo che sia arrivato senza invito.”


“Onorevole Padre, dove si trova il Regno delle Dieci Direzioni del Mare Profondo? Non ne ho mai sentito parlare. E chi è Cang Shitian? Perché tutti sono così sorpresi?”


“Il Regno delle Dieci Direzioni del Mare Profondo non si trova nella Regione Orientale. È uno dei quattro Reami Sovrani della Regione Meridionale. Si potrebbe dire che è come il Regno dell’Eternità per la nostra Regione Orientale. Cang Shitian è il suo Realm King, uno dei quattro Imperatori Divini della Regione Meridionale!”


Il nome di Cang Shitian era molto conosciuto anche fra gli esperti della Regione Orientale. Del resto, era il Realm King di un Reame Sovrano! Tuttavia, fino a quel giorno quasi nessuno fra i presenti lo aveva mai visto di persona. Dopotutto, la Regione Orientale e quella Meridionale erano letteralmente due mondi diversi, per non parlare delle ostilità che c’erano fra loro. I Regni degli Dei Stellari e degli Dei Lunari avevano rapporti molto tesi con i Reami Sovrani della Regione Meridionale.


Nessuno si sarebbe mai aspettato che Cang Shitian si facesse vivo senza alcun preavviso.


L’Imperatore dell’Eternità agitò le braccia e dichiarò a gran voce: “La barriera è disattivata, onorevole ospite, quindi la prego di accomodarsi.”


Il Regno dell’Eternità normalmente manteneva attiva una barriera difensiva che impediva l’ingresso dei comuni praticanti del mistero, ma naturalmente non sarebbe stata sufficiente a fermare qualcuno al livello di un Imperatore Divino. Tuttavia, neppure Cang Shitian, pur essendosi presentato senza essere stato invitato, avrebbe osato mancare di rispetto al Regno dell’Eternità superando la barriera con la forza.


“Hahahaha.”


Si sentì una risata assordante e due deboli lampi di luce comparvero nel cielo. Poi, sopra il Palco degli Dei apparve improvvisamente a mezz’aria una persona, che fece un profondo inchino verso l’Imperatore dell’Eternità: “Shitian si scusa umilmente per essersi presentato senza essere stato invitato. La prego di perdonarmi, nel caso vi avessi offeso.”


Cang Shitian era un uomo alto e robusto. Indossava un’armatura leggera, realizzata con dell’oro Profound, e un mantello dalla forma piuttosto strana. I suoi capelli blu e dorati erano particolarmente vistosi. Sebbene fosse il Ream King di un Reame Sovrano e, dunque, un Imperatore Divino del Caos Primordiale, Cang Shitian era estremamente sregolato. Persino in quel momento, aveva un’espressione incredibilmente arrogante sebbene si trovasse in una Regione Divina straniera. Sembrava che avrebbe mai potuto né voluto cambiare atteggiamento.


“Hoho, mi farebbe piacere se ogni giorno nel mio Regno dell’Eternità ci fossero ospiti inattesi del suo calibro.” L’Imperatore dell’Eternità ridacchiò: “Oh? È venuto da solo, Imperatore Shitian?”


L’Imperatore Shitian non aveva portato nessuno con sé. Anche fuori dai confini del Regno dell’Eternità, non c’era nessuno.


“Sono stato già abbastanza maleducato a venire senza essere stato invitato. Naturalmente, non oserei mai mancarvi ulteriormente di rispetto.” L’Imperatore Shitian guardò verso i quattro Imperatori Divini e sorrise ancora di più: “Chi avrebbe mai detto che un giorno i quattro Imperatori Divini della Regione Orientale si sarebbero radunati nello stesso luogo! È un’occasione davvero straordinaria. Ho davvero preso la decisione giusta, scegliendo di venire.”


“Hehe.” L’Imperatore degli Dei Stellari sogghignò con freddezza: “Cang Shitian, la sua forza misteriosa non è affatto cresciuta dall’ultima volta che ci siamo incontrati, ma in compenso hai molto più fegato. Non hai paura che questo luogo possa diventare la tua tomba?”


“Oh, no, così mi lusinga troppo.” Rispose Cang Shitian, raggiante: “Non so dirle se ho più fegato che in passato oppure no, ma posso assicurarle che sono certo di potermene andare da qui vivo.”


“Umpf!” gli Imperatori degli Dei Stellari e degli Dei Lunari sbuffarono con freddezza nello stesso istante, per poi distogliere lo sguardo.


Per una volta, l’Imperatore degli Dei Stellari e quello degli Dei Lunari erano d’accordo.


“Che importanza ha un risentimento personale, in confronto a un evento che potrebbe stravolgere il nostro destino?” intervenne l’Imperatore del Monarca Brama: “Imperatore Shitian, anche lei ha scelto di visitarci senza preavviso per questo motivo, giusto?”


“Ovviamente.” Annuì l’Imperatore Shitian. Stava per dire qualcos’altro, quando la sua espressione cambiò repentinamente.


Quasi nello stesso sitante, anche l’Imperatore del Monarca Brama, quelli degli Dei Stellari e degli Dei Lunari e persino il tranquillo e impassibile Imperatore dell’Eternità si voltarono verso ovest, con sguardi scioccati.


Una violenta corrente d’aria disperse le nuvole. L’intero mondo divenne un po’ più buio e sembrò che il cielo stesse precipitando verso terra, ribaltandosi. Si sentì una voce molto lontana.


“Questo drago giunge da ovest per visitarvi.”


Ogni parola sembrò pesare quanto una piastra di metallo di migliaia di tonnellate sui corpi e sulle anime di tutti i presenti. Nessuno riusciva a respirare, né a pensare. Era come se quella sola voce avesse schiacciato il mondo intero.


Quella sensazione terrificante non venne provata solo dagli spettatori più giovani e deboli. Persino i più forti esperti dei Reami Superiori la avvertirono e rimasero ancora più scioccati dei loro discepoli.


In un istante, tutti e cinque gli Imperatori Divini si alzarono in piedi con espressioni solenni. Persino il sempre arrogante Imperatore Shitian stava nascondendo una traccia di paura e rispetto nei suoi occhi.


C’era solo una persona in tutto il Regno degli Dei, in tutto il Caos Primordiale, in grado di suscitare paura e rispetto negli Imperatori Divini.


L’Imperatore del Drago!


Vedendo che i cinque Imperatori Divini si erano alzati in piedi, ogni altra persona si alzò a sua volta, allarmata. Tutti guardarono verso ovest, increduli.


L’Imperatore dell’Eternità fece un cenno con le mani, rimuovendo la barriera difensiva. Subito dopo, la violenta corrente di vento cambiò direzione, rivelando improvvisamente un uomo alto e muscoloso, che stava camminando lentamente verso di loro.


L’aria divenne subito immobile e il mondo si offuscò. Ogni cosa venne avvolta da un silenzio surreale. Tutti i presenti alzarono lo sguardo per osservare quell’uomo, senza neppure rendersene conto.


Era alto quasi due metri e mezzo e incredibilmente bello. Le sue sopracciglia erano affilate come spade e ogni lineamento del suo volto era straordinariamente orgoglioso. I suoi occhi brillavano come soli ardenti, con una luce divina che sembrava splendere da tempo immemore.


Un senso di inferiorità e insignificanza mai provato prima sorse nel cuore di tutti. C’erano innumerevoli esperti nella Regione Orientale e i più forti praticanti del mistero dei Reami Stellari Superiori non avrebbero provato terrore neppure di fronte a un Imperatore Divino dei Reami Sovrani. Ma quando quell’uomo comparve nel cielo, tutti si sentirono improvvisamente come insetti insignificanti di fronte a un sovrano assoluto.


Non si erano mai sentiti così prima di allora, neppure in presenza dell’Imperatore dell’Eternità o di quello del Monarca Brama.


“Sono passati molti anni dall’ultima volta che ci siamo incontrati. Vi prego di perdonarmi per essere venuto senza essere stato invitato.” Disse l’Imperatore del Drago, sorridendo. Le sue parole erano stranamente gentili, ma riecheggiarono nelle orecchie e nell’anima di tutti, come se fossero state la voce dei Cieli, e scomparvero gradualmente soltanto dopo parecchi secondi.


L’Imperatore dell’Eternità avanzò di qualche passo e rispose, con le mani giunte: “Il Regno dell’Eternità è estremamente onorato di poterla accogliere, Imperatore del Drago. Le sue scuse sono completamente superflue.”


Alle sue spalle, anche l’Imperatore del Monarca Brama, quelli degli Dei Lunari e Stellari e l’Imperatore Shitian congiunsero le mani e si inchinarono.


Al contrario di quando il Palco degli Dei era stato avvolto dalla confusione all’arrivo dell’Imperatore Shitian, non appena venne pronunciato il nome “Imperatore del Drago” nessuno osò fare il minimo rumore.


Tutti erano troppo scioccati per poter spiegare a parole come si sentissero in quel momento.


L’Imperatore del Drago era… era il Realm King del Regno del Dio Drago, il più potente Reame Sovrano della Regione Occidentale. Era il più potente praticante del mistero del Regno degli Dei – anzi, dell’intero Caos Primordiale – e non aveva pari.


Il Regno del Dio Drago al suo comando era il più forte dei Reami Sovrani. Anche la Regione Occidentale, in cui si trovava, era la più potente delle quattro. Molto probabilmente, la Regione Meridionale e quella Orientale non avrebbero potuto sconfiggerla neppure unendo le forze.


Il motivo per cui i cinque Imperatori Divini lo trattavano con così grande rispetto non era solo la sua forza. Anche per anzianità ed esperienza era molto al di sopra di loro.


In confronto alle altre razze dell’universo, gli umani non vivevano particolarmente a lungo. Persino chi raggiungeva il Divine Master Realm poteva vivere al massimo circa cinquantamila anni. Per esempio, il Re della Spada Jun Wuming era al momento il più anziano umano ancora in vita.


Ma l’Imperatore del Drago aveva trecentocinquantamila anni.


Aveva vissuto più a lungo di tutti e cinque gli Imperatori Divini messi insieme.


I Draghi possedevano corpi estremamente robusti fin dalla nascita ed erano semplicemente la razza più potente in assoluto. Gli umani erano inferiori sotto ogni aspetto, per non parlare del fatto che vivevano molto meno a lungo. Ecco perché il Regno del Dio Drago era il più potente dei Reami Sovrani.


Allo stello livello di forza misteriosa, un essere umano non era minimamente paragonabile a un drago. Questo valeva anche al livello degli Imperatori Divini. L’Imperatore dell’Eternità e quello del Monarca Brama potevano essere molto forti, ma non avrebbero mai potuto sconfiggere in battaglia l’Imperatore del Drago, un Vero Drago con oltre trecentomila anni di esperienza alle spalle.


Ecco perché l’Imperatore del Drago era reputato da tutti l’individuo più potente dell’intero Caos Primordiale. Per tutti, era una verità assoluta.


Il suo arrivo, era stato davvero l’arrivo del sovrano di tutto il Caos Primordiale.


