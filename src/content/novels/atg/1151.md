---
title: Capitolo 1151 – Fessura Cremisi (1)
pubDate: 2025-02-03T07:52:46.921Z
tags:
    - atg
---


<em>CAPITOLO SPONSORIZZATO ringraziamo Lorenzo
2 in coda (0 Lorenzo, 1 Kevin+ 1 Roberto), 0/10 donazione</em>
<em>-Schadenfreude</em>


"Diamo il benvenuto all'Imperatore del Drago!"


Tutti nel palco degli dei si inchinarono con cortesia. Dopo aver visto personalmente l'Imperatore del Drago dopo il raduno dei quattro divini realm king, lo stupore e l'entusiasmo del pubblico erano diventati così grandi che sentiva quasi di poter morire senza rimpianti.


"Non c'è bisogno di essere così cortesi." L'Imperatore del Drago sorrise e sporse lievemente verso il basso la sua mano.


Tutti i presenti sentirono all'istante una debole brezza sui loro corpi. Sotto quest'influenza, non poterono che tornarsi a sedere lentamente.


La folla di esperti rimase di nuovo scioccata... Questa mossa era centinaia di migliaia di volte più difficile che premerli con la forza bruta.


L'Imperatore del Drago entrò nell'area ad est e si sedette accanto all'Imperatore dell'Eternità. Questa disposizione era solo naturale per gli spettatori.


"L'arrivo dell'Imperatore del Drago ci ha dato una bella sorpresa. La Regina del Drago sta bene?" Chiese l'imperatore dell'eternità.


"Bene come sempre. La ringrazio per la premura." Menzionando la Regina del Drago, nella sua espressione che sembrava contenere ogni maestà al mondo emerse un po' di gentilezza.


"Sono passati oltre diecimila anni da quando sono riuscito ad incontrare la Regina del Drago. Esaudirebbe uno dei miei più grandi desideri avere l'onore di vedervi arrivare entrambi."


L'Imperatore del Drago sorrise: "Se il fratello Eternità ha del tempo, potrà visitare il nostro Regno del Dio Drago. Mia moglie e io le daremmo il benvenuto con calore."


"Sembra anche l'Imperatore del Drago sia molto interessato alla grande questione di cui si parlerà in questa assemblea. Se non ricordo male, questa è la prima volta che ha fatto attivamente visita alla nostra Divina Regione Orientale." L'Imperatore del Brahma Celeste gettò un'occhiata verso l'Imperatore Divino Shitian.


L'Imperatore del Drago mostrò un'espressione un po' più seria: "Ho sentito delle dicerie, ma non ci ho creduto completamente finché non ho sentito che la vostra Assemblea Profound God avrebbe mandato mille giovani esperti alla Perla dell'Eternità per una coltivazione senza precedenti per i prossimi tremila anni."


L'Imperatore del Drago fissò intentamente il Divino Imperatore dell'Eternità. "Il potere della Perla dell'Eternità può essere quasi infinito, ma se venisse costretta a comprimere tremila anni in tre, mantenendo l'energia spirituale dentro al Divino Regno dell'Eternità... dubito che rimarrebbe molto potere all'interno, se non nessuno. Ci vorrebbero chissà quanti anni per recuperarlo."


L'Imperatore dell'Eternità non lo negò. Annuì lentamente mentre rispondeva: "L'Imperatore del Drago è molto informato. È vero."


"Non solo il Divino Regno dell'Eternità ha fatto una scommessa così rischiosa usando il potere dell'Eternità, ha anche garantito l'opportunità a degli estranei. Questo non sarebbe mai accaduto se avesse avuto delle scelte migliori, quindi come avrei potuto ignorare la sua decisione? Sono certo che l'Imperatore Divino Shitian condivide la mia stessa opinione."


Cang Shitian annuì, una luce blu dorato brillò nelle sue pupille: "Ha ragione. Può darci una risposta Divino Imperatore dell'Eternità?"


"È un bene che vi siate presentati entrambi." L'Imperatore dell'Eternità sospirò lievemente. "Dopotutto la Divina Regione Orientale non sarà la sola ad essere influenzata se accadrà davvero. Se ne perderemo il controllo, potrebbe coinvolgere anche le Divine Regioni Occidentali e Meridionali."


"Oh?" I due Imperatori sembrarono sorpresi dalle sue affermazioni.


Anche tutta la gente nel palco degli dei stava ascoltando attentamente.


L'Imperatore dell'Eternità volse lo sguardo verso gli Anziani del Mistero Celestiale che erano rimasti in silenzio per tutto questo tempo e disse: "Maestri Mo Yu, Mo Wen e Mo Zhi. Prego."


Fu solo allora che i tre aprirono i loro occhi annebbiati.


Annuirono all'unisono per poi volare dritti verso il centro del palco degli dei. Galleggiavano sopra il palco disposti a triangolo.


"Sono Mo Yu. Vi ringrazio per aver partecipato a questo incontro nonostante la grande distanza che avete dovuto percorrere."


I capelli del maestro Mo Yu erano bianchi e il suo sguardo era velato. Poteva sembrare ancora un immortale, ma la sua voce sembrava roca e debole. La sua fiamma vitale sembrava sul punto di estinguersi da un momento all'altro.


Tutti sapevano che i tre Anziani del Mistero Celestiale avevano abbreviato drasticamente la durata della loro vita per prevedere il futuro qualche anno fa. Indubbiamente la questione importante di cui dovevano discutere aveva a che fare con la loro ribellione contro le leggi naturali.


La chiusura del Mistero Celestiale proprio prima dell'Assemblea Profound God poteva essere proprio una preparazione per questo giorno.


"Non avremmo osato disturbare la vostra pace e convocare tutti qui se non fosse stato per una questione di massima importanza. Coff... coff, coff..."


Mo Yu tossì bruscamente per un momento.


Il Realm King del Sacro Universo si alzò e chiese con serietà. "Cosa succede, maestro?" A questo punto tutti stavano iniziando a rendersi conto di quanto era insolito l'assemblea.


Il maestro Mo Yu si girò e annuì lievemente.


Anche Mo Wen e Mo Zhi annuirono all'unisono per poi girarsi. Ondeggiarono le braccia ed evocarono una formazione profound. Poi un grande schermo si levò a mezz'aria.


"Una formazione profound dell'immagine? Cosa sarà?" Mormorarono molte persone.


Un'immagine emerse nello schermo; un'immagine d'oscurità. Era oscurità per i meri mortali, ma un vuoto assoluto per gli innumerevoli esperti presenti.


Tutti stavano fissando fermamente lo schermo di luce. Nessuno osò distogliere lo sguardo nemmeno un istante anche se non stava mostrando nulla.


L'oscurità durò per molto tempo. All'improvviso una luce rossa si manifestò.


Per qualche motivo, tutti sussultarono quando la videro. Era un bagliore ancora più cremisi del sangue e più luminoso della luce del sole. Inoltre, più fissavano la piccola luce rossa, più sentivano una pressione indescrivibile nei loro cuori.


Sembrava che qualcuno stesse infilzando con ferocia i loro spiriti.


"Cos'è questo?" L'Imperatore del Drago si accigliò.


"Come avete visto tutti," La voce di Mo Yu risuonò, intensa come una campana del mattino, mentre parlava di fronte allo schermo. "Questa è la fine del Caos Primordiale. potete anche chiamarlo il confine del Caos Primordiale."


"Cosa?! Il... il confine del Caos Primordiale?"


Tutti nel palco degli dei rimasero scioccati quando disse queste parole, inclusi l'Imperatore del Drago e Cang Shitian.


Il Caos Primordiale era considerato infinitamente vasto. Si poteva vivere per miriadi di vite e non raggiungere mai il confine del Caos Primordiale.


Tuttavia, alcuni sapevano che non era così, perché molte antiche scritture che risaliva all'Era degli Dei avevano menzionato i limiti del Caos Primordiale.


Tutti si riferivano ad esso come al "Muro del Caos Primordiale".


Tuttavia, il Caos Primordiale era troppo enorme. Comprendeva una quantità innumerevole di regni stellari e di spazio. Anche nel Regno degli Dei, le persone che desideravano raggiungere il confine del Caos Primordiale dovevano provenire da un regno stellare superiore o sovrano. Nessuno al di sotto di questo livello avrebbe potuto sopportare il peso altrimenti.


"Se quello è il confine del Caos Primordiale, allora cos'è quella luce rossa?" Chiese Cang Shitian.


Le immagini sullo schermo continuavano a scorrere. Ci si stava avvicinando alla luce rossa. L'oscurità era quasi infinita, ma la luce rossa aveva cambiato a stento il paesaggio. Solo dopo un po' alcuni si resero conto che non era un punto, ma una linea estremamente piccola.


Mo Yu continuò: "Vent'anni fa siamo stati afflitti da un improvviso e indescrivibile senso di ansietà. Questa sensazione cresceva ogni giorno e alla fine arrivò a livelli senza precedenti. Noi tre abbiamo pensato che fosse molto insolito, così abbiamo lavorato insieme per prevedere il futuro. Questo è ciò che abbiamo ottenuto come risultato."


"Tuttavia non sapevamo cos'era questa visione e il senso di inquietudine continuava a crescere. Alla fine abbiamo disubbidito agli avvertimenti dei nostri antenati e abbiamo esaurito i nostri anni di vita e i nostri poteri per prevedere il futuro forzatamente. Alla fine abbiamo saputo che l'immagine sullo schermo era il confine del Caos Primordiale."


"Ancora meglio, abbiamo appreso che era localizzata nel più lontano est del Caos Primordiale; il confine più vicino alla Divina Regione Orientale."


"Questa luce rossa è qualcosa che è apparsa sul Muro del Caos Primordiale." Mo Yu sembrava assolutamente inquieto mentre lo diceva: "Se non ci sbagliamo, sembra... una fessura nel muro."


"Impossibile!" Disse immediatamente l'Imperatore Divino Shitian. "Il Muro del Caos Primordiale è un'esistenza tale che l'Imperatore del Drago... no, perfino i Veri Dei primordiali non potrebbero danneggiarlo nemmeno esaurendo tutte le loro forze. Quindi come può esserci una fessura nel muro?"


"È vero." L'Imperatore del Drago annuì con esperienza. "Il Muro del Caos Primordiale è una parete dimensionale che nemmeno i Veri Dei primordiali erano in grado di rompere. Se dovessimo pensare a qualcuno che può danneggiare il muro... sarebbero i tre Tesori Celesti."


"La Spada Ancestrale della Punizione Celeste, la Ruota della Calamità dell'Infante Diabolico e la Spina dell'Universo."


L'Imperatore Divino Shitian aggiunse: "Ma questi tre Tesori Celesti sono svaniti dopo che gli dei sono stati distrutti. Forse sono stati persi per sempre. Non mi direte che tutti e tre i tesori sono riapparsi nel mondo? Questa è una grande notizia."


"Comunque non siamo nell'Era degli Dei. Non c'è quasi energia primordiale in questo universo, così, anche se riapparissero in questo mondo, non potrebbero essere potenti come in passato. Perciò si è iniziato a dibattere se siano davvero abbastanza forti da poter anche danneggiare il Muro del Caos Primordiale. La Perla dell'Eternità è il miglior esempio di questo. Nel nostro Regno del Caos Primordiale, i suoi poteri divini sono solo..." Cang Shitian si rese conto di aver offeso inavvertitamente l'imperatore dell'Eternità, così si girò velocemente verso di lui dicendo: "Shitian non intende offendere assolutamente la Perla dell'Eternità."


"Non importa. Sta solo dicendo la verità. Comunque, se questo riguardasse solo la ricomparsa di tre Tesori Celesti, staremmo già festeggiando l'occasione. Non saremmo preoccupati come lo siamo adesso, no?" L'Imperatore dell'Eternità sospirò. "Non vi siete dimenticati di qualcosa? Il Muro del Caos Primordiale è una barriera dimensionale di livello elevatissimo. Anche se venisse danneggiato dalla Spada Ancestrale o dalla Ruota delle Calamità, si rigenererebbe velocemente come un normale spazio squarciato..."


Tutti aggrottarono le sopracciglia prima ancora che il discorso finisse.


"Ma per qualche motivo inspiegabile, questo marchio rosso non scompare mai dal Muro del Caos Primordiale. Per questo è estremamente preoccupante."


Il Divino Imperatore Shitian smise di sorridere. L'Imperatore del Drago rifletté con serietà per moltissimo tempo per poi dire: "È certo che è il Muro del Caos Primordiale?"


"Non avremmo radunato tutti qui se non ne fossimo sicuri." Disse l'Imperatore del Brahma Celeste. "Dopo che i tre Anziani del Mistero Celestiale ci hanno informati, sia l'Imperatore dell'Eternità che io siamo andati personalmente al confine del Caos Primordiale pagando un grande costo per confermarlo, decine di anni fa."


L'espressione dell'Imperatore del Drago cambiò nuovamente: "Così l'avete visto con i vostri occhi?"


Un conto era guardare l'immagine fornita dai tre Anziani del Mistero Celestiale, un altro era assisterlo personalmente. Dopotutto c'era sempre la possibilità che i tre Anziani si fossero sbagliati, ma il resoconto personale di due imperatori divini... doveva essere vero.


"Esatto!" L'Imperatore dell'Eternità annuì lentamente per poi dire con tono solenne: "Le dichiarazioni dei tre maestri erano così assurde che perfino noi abbiamo avuto difficoltà a crederci finché non l'abbiamo confermato con i nostri occhi. Quando l'Imperatore del Brahma Celeste e io siamo arrivati nel più lontano est del Caos Primordiale, abbiamo visto la luce rossa accecante nonostante fossimo ancora a milioni di chilometri di distanza. È proprio come ci hanno detto."


"No, potrebbe essere ancora più inquietante." Disse l'Imperatore del Brahma Celeste. "La fessura rossa del Muro del Caos è così bizzarra che giuro di non aver mai visto una cosa del genere in tutta la mia vita. E pensare che una sola linea può essere vista da milioni di chilometri di distanza."


"Questa è l'immagine profound che l'Imperatore dell'eternità e io abbiamo registrato quando eravamo al Muro del Caos Primordiale.


L'Imperatore del Brahma Celeste spinse le mani in avanti. In un istante, una fessura alta quanto una persona apparì nello schermo sopra il palco degli dei.


L'intera arena si riempì di luce cremisi. Sembrava che fosse caduta una pioggia di sangue. Tutti iniziarono a provare una paura inspiegabile mentre fissavano la fessura rossa che sembrava proprio sopra le loro teste, anche se ovviamente era solo un'immagine. Si sentivano come se le loro anime fossero state infilzate da un'arma letale, un serpente velenoso che mirava al loro punto debole. Rabbrividirono.


"C-c-c-cos... cos'è questo?" Disse istintivamente Mu Huanzhi.


"Questo... esiste davvero nel Muro del Caos Primordiale?"


"I due Divini Imperatori non possono aver mentito." Disse Yen Juehai. Le sue pupille si erano rimpicciolite mentre fissava la fessura rossa.


Questa era la ripresa della fenditura!


L'Imperatore del Brahma Celeste ritrasse il braccio e la terribile luce sanguinosa scomparì dal mondo. Tutti si rilassarono e si sentirono come se fossero scappati ad un purgatorio composto da un mare di sangue. Rimasero scioccati per moltissimo tempo.


"Dato che siete stati già lì, siete riusciti a scoprire come si è formata questa strana fessura?"


L'Imperatore del Brahma Celeste scosse la testa: "No. Tuttavia... siamo rimasti di fronte al Muro del Caos Primordiale per un intero anno e non abbiamo trovato nulla eccetto le normali tempeste spaziali. Tuttavia la fessura rossa si sta espandendo gradualmente."


L'Imperatore del Drago rimase senza parole.


"Quando l'Imperatore Divino dell'Eternità e io abbiamo raggiunto il Muro del Caos Primordiale, la fessura era solo lunga sette piedi." Disse l'Imperatore del Brahma Celeste. "Un anno dopo è arrivata a dieci piedi. Di conseguenza, non abbiamo avuto altra scelta se non considerare una possibilità terrificante..."


"Cioè che non sia dovuta ad un potere nel Caos Primordiale. O è una parte naturale del muro... o qualcosa di estraneo che proviene dall'esterno del Caos Primordiale!"
                                


                                



