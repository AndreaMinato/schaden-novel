---
title: Capitolo 1157 – Processo
pubDate: 2025-02-03T07:52:46.922Z
tags:
    - atg
---


<em>Capitolo regolare,
2 in coda, 0/10 donazione</em>
<em>-Schadenfreude</em>


"Fra... fratello Yun?"


Una volta che era arrivato al palco degli dei, a Huo Poyun era iniziato a ribollire il sangue. Quei grandi individui mitici erano davanti ai suoi occhi e lo stavano guardando. Aveva provato un entusiasmo senza precedenti e non era dell'umore per prestare attenzione agli altri. Solo ora aveva scoperto l'aura familiare di Yun Che da qualche parte alla sua destra. I due erano separati da meno di dieci persone.


La sua prima reazione indubbiamente fu di incredulità.


"Lui?" Non fu solo Huo Poyun a notare Yun Che. C'era un'altra persona che l'aveva visto e che serbava un odio profondo nei suoi confronti: Jun Xilei. Lo aveva fissato stordita per un po': "Impossibile... come si è infiltrato qui?"


"Cosa sta succedendo? Come può qualcuno che è solo al Divine Tribulation Realm...? Aspetta un momento. Questa persona è..." Lo sguardo di Shui Yingyue smise di muoversi per un secondo mentre si ricordava all'improvviso di quando l'aveva visto.


"Eheheh." Se c'era qualcuno che non era affatto sorpreso, a parte Wu Guike, era Shui Meiyin. Aveva osservato furtivamente Yun Che fin dall'inizio. Ora che lui aveva attirato l'attenzione dell'intero palco degli dei, gli occhi le brillavano. Il suo viso tenero mostrò un grande sorriso: "Così l'Assemblea Profound God può ospitare un evento così divertente."


"Era destinato ad accadere." Wu Guike iniziò ad inquietarsi.


"Chi è quella persona? Cosa sta succedendo esattamente?"


"Il primo livello... del Divine Tribulation Realm?! È impossibile rientrare tra i prescelti divini con una coltivazione del genere, vero?"


"Figuriamoci diventare un prescelto, sarebbe impossibile perfino superare la prima fase dei preliminari!"


"Che... abbia usato dei metodi speciali?"


"C'è bisogno di chiederlo? Non credevo che qualcuno avrebbe osato barare nell'Assemblea Profound God! Inoltre è entrato forzatamente tra i primi mille. Sta cercando di morire o cosa?!"


"Come ci è riuscito esattamente?"


"Che importa dei suoi metodi? È destinato a morire comunque!"


Alcuni iniziarono a discutere della questione e il resto si scambiò delle occhiate. Una volta che avevano scoperto Yun Che tra i primi mille, prima mostrarono sorpresa, poi incredulità. Dopodiché i loro sguardi rivelarono sdegno e pietà.


Era un risultato incredibile rientrare tra i primi mille nell'Assemblea Profound God. Arrivare tra i primi mille posti al primo livello del Divine Tribulation Realm era così assurdo che nemmeno un bambino di tre anni ci avrebbe creduto. Barare in sé non era così male, visto qualunque metodo si usasse, in sé era un tipo di abilità. Poteva essere ignorato se fosse stato fatto per ottenere risultati migliori e non uno non avesse osato troppo, finendo per essere esposto agli occhi dei quattro grandi imperatori divini della Divina Regione Orientale e degli innumerevoli realm king di altri regni stellari.


Sarebbe stato un eufemismo dire che era un suicidio. Era semplicemente una stupidità oltre ogni immaginazione.


Nell'area orientale del palco degli dei, le espressioni dei quattro grandi imperatori si incupirono. Anche l'Imperatore dell'Eternità, il più gentile e calmo tra di loro, era accigliato. Stava per dire qualcosa che una risata smodata risuonò nelle loro orecchie.


"Ahahahah, ahahahahah..." Cang Shitian si piegò all'indietro mentre rideva fragorosamente e batteva le mani: "Interessante, così interessante!" Una persona al misero primo livello del Divine Tribulation Realm è riuscito a rientrare tra i primi mille della Divina Regione Orientale, uh. Mi ha davvero ampliato gli orizzonti, ahahah."


Non c'erano dubbi che Cang Shitian stesse mettendo in ridicolo la Divina Regione Orientale e questo fece incupire ulteriormente le espressioni dei quattro grandi imperatori.


Anche un praticante del mistero al primo livello del Divine Tribulation Realm poteva rientrare tra i primi mille, come poteva non suscitare derisione?


Se notizie di questo avvenimento si fossero diffusi in giro, senza dubbio l'intero torneo sarebbe diventato oggetto di derisione.


Nonostante l'imperatore dell'eternità avesse ancora un'espressione calma, chiaramente il suo tono era solenne: "Qu Hui!"


Dopo che disse queste due parole con tono indifferente, l'intero palco si ammutolì.


L'onorabile Qu Hui atterrò sul palco degli dei, di fronte a tutti i "prescelti divini" senza dire una parola. La sua maestosità che sembrava mettere sotto pressione il mondo intero, fece rabbrividire tutti i coltivatori, che rimasero in silenzio per la paura.


Il suo sguardo, che sembrava più tagliente di una spada forgiata per un coltivatore della via del divino, si spostò e cadde su Yun Che. Tutti i giovani accanto a Yun Che si sentirono raggelare e si distanziarono velocemente da lui, spaventati. Si era formato un ampio spazio in mezzo ai mille coltivatori, con Yun Che al centro.


"Tu, lì, esci fuori."


Disse Qu Hui. Il tono della sua voce era estremamente indifferente. Nonostante non emettesse la minima forza misteriosa dalla sua voce, una coercizione piombò sugli altri come una pesante placca di ferro. Fece trattenere il respiro a tutti i giovani esperti, senza eccezione.


In origine questo sarebbe dovuto essere molto divertente, avrebbe permesso loro di gongolare delle disgrazie di qualcun altro e anche sfogare il proprio odio, tuttavia, a causa della fama spaventosa dell'onroabile Qu Hui, erano incredibilmente nervosi e sentirono pietà per Yun Che invece che disprezzo.


Perché di fronte all'onorabile Qu Hui, non importava quanto fossero importanti le proprie origini, anche se uno fosse il figlio illegittimo del re celeste, il colpevole sarebbe stato spacciato.


Senza esitare, Yun Che avanzò e si mise di fronte all'onorabile Wu Hui e non disse nulla.


Era accanto all'Imperatore del Drago e quasi tutti i grandi esperti della Divina Regione Orientale stavano prestando attenzione a lui.


In quel momento Yun Che era diventato il centro dell'Assemblea Profound God... Perfino Luo Changsheng non poteva avere un "onore così speciale".


"Come ti chiami? Da dove provieni?" Chiese l'onorabile Qu Hui. Il suo tono era privo della minima emozione.


"Yun Che, da un piano inferiore." Rispose con calma Yun Che.


Le sue parole crearono immediatamente un po' di trambusto tra i presenti del palco degli dei e molti cambiarono espressione. Perfino i regni stellari inferiori disprezzavano i coltivatori dei piani inferiori e li consideravano esistenze subalterne.


Anche se Yun Che fosse stato il figlio di un realm king di un regno stellare superiore, data la grave colpa che aveva commesso, certamente avrebbe subìto una punizione, senza alcuna pietà. Quindi, se proveniva davvero da un mero piano inferiore... non c'erano dubbi che sarebbe stato punito.


"Fratello... Yun..." Huo Poyun barcollò un po', mentre provava inquietudine. Tuttavia non osò intervenire imprudentemente.


"C-c-cosa dovremmo fare?" A Mu Huanzhi si erano rizzati i capelli ed era colto dal panico. Yun Che era il discepolo diretto di Mu Xuanyin. Se gli fosse successo qualcosa, non avrebbe avuto giustificazioni di fronte a lei una volta che fossero tornati nel loro regno stellare. Inoltre come sarebbe potuto essere un problema solo per Yun Che? Molto probabilmente anche il loro Regno della Canzone Glaciale sarebbe stato coinvolto.


Questa dopotutto era l'Assemblea Profound God, dove tutti e quattro gli imperatori, e anche gli Imperatori del Drago e Shitian erano arrivati!


"Questo ragazzo... normalmente è così astuto. Quindi... come mai è rincoglionito all'improvviso?" Anche Huo Rulie era allarmato e inquieto, mentre imprecava con furia.


"Oh?" Nell'area del Regno degli Dei Stellare, la Dea Stellare del Veleno Moonflower, che stava giocherellando con le dita per tutto il tempo ed era rimasta disinteressata fino a quel momento, strinse gli occhi ed emise un lieve gemito dalle labbra sensuali e seducenti.


"Cosa c'è?" Seduto accanto a lei, il Dio Stellare Shenhu le diede un'occhiata di sottecchi.


"Non è niente. Ho pensato all'improvviso a qualcuno." La voce di Moonflower era adorabile, dolce e fiacca, simile ad una bellezza attraente che parlava nell'orecchio con un uomo.


"Non so chi sia così sfortunato da essere ricordato da un diavolo come te." Disse il Dio Stellare Shenhu.


"È una persona morta ora." Moonflower si accarezzò gentilmente le dita lunghe e sottili che emettevano una fragranza di fiori. Strinse gli occhi: "Questo piccoletto che sta cercando di morire, non solo ha il suo stesso aspetto, ma anche il suo stesso nome. Non è piuttosto interessante?"


L'espressione dell'onorabile Qu Hui sembrava ancora più rigida del ferro, come se potesse rimanere sempre impassibile. Una strana luce però brillò dalle profondità delle sue pupille mentre guardava Yun Che.


Non solo lui, ma anche gli Imperatori del Drago, del Brahma Celeste, dell'Eternità e gli Dei Stellari e Lunari. Specialmente Shitian che stava ridendo come un pazzo e poi mostrò un'espressione interessata.


Perché Yun Che era troppo calmo.


Trovandosi di fronte a tutti gli imperatori e i realm king, figuriamoci una persona ordinaria, perfino un Realm King che aveva commesso una grave colpa sarebbe stato così terrorizzato da barcollare.


Tuttavia Yun Che... era rimasto immobile e impassibile. Anche la sua aura era tranquilla come uno specchio d'acqua. Sembrava un semplice osservatore che non aveva niente a che fare con la situazione... No, era ancora più calmo.


Spostava lo sguardo... Non per il terrore, ma con un'espressione quasi assorta.


Yun Che non aveva la minima paura. Al contrario, voleva che accadesse. Tuttavia non era davvero calmo come sembrava all'esterno, il suo cuore stava battendo con forza per tutto il tempo... ma non a causa della punizione che stava per ricevere.


<em>Bene... è ottimo... in una situazione del genere, sicuramente Jasmine mi noterà...


Jasmine... dove sei...? Sicuramente sei da qualche parte qui...</em> 


Lo sguardo e la percezione spirituale di Yun Che la stavano cercando costantemente. Negli otto anni in cui lui e Jasmine erano stati insieme, non avevano solo trascorso insieme giorno e notte, ma erano anche coesistiti nello stesso corpo. Era convinto che se Jasmine fosse stata nelle sue vicinanze, sicuramente sarebbe riuscita a percepirla.


Tutti e quattro i grandi realm king erano venuti qui... Dalla regione orientale si diffondeva un'aura sconvolgente e c'erano i membri del Regno degli Dei Stellari tra di loro...


Ma... non percepiva l'energia di Jasmine. Aveva già trascorso molto tempo a cercarla, ma non era ancora riuscito a trovarla.


<em>Jasmine non è venuta...? No! È proprio perché ci sono così tante aure potenti che non posso localizzarla in breve tempo. Se è qui, deve avermi visto ormai.</em>


Yun Che era pieno di speranza e nervosismo.


Dall'altra parte, in lontananza nel cielo.


La dea del Brahma distolse lo sguardo e disse con tono piatto e indifferente: "Che farsa inutile. Zio Gu, l'hai scoperto?"


Il vecchio rispose scuotendo lievemente la testa. "Nessuno di loro ha ciò che stiamo cercando. Né le persone tra il pubblico, né i mille prescelti divini."


"Prescelti divini? Umpf!" Qinye Ying'er sbuffò lievemente con sdegno. Non mostrò nessuna reazione per non aver trovato ciò che stava cercando, come se non avesse molte aspettative fin dall'inizio.


"Signorina," disse all'improvviso il vecchio: "Individui pericolosi si stanno avvicinando da est."


"Oh?"


"Sono le Dee Stellari del Massacro e del Lupo Celeste." Disse lentamente lo zio Gu. "La Dea Stellare del Massacro nutre un intenso odio nei suoi confronti. Insieme alla sua natura estrema, sicuramente la attaccherà anche se siamo nel Regno dell'Eternità. Quindi sarebbe meglio se la evitasse per il momento."


"..." la dea del Brahma rimase in silenzio per un po'. "Non importa. Tanto è inutile rimanere qui."


Prima che si muovesse, mormorò all'improvviso dubbiosa: "Strano. La Dea Stellare del Lupo Celeste ha una natura così puerile, è un po' strano che venga qui. Perché però la Dea Stellare del Massacro è venuta qui?"


"Zio Gu, prima allontanati con Fu e Xian. All'improvviso ho voglia di vedere se la Dea Stellare del Massacro ha fatto dei progressi negli ultimi anni."


Lo sguardo di Qianye Ying'er si spostò verso est. La sua aura scomparì lentamente e, mentre i suoi lunghi capelli dorati venivano scossi dal vento, una luce splendida brillò sul suo corpo.


"La percezione spirituale della Dea Stellare del Massacro è estremamente acuta. Faccia attenzione signorina."


Lo zio Gu non la fermò, perché una volta che Qianye Ying'er decideva di fare qualcosa, nessuno poteva farle cambiare idea.


La figura del vecchio dalla pelle rinsecchita brillò nel cielo e, dopo un istante, stava già volando via rapidamente insieme alle due domestiche con l'armatura argentata.


Anche la figura di Qianye Yin'er divenne sempre più sfocata fino a scomparire completamente.


Allo stesso tempo anche la sua aura svanì.


Sembrava una tecnica simile all'invisibilità perfetta del Riflesso Distruttore della Luna di Yun Che.
                                


                                



