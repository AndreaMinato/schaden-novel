---
title: Capitolo 1159 – Crimine Imperdonabile
pubDate: 2025-02-03T07:52:46.922Z
tags:
    - atg
---


<em><strong>Capitolo Sponsorizzato ringraziamo Roberto!</strong>
0 in coda, 0/10 donazione</em>
<em>-Schadenfreude</em>


"Yun Che!!"


Mu Bingyun impallidì per lo spaventò. Per quanto riguardava Mu Huanzhi e gli altri, erano inorriditi.


"È... finita. È davvero finita per lui stavolta." Huo Rulie fissò stordito la scena.


"Oh? Questo ragazzo... è piuttosto interessante, uh." L'Imperatore Divino Shitian guardò Yun Che con curiosità tenendosi il mento.


"Interessante? Umpf. Le sue origini sono inferiori, i suoi metodi sono spregevoli ed è anche ignorante e arrogante. Dovrebbe essere grato di trovarsi nel Regno dell'Eternità. Altrimenti, se fosse stato in un altro regno stellare sarebbe morto brutalmente diecimila volte." L'Imperatore degli Dei Stellari sbuffò.


"Ahah." L'onorabile Qu Hui rise lievemente, tuttavia la sua reazione fece rabbrividire fino al midollo tutti quanti. "Nonostante tu abbia fatto qualcosa di così spregevole e hai commesso un crimine così grande, non solo non te ne vergogni e non chini la testa in segno di rimorso, ma osi davvero essere così presuntuoso...?"


"Grande crimine?" Dato che aveva già risposto una volta all'altra parte, Yun Che non si disturbò più a trattenersi: "I miei mezzi sono stati certamente spregevoli e posso solo biasimare me stesso se sarò deriso e disprezzato da tutti, ma... vorrei chiedere di che grande crimine state parlando."


"Ahah! Usare un metodo così spregevole per barare sarebbe stato considerato un grande crimine in qualunque luogo di questo sconfinato universo. Commettere un'azione del genere nell'Assemblea Profound God è semplicemente sottovalutare il Regno dell'Eternità e tutti i coltivatori della mia Divina Regione Orientale, rendendolo un crimine ancora più detestabile e imperdonabile! Hai davvero la faccia di metterti a discutere?"


"Discutere? Perché dovrei farlo?!" Ruggì con furia Yun Che. "Era stato annunciato chiaramente nelle regole dei preliminari che ogni persona sarebbe stata proiettata con ogni oggetto che possedeva e che non c'erano restrizioni sull'uso di armi, oggetti profound o altri mezzi. La classifica è stata determinata in base al numero finale di sfere spirituali che si avevano in possesso!"


"In effetti è vero che i miei mezzi sono stati spregevoli, ma non ho violato la minima regola! Potete ridicolizzarmi e rimproverarmi per aver scelto un metodo del genere, ma per quale motivo lo definite barare e dichiarate che ho commesso un grande crimine?"


"..." L'onorabile Qu Hui chiaramente ne fu spiazzato. Non riuscì a rispondere per un po'.


La voce dell'Eternità non risuonava solo nel mondo all'interno della perla, ma poteva anche essere sentita all'esterno. Ripensandoci, quando aveva annunciato le regole, aveva menzionato proprio ciò che aveva detto Yun Che!


Yun Che era riuscito ad arrivare fin qui proprio contando sui suoi "mezzi"!


Nonostante il suo atto fosse stato spregevole... considerando l'annuncio della voce dell'Eternità, sicuramente non aveva violato nessuna regola!


Non solo l'onorabile Qu Hui rimase sbalordito per un po', ma perfino il Divino Imperatore dell'Eternità e gli altri ne furono lievemente sorpresi. Anche gli spettatori nel palco degli dei si stavano scambiando delle occhiate.


"Se avessi davvero violato le regole della competizione, naturalmente sarei stato squalificato dalla Perla dell'Eternità ed espulso immediatamente, ma ho superato i suoi round e ora sono qui, questo significa che anche la Perla dell'Eternità riconosce la mia posizione. Così che motivo avreste di dire che ho commesso un grande crimine?!"


Queste parole fecero cadere il cuore di Mu Bingyun in un abisso e il suo viso divenne mortalmente pallido... perché non importava quanto ragionevole o corretta sembrasse la sua conclusione, Yun Che aveva toccato il più grande tabù del Regno dell'Eternità.


La Perla dell'Eternità!!


"Che impertinenza!" Le espressioni di tutti gli abitanti del Regno dell'Eternità divennero cupe e l'onorabile Qu Hui si infuriò. "Giovane spregevole, prima sottovaluti l'Assemblea Profound God e poi osi parlare presuntuosamente della Perla dell'Eternità invece di ammettere la tua colpa e pentirtene?! Sei una persona estremamente audace e imperdonabile!"


"Oltraggioso!" Anche il Divino Imperatore dell'Eternità si era un po' rabbuiato.


"Questa canaglia ha osato davvero usare il nome della Perla dell'Eternità per nascondere la sua azione vergognosa! La sua audacia non ha limiti!" Un Anziano del Regno dell'Eternità ruggì di rabbia. "Onorabile Qu Hui, non c'è bisogno di agire secondo le convenzioni e sprecare tempo ed energia a discutere con questo giovane spregevole. Distrugga la sua coltivazione e lo cacci via dal Regno dell'Eternità!"


"Se la sta cercando. Niente può salvarlo ora."


"Non credevo che ci sarebbe stato qualcuno di così arrogante e ignorante. Oggi si può dire che mi abbia aperto gli orizzonti."


Una persona si fece avanti dal gruppo dei "prescelti divini". Si inchinò verso l'onorabile Qu Hui per poi dire con tono solenne: "Onorabile Qu Hui, siamo stati fortunati nel diventare prescelti celesti. Abbiamo applicato ogni tecnica che abbiamo appreso in tutta la nostra vita mentre combattevamo e abbiamo lottato affrontando la paura, senza osare rilassarci nemmeno per un momento.
Solo allora siamo riusciti ad ottenere una gloria del genere. Chi avrebbe pensato che un malvagio del genere si sarebbe infiltrato nel nostro gruppo. Non solo ha portato disonore al nome di prescelti divini, ma mi sento anche insultato da lui. Richiedo all'onorabile Qu Hui di punire gravemente questo malvagio spregevole e di darci giustizia."


La persona che aveva parlato era vestita di bianco e aveva un aspetto estremamente simile a quello di Luo Changsheng. Per quanto riguardava la sua identità, era proprio il figlio del Realm King del Sacro Universo e il fratello maggiore di Luo Changsheng, nato dai suoi stessi genitori, Luo Changan.


Anche Luo Changan aveva un altissimo talento e coltivazione, aveva anche una grande reputazione nella Divina Regione Orientale. Da quando però Luo Changsheng aveva iniziato a mostrare le sue abilità, non aveva più attirato l'attenzione. Tuttavia non sembrava essersene preoccupato ed era rimasto arrogante come prima. Contrariamente a quanto uno si poteva aspettare, era molto rispettoso nei confronti del suo fratello minore e seguiva le sue indicazioni. Inoltre era orgoglioso di essere il fratello maggiore di Luo Changsheng.


"Ammettere una persona così spregevole nel palco degli dei è di gran lunga peggiore di un insulto. È semplicemente la vergogna del mondo della coltivazione della nostra Divina Regione Orientale!"


"Che importa se è il diretto discepolo del Realm King Xuanyin...? Deve essere punito severamente!"


.....


Il palco degli dei era nel caos a causa di Yun Che. La principessa Caizhi spalancò la bocca e si strinse le mani. Era ansiosa e allarmata, ma non osò dire nulla.


"È... sempre... lo stesso..."


Il mormorio di Jasmine, che sembrava stesse parlando nel sonno, risuonò nelle sue orecchie.


"Basta!"


L'onorabile Qu Hui fece un cenno per zittire tutti quanti mentre fissava con sguardo tagliente Yun Che. Solo in pochissime occasioni si sarebbe arrabbiato, perché questo avrebbe influenzato il suo giudizio, impedendogli di perseguire la via della giustizia assoluta. Tuttavia era stato davvero irritato da Yun Che: "Sei giovane, così commettere errori è inevitabile. Finché riconoscerai le tue violazioni e riceverai una punizione appropriata, potresti essere perdonato. Tuttavia hai insistito a..."


"Non è che non riconosca il mio errore, anzi ho confessato tutto con sincerità!" Interruppe con tono solenne Yun Che. "È stato lei ad insistere ad insultare la mia maestra! Ahh... come potrei ammettere le mie colpe di fronte alla persona che ha insultato la mia maestra?!"


"Che impudenza!" L'onorabile Qu Hui si arrabbiò ulteriormente e le sue sopracciglia sollevate sembravano due spade affilate. In quanto capo dei giudici dell'Eternità, anche un realm king sarebbe stato cauto e accondiscendente di fronte a lui. Non avrebbe mai pensato che un giovane che non aveva nemmeno trent'anni avrebbe osato parlare con tale audacia. "Hai barato spregevolmente e hai causato trambusto nell'Assemblea Profound God, che sono in sé gravi crimini. Poi hai cercato vanamente di nascondere le tue malefatte usando il nome della Perla dell'Eternità, aggravando il tuo crimine. È impossibile che tu possa essere perdonato ora!"


"Non ti salveresti nemmeno se il realm king Xuanyin fosse qui!"


La rabbia dell'onorabile Qu Hui era spaventosa e tutti i realm king nel palco degli dei non osarono dire un'altra parola. Il suo sguardo si spostò verso gli altri prescelti. "C'è un'altra persona che deve essere punita. Esci fuori da solo!"


L'onorabile Qu Hui naturalmente stava parlando della persona che aveva aiutato Yun Che a barare.


Nel momento in cui finì di parlare, come se fosse stato folgorato, Wu Guike iniziò a tremare intensamente, le sue gambe si afflosciarono e si inchinò direttamente. Disse con voce tremante: "Riconosco... il mio errore... sono... stato costretto a farlo... io... io..."


Tutti furono sorpresi dalla reazione di Wu Guike. Chi non conosceva il suo nome? Non pensavano nemmeno nei loro sogni che il complice sarebbe stato il figlio del Realm King del Divino Regno Marziale!


Wu Sanzun, il Realm King del Divino Regno Marziale, era seduto con noncuranza al suo posto, ma quando vide questa scena rimase sbalordito per un momento per poi fremere come se qualcuno gli avesse spalmato dello sterco in faccia. Si alzò e indicò Wu Guike con un dito tremante: "KÈer... tu... tu!!"


"Onorabile padre! Non l'ho fatto davvero intenzionalmente... Sono stato costretto, altrimenti, anche se..."


"Sta zitto!" A Wu Sanzun stavano quasi per scoppiare gli organi interni dalla rabbia. Poteva scommettere che Yun Che aveva ottenuto qualche prova delle azioni spregevoli di Wu Guike. Stava ansimando e imprecò con rabbia: "Figlio indegno, idiota!"


Anche se era estremamente furioso, Wu Guike alla fine era il figlio di cui era andato più orgoglioso in questi ultimi anni. Inoltre era un momento critico... Wu Sanzun fece un respiro profondo e poi disse con tono pieno di vergogna: "Onorabile Gu Hui, ha commesso un così grave errore perché non l'ho educato appropriatamente. Però l'ha fatto solo perché è stato costretto da un malvagio. Inoltre..."


"Non c'è bisogno di dire niente." L'onorabile Qu Hui fece un cenno, interrompendo Wu Sanzun. Disse con voce fredda: "Wu Guike, in quanto coltivatore, non dovresti perdere la tua coscienza e il tuo senso dell'onore, nemmeno una volta raggiunti grandi risultati nella via del profound!
In quanto distinto figlio di un realm king, come hai potuto commettere un così grande errore nell'Assemblea Profound God? Hai il minimo senso dell'onore e della dignità di un figlio di un realm king e di un praticante della via del profound del divino?!


Nonostante fosse stato rimproverato e insultato di fronte a tutti, Wu Guike naturalmente non si comportò "stupidamente" come Yun Che. Si inginocchiò di nuovo e disse con voce singhiozzante: "Sono consapevole del grave errore che ho commesso e mi scuso con l'onorabile padre e tutti i membri della vecchia generazione qui. Inoltre non ho più la faccia di definirmi un prescelto divino. Wu Guike chiede all'onorabile Qu Hui di punirlo. Non importa quanto sarà severa la punizione, la accetterò assolutamente."


"Umpf! Nonostante tu abbia commesso un grande errore, dopotutto non sei il colpevole principale. Riceverai la punizione che meriti, ma non sarà grave come l'espulsione dal gruppo dei prescelti divini."


Le sue parole fecero rivelare un po' di contentezza in Wu Guike. Anche Wu Sanzun sospirò di sollievo.


"Per quanto riguarda la tua punizione, ne parleremo dopo." L'onorabile Qu Hui tornò a guardare Yun Che. Sollevò lentamente il braccio e la sua voce divenne molto più gelida: "Yun Che! Te lo chiederò per l'ultima volta. Ammetti le tue colpe?!"


!


"Eheheheh.... ahahahahahah!!"


Prima che Yun Che potesse rispondere, risuonò una risata inopportuna e acuta.


Nell'area orientale, l'Imperatore Divino Shitian si stava piegando all'indietro sulla sedia mentre rideva fragorosamente senza fermarsi. In quanto uno degli Imperatori della Divina Regione Meridionale, si poteva immaginare quanto fosse terrificante il livello della sua coltivazione. La sua risata conteneva un potere tirannico e scuoteva i timpani e le anime di tutti quanti al punto da farli tremare. Anche Qu Hui si irrigidì e si fermò.


"Ahahahahah... meraviglioso, divertente." Mentre tutti lo guardavano con stupore, il Divino Imperatore Shitian alzò le mani e rise fragorosamente come se non ci fosse nessun altro a parte lui. I suoi gesti e le sue parole non mostravano rispetto: "Ho sempre creduto invano che la Perla dell'Eternità fosse un'entità sacra impareggiabile in questo mondo. Così non era così speciale dopotutto, tsk tsk tsk."


Il palco degli dei divenne mortalmente silenzioso in un istante. Prima tutti gli abitanti del Regno dell'Eternità rimasero sbalorditi, poi si infuriarono.


Il solo menzionare della perla di Yun Che era già sufficiente a commettere un tabù e l'osservazione del Divino Imperatore Shitian era chiaramente un insulto.


L'onorabile Qu Hui si girò all'improvviso. La sua espressione si incupì, ma data l'identità del Divino Imperatore Shitian, non era nella posizione di rimproverarlo.


"Cang Shitian!"


Non importava quanta compostezza avesse il Divino Imperatore dell'Eternità, si infuriò: "Le ho mostrato rispetto come ospite e l'ho trattata nel modo più appropriato possibile. Ha davvero osato insultare e denigrare la Perla dell'Eternità... Crede davvero che il mio Regno dell'Eternità possa essere insultato facilmente?!"


"Avrei insultato e denigrato la Perla dell'Eternità? Non capisco di cosa state parlando." Cang Shitian smise di sorridere contento. Socchiuse gli occhi lunghi e stretti e disse con un sorriso freddo e derisorio: "Non lo state facendo voi?!"


Indicò Yun Che e disse con voce tonante: "Questo ragazzo di nome Yun Che ha superato le prima due fasi preliminari dell'assemblea Profound God seguendo le regole determinate dalla Perla dell'Eternità. È anche riuscito a rientrare tra i primi mille sotto il suo riconoscimento."


"È stato mandato qui anche lui, questo può solo significare che il suo risultato è stato approvato dalla Perla dell'Eternità."
"Tuttavia avete continuato a parlare di giustizia e avete deciso che ha barato e che quindi ha commesso un grande crimine. Non solo volete espellerlo dal gruppo di prescelti divini, dal vostro atteggiamento sembra che come minimo distruggereste la sua forza misteriosa per punirlo, uhuh..."


"Tsk, tsk, tsk. Il vostro Regno dell'Eternità è davvero così potente e tirannico. Non solo ignorate le regole stabilite dalla Perla dell'Eternità, ma modificate il risultato. È ancora peggio che insultare e denigrarla. Semplicemente non ve ne frega niente dei desideri della Perla dell'Eternità e dite ancora che sono io ad insultarla e denigrarla... Eheh, tsk, tsk, tsk. È davvero una rivelazione per me e mi dà l'opportunità di ridere a più non posso, ahahahahahaah!"
                                


                                



