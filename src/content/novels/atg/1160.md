---
title: Capitolo 1160 – Alti e Bassi
pubDate: 2025-02-03T07:52:46.922Z
tags:
    - atg
---


<em>Capitolo regolare,
1 in coda, 0/10 donazione</em>
<em>-Schadenfreude</em>


"Cang Shitian, lei..." Dall'espressione del Divino Imperatore dell'Eternità trapelò indignazione. Voleva rimproverarlo con rabbia, ma non riuscì a trovare parole per ribattere.


Perché, ogni sua parola di derisione... era indiscutibile.


"Io cosa?" Cang Shitian alzò le sopracciglia vedendo la reazione del Divino Imperatore dell'Eternità. "Che abbia detto qualcosa di inesatto?"


"In questa Assemblea Profound God, si poteva usare ogni mezzo e verranno presi in considerazione solo i risultati. Non mi direte che non sono le regole che la Perla dell'Eternità ha deciso?"


"Non ditemi che non siete voi del Regno dell'Eternità a considerare un criminale il ragazzo che ha seguito questa regola?!"


"Non ditemi che non è stata la Perla dell'Eternità ad aver fatto rientrare questo ragazzo tra i primi mille?!"


"Non ditemi che non è stata la Perla dell'Eternità a mandare qui questo ragazzo?!"


"Non ditemi che non siete stati voi del Regno dell'Eternità a negare questo risultato e a definirlo una disgrazia per la via del divino?!"


Il Divino Imperatore Shitian spalancò le braccia: "Se ho detto qualcosa di sbagliato, spero che il Divino Imperatore dell'Eternità sarà abbastanza generoso da correggermi."


Nell'istante in cui finì di parlare, il palco degli dei si ammutolì all'improvviso. Ben presto l'atmosfera divenne incredibilmente imbarazzante... il Divino Imperatore dell'Eternità guardò irritato Cang Shitian, ma non riuscì a rispondere per molto tempo.


Era ovvio che... non aveva parole per ribattere!


Perché, contrariamente alle aspettative degli altri, ogni sua osservazione era valida.


I preliminari dell'Assemblea Profound God si tenevano nella Perla dell'Eternità e le regole della competizione erano state stabilite dal tesoro divino. Ogni fenomeno e risultato erano stati tutti decisi dalla Perla dell'Eternità. La Voce dell'Eternità aveva annunciato il regolamento, specificando che non c'erano restrizioni in quanto a mezzi e Yun Che era stato mandato qui solo perché la Perla dell'Eternità l'aveva approvato.


La forza misteriosa di Yun Che era solo al primo livello del Divine Tribulation Realm. Era impossibile per lui superare le due fasi contando sulla sua forza. Era un fatto indisputabile che avesse barato e che un metodo del genere sarebbe stato sdegnato e considerato ingiusto dagli altri praticanti del mistero.


Inaspettatamente però, secondo le regole stabilite dalla Perla dell'Eternità, il metodo di Yun Che non poteva essere considerato una violazione delle regole. Yun Che si era anche difeso portando la stessa argomentazione poco tempo fa... Tuttavia non solo le sue parole erano state ignorate, ma i suoi "crimini" erano stati considerati più gravi perché aveva menzionato la Perla dell'Eternità.


Yun Che era un nessuno dei piani inferiori e avevano ammesso di aver barato. Com'era possibile che ci fosse qualcuno di così stolto da parlare in difesa di un malvagio del genere di fronte ai membri del Regno dell'Eternità?


Nemmeno Mu Bingyun, che aveva fatto del suo meglio per proteggerlo, avrebbe osato menzionare la Perla dell'Eternità.


Sorprendentemente però era stato Cang Shitian, che aveva chiamato ripetutamente in causa la Perla dell'Eternità, ad aver lasciato senza parole l'Imperatore Divino.


Yun Che: "..."


"Ahahah," Vedendo che l'Imperatore dell'Eternità non era riuscito a rispondere, Cang Shitian strinse gli occhi e iniziò a ridere: "Dato che non ha nulla da dire, significa che non mi sbagliavo, no? Tsk, tsk, non vi importava fin dall'inizio della Perla dell'Eternità e ho solo detto che non era niente di speciale. Se parliamo di insultare e svalutare la Perla dell'Eternità, non posso rivaleggiare con voi."


"Inoltre, la regola stabilita dalla Perla dell'Eternità è davvero buona. In un vero campo di battaglia non si può essere esigenti in quanto a metodi, sarà il vincitore ad essere rispettato alla fine.
Nonostante questo ragazzo di nome Yun Che abbia una forza misteriosa insignificante, è riuscito a ricattare il figlio di un Realm King negli stadi avanzati del Divine Spirit Realm. Un'abilità del genere è superiore ad una mera forza misteriosa di alto livello.
È piuttosto ragionevole che sia stato ammesso nel gruppo dei prescelti divini della Regione Orientale. Se insistiamo a valutare la forza di una persona con la coltivazione, possiamo fare una classifica basandoci sul livello della loro forza misteriosa. Che significato ci sarebbe nel tenere l'Assemblea Profound God?!"


"Cang Shitian..." Disse l'Imperatore dell'Eternità sforzandosi di trattenersi: "Qualcuno come lei che proviene dalla Divina Regione Meridionale non ha bisogno di preoccuparsi delle questioni della mia Divina Regione Orientale."


"Oh!" Cang Shitian sospirò. "Pensavo che, data la sua compostezza e la sua ampiezza di vedute, avrebbe riconosciuto il suo errore e l'avrebbe rettificato dopo che le ho ricordato le regole della Perla dell'Eternità. Questo avrebbe dimostrato in qualche modo che è stato solo un attacco di stupidità temporaneo e che in realtà le importa della Perla dell'Eternità. Ma alla fine ha parlato della Divina Regione Orientale per spaventarmi. Oh, sono così intimorito ora."


Il Divino Imperatore Shitian strinse gli occhi e sospirò lievemente: "L'ho sempre rispettata. Spero che non farà qualcosa che mi spingerà... a diminuire la mia considerazione nei suoi confronti."


I guardiani, gli Anziani e i giudici del Regno dell'Eternità erano già quasi tutti alzati e rabbuiati. Il Regno dell'Eternità aveva un prestigio supremo e, perfino nell'intero universo, era un'esistenza senza eguali. Era la prima volta che si sentivano tutti così arrabbiati e a disagio.


Il Regno dell'Eternità non temeva nessuno e naturalmente non era nemmeno intimorito da Cang Shitian, indipendentemente dai suoi mezzi.


Chi si sarebbe aspettato però che... avrebbe usato la Perla dell'Eternità per ridicolizzarli! Inoltre ogni sua parola era veritiera.


Ribattere sarebbe stato come negare la volontà del tesoro divino... Come potevano farlo?!


Tutti gli esperti nel palco degli dei mostrarono espressioni sorprese e guardarono Cang Shitian sotto una nuova luce... il guerriero era il secondo più forte tra i quattro imperatori divini della Regione Orientale, alla pari con l'Imperatore dell'Eternità. Si diceva che fosse un individuo estremamente potente.


Oggi stavano assistendo alla sua dimostrazione di forza.


"Ahah, per favore non cavillate."


Una lieve risata, come una voce divina da un palazzo celeste, disperse all'istante l'atmosfera opprimente. L'Imperatore del Drago si rivolse ai due: "Rispettabili imperatori divini, potreste sentire il mio parere?"


Il Divino Imperatore dell'Eternità, che era stato influenzato dalla sua rabbia improvvisa e non aveva ancora avuto l'opportunità di sfogarla, annuì sollevato, come se avesse visto una luce brillante nell'oscurità: "Chiedo consiglio all'Imperatore del Drago."


L'Imperatore del Drago aveva un'esperienza incredibile ed era molto intelligente. Come poteva non essersi accorto che lo scopo di Cang Shitian non era di difendere Yun Che da un'ingiustizia, ma che stava sfruttando l'argomento per deridere e irritare il Regno dell'Eternità... o forse l'intera Divina Regione Orientale.


Bisognava dire che questa mossa di Cang Shitian era piuttosto insidiosa. Se il Regno dell'Eternità non avesse cambiato la sua decisione, allora avrebbe confermato di stare trascurando il giudizio della Perla dell'Eternità, andando contro alle regole e dissacrando il tesoro divino che proteggeva il loro regno e l'esistenza in cui riponeva la sua assoluta fiducia.


Se però la punizione di Yun Che fosse stata cancellata e la sua identità come prescelto divino fosse stata riconosciuta, le parole che l'imperatore aveva detto si sarebbero rivoltate contro di lui. Tuttavia questo non era il punto più importante, perché se la situazione fosse stata gestita appropriatamente, invece lo avrebbe fatto sembrare estremamente aperto di vedute.


Se però un praticante del mistero al primo livello del Divine Tribulation Realm fosse riuscito a rientrare tra i primi mille nell'Assemblea Profound God e fosse stato mandato nella Divina Regione dell'Eternità, dove ogni posto era estremamente prezioso...


Se si fosse diffusa in giro voce di questo, sicuramente sarebbe diventata un'enorme umiliazione.


Perciò, qualunque scelta facesse il Regno dell'Eternità, sarebbe stato incredibilmente difficile accettare le conseguenze.


Osservando l'espressione di Cang Shitian, l'Imperatore del Drago disse con un lieve sorriso: "Yun Che ha usato un metodo insolito per ottenere un livello che non corrisponde alla sua vera forza. La sua azione ha davvero violato la dignità della via del profound e merita di essere sdegnata, ma nemmeno l'Imperatore Divino Cang Shitian ha detto niente di sbagliato. Nonostante sia motivo di sdegno per la via del profound, non ha infranto le regole dell'Assemblea Profound God."


"Perciò, secondo me Yun Che merita di essere disprezzato, ma non dovrebbe essere punito e dovrebbe poter continuare a partecipare all'Assemblea Profound God fino alla fine. Per quanto riguarda la possibilità di entrare nel Regno dell'Eternità..." L'Imperatore del Drago sorrise lievemente. "Questo richiederà la decisione congiunta del Divino Imperatore dell'Eternità e della Perla dell'Eternità. Quando arriverà il momento, avremo solo bisogno di interrogare la volontà della Perla dell'Eternità."


Il Divino Imperatore dell'Eternità considerò le sue parole per un breve momento, dopodiché capì. La sua rabbia si spense completamente e disse con grande ammirazione: "Le sue parole non possono essere più giuste. Il modo in cui stavamo trattando Yun Che certamente è stato piuttosto inappropriato. Quindi faremo come ha detto l'Imperatore del Drago."


A tutti i membri del Regno dell'Eternità brillarono gli occhi e si rilassarono.


Le parole dell'Imperatore del Drago sembravano un riconoscimento delle parole di Cang Shitian, ma in realtà avevano un sottinteso. Yun Che sarebbe rimasto nell'Assemblea Profound God e avrebbe continuato a partecipare nella prossima competizione, ma, data la sua forza, sicuramente sarebbe stato eliminato durante la terza fase dei preliminari e così sarebbe stato ancora più impossibile per lui partecipare nell'ultima parte del torneo.


Questo significava praticamente che la sua presenza non avrebbe influenzato minimamente la competizione seguente.


Potevano avergli riconosciuto il diritto di partecipare, ma per entrare nel Divino Regno dell'Eternità ciò che importava di più... dalle parole dell'Imperatore del Drago, sarebbe stata la decisione congiunta dell'Imperatore e della Perla dell'Eternità. Quando arriverà il momento, dovrà solo "interrogare la volontà della Perla dell'Eternità", era una soluzione estremamente ingegnosa.


Era l'Imperatore del Drago dopotutto. In breve tempo aveva risolto il dilemma del Regno dell'Eternità con poche parole.


"Come previsto da sua maestà, ha detto delle parole così convincenti." Cang Shitian ridacchiò. Prese posto e si appoggiò ad un bracciolo senza dire un'altra parola.


"Qu Hui!" Il Divino Imperatore dell'Eternità disse con tono solenne: "Nonostante i mezzi di Yun Che siano stati spregevoli, non ha violato le regole della competizione. L'abbiamo già condannato e rimproverato abbastanza, quindi non c'è bisogno di punirlo gravemente. Inoltre non c'è bisogno di impedirgli di partecipare all'Assemblea Profound God e questo si applicherà anche al caso di Wu Guike."


"Sì." L'onorabile Gu Hui accettò l'ordine, dopodiché disse con tono freddo: "Yun Che, Wu Guike, andate!"


"Wu Guike esprime la sua gratitudine... per il perdono dell'onorabile Qu Hui." Wu Guike arretrò velocemente con un'espressione terrorizzata, ma in realtà era piuttosto calmo.


"..." Yun Che rimase fermo per un po' a fissare davanti a sé con sguardo vacuo. Osservò intensamente l'onorabile Qu Hui e tornò anche lui nel gruppo dei mille giovani. Tuttavia i giovani prescelti vicini a lui si allontanarono, c'era un profondo sdegno nelle loro espressioni.


Figuriamoci i suoi mezzi spregevoli, solo le origini e la coltivazione di Yun Che erano sufficienti per essere disprezzato da loro.


L'esito andò oltre le aspettative di Yun Che. Il suo sguardo e la sua percezione spirituale stavano cercando costantemente Jasmine, ma non trovò la minima traccia di lei. Questo lo fece pensare al peggiore risultato.


Jasmine... non era venuta nel Regno dell'Eternità.


Anche Mu Bingyun l'aveva avvertito di questa possibilità... L'Assemblea Profound God era la sola opportunità di Yun Che di vedere la Dea Stellare del Massacro. Alla fine però era soltanto una possibilità. Sarebbe dipeso dalla sua fortuna o, più precisamente, dalla volontà del cielo se avesse partecipato o no all'Assemblea Profound God.


<em>Jasmine... Non è venuta...?</em>


<em>Tutti i miei sforzi... sono stati invano...?</em>


"Qu Hui, ora ci siamo occupati di questa questione. Non parliamone più prima della fine dell'Assemblea Profound God." Disse il Divino Imperatore dell'Eternità. "Ora si sono radunati così tanti eroi sbalorditivi qui, quindi daremo la priorità al corretto svolgimento dell'Assemblea Profound God."


Qu Hui annuì lievemente e l'aura rabbiosa che emetteva si attenuò poco a poco. Dopo un momento rimase solo la sua maestosità e non degnò più di uno sguardo Yun Che.


"Avete superato tutti le due fasi dei preliminari e avete ottenuto la gloria di ricevere il titolo di prescelto divino, questa è già una prova della vostra forza... e dei vostri mezzi. La vera Assemblea Profound God però inizierà in questo istante!"


"Anche se siete tutti giovani, credo che dovreste aver sentito del culmine di ogni sessione dell'Assemblea Profound God, la battaglia degli dei. Quella è la battaglia più onorabile, l'arena dei giovani esperti che mostra la forza misteriosa più potente della giovane generazione della nostra Divina Regione Orientale."


"Inoltre solo trentadue persone parteciperanno alla battaglia degli dei!"


In seguito alle parole potenti e fredde di Qu Hui, tutti tornarono a concentrarsi sul torneo. I prescelti divini, in particolare, iniziarono a riempirsi di spirito combattivo.


"Poi la terza fase dei preliminari determinerà se i contendenti avranno dei requisiti per partecipare alla battaglia degli dei! Gli altri 968 dovranno lasciare l'Assemblea Profound God!"


"Gulp" ... Molti giovani praticanti del mistero si innervosirono e deglutivano continuamente.


Il prossimo incontro indubbiamente sarebbe stato davvero intenso... perché erano tutti potenti guerrieri... eccetto Yun Che.


Era facile immaginarsi quanto sarebbe stato difficile... arrivare tra i primi 32 tra i 1000 prescelti divini.


"Il campo di battaglia della terza fase sarà..." L'onorabile Qu Hui si girò e guardò la Torre dell'Eternità che connetteva la terra al firmamento. "Proprio in questa Torre dell'Eternità!"
                                


                                



