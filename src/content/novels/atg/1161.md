---
title: Capitolo 1161 – Torre dell’Eternità
pubDate: 2025-02-03T07:52:46.922Z
tags:
    - atg
---


<em><strong>Capitolo regolare, 1 in coda, 0/10 donazione</strong></em>


<em><strong>-Alstor</strong></em>






La Torre dell’Eternità si trovava al centro del Regno dell’Eternità. Non esisteva davvero, ma era una proiezione dell’aura della Perla dell’Eternità.


Fin dall’inizio dell’Assemblea Profound God, si erano diffuse alcune voci secondo cui uno dei round del torneo si sarebbe tenuto nella Torre dell’Eternità. Tuttavia, i “Giovani Prescelti” fecero comunque fatica a trattenere il loro entusiasmo, quando sentirono le parole dell’Onorevole Qu Hui.


Sebbene fosse solo una proiezione illusoria, era il luogo più sacro e straordinario dell’intera Regione Orientale.


“… siamo d’accordo sul fatto che abbiamo appena evitato una tragedia?” chiese Mu Huanzhi. Fra i membri del Regno della Canzone Glaciale, nessuno era dell’umore adatto a prestare attenzione al seguente round dell’Assemblea Profound God. Inizialmente avevano pensato di non avere più nessuna via di scampo, ma poi la situazione si era improvvisamente calmata. Mu Huanzhi non si era ancora ripreso dallo shock, sebbene fosse passato parecchio tempo.


Mu Bingyun scosse la testa e rispose, con un debole sospiro: “Mia Sorella Maggiore faceva bene a preoccuparsi… è praticamente come se fosse posseduto da uno spirito malvagio. Si è comportato così anche quando l’ha incontrata per la prima volta, e ora l’ha fatto di nuovo qui nel Regno dell’Eternità… credo che in vita sua non riuscirà mai davvero a trattenersi.”


“Non preoccupatevi. Dopo gli scherni dell’Imperatore Shitian e considerando che anche l’Imperatore del Drago ha espresso la sua opinione, Yun Che sarà al sicuro, almeno finché rimarrà nel Regno dell’Eternità. Tuttavia…” disse Yan Juehai, scuotendo la testa: “Temo che da oggi in poi Yun Che non sarà molto al sicuro nella Regione Orientale. Una volta terminata l’Assemblea Profound God, farete meglio a riportarlo immediatamente nel Regno della Canzone Glaciale. Inoltre, dovrebbe restarvi fino a quando non avrà ottenuto una grande forza misteriosa.”


Mu Huanzhi rifletté su quelle parole, poi annuì sospirando.


“Nel terzo round dei preliminari, saranno ancora delle vostre proiezioni complete a entrare nel campo di battaglia.”


Nessuno rimase sorpreso dalle parole dell’Onorevole Qu Hui. La vera Torre dell’Eternità si trovava all’interno della Perla dell’Eternità, mentre quella al suo esterno non era altro che una sua gigantesca proiezione illusoria. Quindi, era ovvio che potessero entrarvi solo le loro proiezioni spirituali.


“Verrete inviati al piano terra della Torre dell’Eternità e il vostro obiettivo sarà raggiungere il trecentesimo piano!”


“Ogni piano sarà sorvegliato da una potente Bestie Misteriose e da un’Ombra Profound dello stesso livello. A ogni piano, le Bestie Misteriose e le Ombre Profound diventeranno più numerose o più forti, perciò avanzare sarà sempre più difficile.”


“La regola per vincere è molto semplice. I primi trentadue concorrenti a raggiungere il trecentesimo piano potranno partecipare alla fase finale, la Battaglia degli Dei!”


Il regolamento era senza dubbio chiaro e semplice, dal momento che a vincere sarebbero stati i primi trentadue a raggiungere il trecentesimo piano. Tuttavia, si trattava della Torre dell’Eternità e i partecipanti erano i mille Giovani Prescelti. Era ovvio che, sebbene “raggiungere il trecentesimo piano” potesse sembrare piuttosto facile, in realtà sarebbe stato terribilmente difficile.


“Aspetti un momento.” Non appena l’Onorevole Qu Hui ebbe finito di parlare, si sentì improvvisamente una voce piuttosto distratta e dal tono decisamente maleducato. Era l’Imperatore Shitian, che disse pigramente: “Questo Sovrano vorrebbe ricordarle una cosa riguardo a questo terzo round. Dovrebbe dire chiaramente quali metodi possono essere utilizzati e quali no, spiegandolo nel dettaglio. Altrimenti, sarebbe davvero un peccato se per caso qualcuno vincesse seguendo le regole e poi venisse inaspettatamente ucciso da un folle.”


L’Imperatore dell’Eternità aveva un’espressione infuriata, ma non disse nulla.


L’Onorevole Qu Hui corrugò lievemente la fronte. Non rispose direttamente all’Imperatore Shitian, ma il suo tono divenne ancora più serio: “Anche stavolta, verrete proiettati completamente nella Torre dell’Eternità! L’unica regola è che i primi trentadue concorrenti a raggiungere il trecentesimo piano vinceranno. Eccetto questo…”


“Non – c’è – nessun’altra – regola!!”


Qu Hui pronunciò quelle ultime parole in tono terribilmente severo. Era chiaro che fossero indirizzate all’Imperatore Shitian.


“Potete utilizzare qualsiasi cosa possediate, come preferite, che si tratti di armi, armature, oggetti o Formazioni Misteriose. Non c’è assolutamente nessuna restrizione ai vostri mezzi. Se per caso vorrete utilizzare un qualche metodo vergognoso e spregevole, andrà bene lo stesso!”


“Tuttavia, questo Onorevole Giudice deve darvi qualche avvertimento!”


L’Onorevole Qu Hui si accigliò e disse lentamente: “Innanzitutto, la struttura dello spazio all’interno della Torre dell’Eternità è molto particolare, quindi neppure i Manufatti o le Formazioni Misteriose di teletrasporto funzioneranno. Perciò, è ancora più impossibile che riusciate a lacerare lo spazio con la vostra forza misteriosa! Vi consiglio di rinunciare subito all’idea di saltare qualche piano teletrasportandovi!”


“Secondo, questo Onorevole Giudice vi suggerisce di non evitare nessuna delle Bestie Misteriose o delle Ombre Profound, ma di sconfiggerle tutte con la forza! infatti, una volta percepita la vostra aura continueranno a inseguirvi finché non vi avranno ucciso! Provare a raggiungere frettolosamente il piano successivo evitandole vi farà solo ritrovare accerchiati e verrete attaccati sia da davanti che da dietro, sarà come esservi scavati la fossa da soli!”


“Una volta morti, anche se potrete risorgere, rinascerete dieci piani più in basso di quello dove siete stati uccisi! Inoltre, anche le Bestie Misteriose e le Ombre Profound di quei dieci piani torneranno in vita!”


“In quanto a evitare di essere percepiti dalle Bestie Misteriose e dalle Ombre Profound, Umpf! Beh, in effetti potrebbe essere una buona idea… ma è un vero peccato che ogni piano contenga un ambiente completamente diverso dai precedenti, sempre estremamente selvaggio e inospitale. Sperare di trovare l’accesso al piano successivo prima di essere individuati è praticamente solo un sogno irrealizzabile!”


“Terzo…” lo sguardo gelido dell’Onorevole Qu Hui trafisse chiaramente Yun Che: “Non sperate di sfruttare la forza di qualcun altro. Ognuno di voi sarà inviato in una parte diversa della proiezione della Torre dell’Eternità!”


“In altre parole, combatterete completamente isolati gli uni dagli altri! Nessuno potrà interferire con la prova di qualcun altro! Potrete affidarvi solamente a voi stessi!”


Il pubblico si fece piuttosto rumoroso. Alcuni discutevano del terzo round, altri erano senza parole e alcuni stavano persino annuendo di nascosto.


Il primo e il secondo round si erano basati molto sul caso, per via delle loro regole molto particolari – alla fine, persino il fatto che Yun Che li avesse superati entrambi barando non era stato giudicato un’infrazione del regolamento.


Ma quel terzo round, come aveva detto chiaramente l’Onorevole Qu Hui, era davvero una feroce competizione nel senso più stretto del termine, che avrebbe valutato la reale forza dei partecipanti.


Avrebbero dovuto uccidere tutte le Bestie Misteriose e le Ombre Profound che avrebbero incontrato lungo il percorso e provare a evitare gli scontri sarebbe stato praticamente come firmare la propria condanna a morte. Non potevano neppure usare nessun Artefatto Spaziale. Inoltre, ogni “campo di battaglia” era completamente isolato dagli altri, perciò nessuno avrebbe potuto ostacolare o aiutare gli altri concorrenti.


Era evidente che il modo più sicuro, o meglio, l’unico, di raggiungere il trecentesimo piano fosse uccidere ogni singola Bestia Misteriosa e Ombra Profound di ogni piano… e lo si doveva fare il più in fretta possibile.


Soltanto con una forza schiacciante ci si poteva riuscire.


Non c’era assolutamente nessuna possibilità di riuscire a barare!


Ecco perché l’Onorevole Qu Hui aveva gridato immediatamente che “non c’era nessun’altra regola”, senza esitare.


Era come dire: <em>“Anche se permettiamo di utilizzare qualsiasi mezzo, cosa credete di poter fare?”</em>


Gli sguardi di molti dei presenti, che se rendessero conto o no, si posarono su Yun Che. Tutti stavano ridendo mentalmente, pensando alla sua insignificante forza misteriosa al primo livello del Divine Tribulation Realm… c’erano in totale trecento piani e la difficoltà aumentava a ognuno di essi. I primi avrebbero dovuto essere i più facili, chiunque avrebbe dovuto essere in grado di superarli.


Ma considerando la forza misteriosa di Yun Che, era molto probabile che non sarebbe riuscito a oltrepassare neppure i primi, facili piani. Era ovvio che si sarebbe classificato all’ultimo posto, in quel terzo round dei preliminari.


Gli altri avrebbero sicuramente affrontato battaglie terribilmente violente e avrebbero avuto una rara opportunità per migliorare e fare esperienza, anche se non tutti sarebbero riusciti a partecipare alla Battaglia degli Dei. Yun Che, invece, si sarebbe soltanto reso ridicolo di fronte a tutti.


Dopotutto, soltanto chi aveva davvero una grande forza misteriosa era degno di partecipare alla Battaglia degli Dei, l’ultima fase del torneo.


Nel round all’interno della Torre dell’Eternità, Yun Che era destinato a diventare lo zimbello di tutti. Ma agli abitanti del Regno della Canzone Glaciale ormai non importava molto. Mu Bingyun, in particolare, sperava che quel round finisse il prima possibile, così che poi potessero andarsene immediatamente dal Regno dell’Eternità e riportare Yun Che alla setta… in quel momento non le importava nulla della Battaglia degli Dei, l’evento principale dell’Assemblea Profound God.


Immaginava già quanto Mu Xuanyin sarebbe stata furiosa.


Si sarebbe infuriata con Yun Che, siccome aveva superato i primi due round disonestamente e aveva attirato l’attenzione di tutti i più potenti individui della Regione Orientale; e si sarebbe infuriata con Mu Bingyun perché non l’aveva sorvegliato a dovere.


Prima che lasciassero il Regno della Canzone Glaciale, Mu Xuanyin le aveva ordinato di controllare Yun Che per tutto il tempo, dopo la sua eliminazione, senza mai perderlo di vista. Questo proprio perché non voleva che attirasse attenzioni indesiderate… dato che possedeva dei segreti che non dovevano essere scoperti da nessuno.


Ma come potevano immaginare che per regolamento gli eliminati sarebbero stati espulsi dal Regno dell’Eternità e che Yun Che, dunque, sarebbe stato costretto a superare entrambi i primi due round e a diventare un Giovane Prescelto, causando grande scompiglio? Non aveva semplicemente attratto l’attenzione, ne era stato al centro!


Mu Bingyun poteva solo pregare sinceramente che non avrebbero dovuto affrontare il peggiore dei possibili risultati.


“Avete dubbi?” l’Onorevole Qu Hui osservò tutti i concorrenti. Quando si fu accertato che nessuno aveva nulla da dire, fece un cenno con una mano e una luce bianca discese improvvisamente dal cielo, avvolgendo i mille “Giovani Prescelti”.


“I vostri veri corpi rimarranno qui. Le vostre coscienze e tutto ciò che possedete verranno proiettati nella Torre dell’Eternità. I vincitori parteciperanno alla Battaglia degli Dei, mentre gli sconfitti potranno assistere agli scontri insieme al resto del pubblico.”


“Inoltre, tutto ciò che farete all’interno della Torre dell’Eternità verrà mostrato agli spettatori!”


“Ora andate! Giovani Prescelti, fate vedere a tutti quali sono i limiti della vostra, dando il massimo! Dimostrate di essere degni di ricevere il titolo di Dei!”


CLANK!!


Gli sguardi dei Giovani Prescelti, avvolti dalla luce bianca, si fecero all’istante molto più seri. Tutti loro erano stati avvolti dal bagliore, quindi era impossibile vederli chiaramente. Contemporaneamente, mille raggi di luce stellare si alzarono nel cielo, portando le loro proiezioni fino alla Torre dell’Eternità.


Quei raggi di luce brillarono debolmente sulla superficie della Torre dell’Eternità. In una frazione di secondo, ne scesero dal cielo altri mille, che raggiunsero il Palco degli Dei a distanze regolari gli uni dagli altri, come una pioggia di meteore. Non appena vennero in contatto con esso, crearono delle immagini.


Queste mostravano tutte delle zone identiche, dove l’unica differenza era la persona al centro della scena… tutti loro non erano altri che i mille Giovani Prescelti. Ora erano all’interno della Torre dell’Eternità.


Le immagini mostravano il punto di partenza, il “piano 0” di ognuna delle sezioni della Torre dell’Eternità.


…………….


Quando cominciò la battaglia all’interno della Torre dell’Eternità, Jasmine distolse lo sguardo. Poi, si voltò improvvisamente senza dire una parola.


“Caizhi, seguimi.”


Con poche e fredde parole, volò molto lontano. Caizhi si morse un labbro, poi la seguì, spaventata.


Jasmine era davanti, e Caizhi alle sue spalle. Lasciarono il territorio del Regno dell’Eternità e continuarono a volare fin quando non furono molto distanti da esso. Solo allora Jasmine, finalmente, si fermò. Continuò a dare le spalle a Caizhi, restando immobile.


“Sorellona…” Caizhi rimase ferma dietro Jasmine e le sue mani strinsero con forza gli angoli della sua gonna.


RIP!!


Si sentì un rumore metallico e le due ragazze vennero avvolte da una gigantesca barriera, che le isolò dal mondo all’esterno. In quello stesso istante, Jasmine si voltò e fissò Caizhi dritto negli occhi, con un’espressione sorprendentemente arrabbiata… le sue iridi scarlatte tremavano leggermente ed emanavano un bagliore glaciale, che Caizhi non aveva mai visto prima.


“Sore… Sorellona…” Caizhi indietreggiò di un passo senza neppure rendersene conto. Aveva un’espressione dispiaciuta e stava per scoppiare in lacrime. Non riusciva davvero a capire, perché sua sorella era così infuriata?


“Caizhi…” il petto di Jasmine si mosse su e giù. Stava facendo del suo meglio per mantenere il controllo sulle sue emozioni, ma la sua voce tremava comunque leggermente: “Dimmi sinceramente… dove e quando diavolo… l’hai incontrato!?”


“Io… io… più di due anni fa… l’ultima volta che hai improvvisamente cominciato ad allenarti in isolamento, Sorellona… mi annoiavo ed ero sempre da sola… quindi sono andata qua e là a giocare… poi… l’ho incontrato… per caso…”


Caizhi non aveva paura di nulla al mondo, eccetto di sua sorella… Jasmine era l’unica persona che potesse considerare parte della sua famiglia, nel profondo del suo cuore. Non l’aveva mai vista in quelle condizioni.


<em>L’ultima volta che ho iniziato ad allenarmi in isolamento… due anni fa…</em>


Con un grande tumulto nel cuore, Jasmine restò a lungo senza parole. Dopo un po’, riuscì finalmente a dire con serietà: “Come l’hai incontrato… e tutto il resto… dimmi tutto quello che sai di lui… non nascondermi niente!”


Caizhi annuì vigorosamente con la testa: “Ti racconterò tutto… ti racconterò tutto, Sorellona.”


Di fronte all’inusuale rabbia di Hasmine, Caizhi non osò provare a mentirle. Le riferì tutto quello che era successo… di come era arrivata per caso nel Regno Darkya ed era stata “salvata” da Yun Che. Poi, di come si era incuriosita quando aveva scoperto che sapeva usare lo Star Wolf Slash e che poteva controllare senza problemi sia il fuoco che il ghiaccio. Di come si era gradualmente accertata di chi fosse e di come avesse indagato sui suoi obiettivi… di come aveva assistito alla sua faida contro la setta dell’Anima Nera… di come aveva estorto la Divina Giada del Budda delle Nove Stelle a Wu Guike… e di come lo aveva seguito durante il suo viaggio alla ricerca dell’Erba dell’Imperatore Immortale…


Tutto…


Raccontò tutto a Jasmine, fin nei minimi dettagli.


Jasmine la ascoltò in silenzio, senza mormorare una sola parola, finché Caizhi non ebbe finito di raccontare tutto ciò che sapeva su Yun Che. Fu solo a quel punto che le sue emozioni presero il sopravvento: “Caizhi, tu… lo sapevi chiaramente… quindi… perché me l’hai tenuto nascosto per tutto il tempo!?!?”


“Io… io non volevo.” Rispose Caizhi, singhiozzando: “Non te l’ho detto perché… perché avevi detto che non l’avresti mai più rivisto, Sorellona, e che se anche un giorno fosse venuto nel Regno degli Dei ti saresti comunque sicuramente rifiutata di incontrarlo. Ecco perché… l’ho tenuto nascosto…”


“Dato che sapevi che non ho intenzione di incontrarlo di nuovo, per nulla al mondo, perché l’hai aiutato a raggiungere il Regno dell’Eternità? E perché mi hai portato qui!?”


“Perché… perché ho sempre saputo che in realtà ti manca un sacco, Sorellona, e che tu vuoi davvero davvero rivederlo.” Caizhi sollevò lo sguardo. Io suoi occhi erano lucidi di lacrime: “Quando sogni, chiami sempre il suo nome, Sorellona!”


Immediatamente, Jasmine si ritrovò con le lacrime agli occhi, ma scosse la testa e rispose addolorata: “Ma sai perché ho deciso di non rivederlo mai più, per nulla al mondo…? Ti rendi conto di quanto sia grave ciò che hai fatto!?”
                                


                                



