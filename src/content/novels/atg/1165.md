---
title: Capitolo 1165 – I Trentadue Candidati Divini (2)
pubDate: 2025-02-03T07:52:46.923Z
tags:
    - atg
---


Capitolo regolare, 0 in coda, 0/10 donazione


-Alstor




La posizione di Shui Meiyin fra i vari concorrenti, all’inizio, era nella parte bassa della classifica. Tuttavia, man mano che avanzava, era migliorata sempre di più. le Bestie Misteriose e le Ombre Profound, diventando sempre più forti, mettevano in difficoltà gli altri partecipanti, ma la velocità di Shui Meiyin era rimasta costante per tutto il tempo, così aveva recuperato gradualmente terreno.


Alla fine, fu la ventisettesima a uscire dalla Torre dell’Eternità.


Tutti gli Imperatori Divini ne furono sorpresi e l’intero Palco degli Dei venne avvolto da grida scioccate. Shui Meiyin era riuscita a qualificarsi per la Battaglia degli Dei a solo quindici anni, era un evento senza precedenti.


Se non fosse stato per il “tumore maligno” di nome Yun Che, avrebbe anche ottenuto il record per la partecipante con la forza misteriosa più bassa di sempre.


Shui Meiyin uscì dalla barriera di luce senza l’espressione incerta e affaticata che avevano avuto gli altri alla fine della dura battaglia. Con un lieve sorriso, atterrò accanto a sua sorella maggiore come una farfalla. Quando vide Yun Che non rimase affatto sorpresa e gli sorrise con dolcezza.


Yun Che: “…”


Col passare del tempo, sempre più concorrenti uscirono dalle barriere di luce. Quelli ancora nella Torre dell’Eternità sembrarono intuirlo o percepirlo, e cominciarono a lottare ancora più ferocemente.


“Haah!” con un grido assordante, una trentunesima persona uscì dalla barriera di luce che la avvolgeva.


Sorprendentemente, era il fratello maggiore di Luo Changsheng – Luo Changan.


Luo Changan era solo al sesto livello del Divine Spirit Realm. Per lui avrebbe dovuto essere impossibile partecipare alla Battaglia degli Dei, ma in fondo proveniva dal Regno del Sacro Universo, che possedeva grandi risorse e una lunga storia. Questo, sommato alle sue arte misteriosa molto potenti, gli aveva permesso di superare persino avversari al settimo, all’ottavo o al nono livello del Divini Spirit Realm e di qualificarsi per la Battaglia degli Dei.


Fu allora che la Voce dell’Eternità risuonò nella Torre, annunciando che restava un solo posto disponibile per la Battaglia degli Dei.


La Voce dell’Eternità ovviamente inflisse un duro colpo al morale dei partecipanti ancora in gara, spingendoli però ad accelerare ancora di più. Tutti loro smisero di preoccuparsi delle loro ferite, continuando a combattere in ogni singolo istante.


Il numero di morti crebbe esponenzialmente, ma chi era abbastanza forte proseguì nella scalata, lottando ferocemente e lasciandosi alle spalle una scia di sangue, con la vita sospesa sul filo di un rasoio.


Alla fine, altri concorrenti raggiunsero il piano 299. Erano in sei, e vi entrarono praticamente nello stesso istante.


L’ultimo piano era senza dubbio il più pericoloso e difficile di tutta la Torre. C’erano troppe Bestie Misteriose e troppe Ombre Profound a sorvegliarlo e il migliore, o forse l’unico, modo per concludere la prova era sconfiggerle una a una. Se qualcuno avesse attirato l’attenzione di tutte loro contemporaneamente, sicuramente a meno che fosse stato al livello di uno dei quattro Giovani Divini sarebbe morto.


I sei partecipanti che avevano raggiunto il piano 299 erano terribilmente agitati, ma erano costretti a fare attenzione. Parecchio tempo dopo, due di loro morirono brutalmente, mentre gli altri quattro continuarono ad avanzare a meno della metà della loro solita velocità, trovandosi di fronte a ogni sorta di pericolo.


Fu allora che un altro concorrente raggiunse l’ultimo piano. Era fradicio di sangue dalla testa ai piedi, e persino il suo volto era ricoperto da una poltiglia sanguinolenta che rendeva impossibile distinguere chiaramente i suoi lineamenti. Era ovvio che avesse appena terminato una battaglia terribilmente feroce.


Dopo aver raggiunto il piano 299, non si preoccupò neppure di riprendere fiato e scattò subito in avanti, correndo come un pazzo.


Quel suo gesto fece inarcare le sopracciglia a gran parte del pubblico.


“Quel tizio… sta firmando la sua condanna a morte!”


“Anche se per vincere si deve rischiare la vita… quel tipo non morirà inutilmente e basta!?”


“Ah, i giovani, perdono la testa e agiscono d’impulso così facilmente.”


Ovviamente, quel concorrente attirò subito l’attenzione di tutte le Bestie Misteriose e Ombre Profound del piano. le Bestie Misteriose balzarono immediatamente verso di lui, ruggendo a squarciagola, mentre le Ombre Profound attaccarono altrettanto rapidamente. Parecchie decine di auree terrificanti lo avvolsero simultaneamente. Tutti gli spettatori erano sicuri che si fosse praticamente scavato la fossa da solo.


“Uuu… uaaaaaaaaaaaah!!”


Quel grido era terribilmente inquietante e soffocò subito i ruggiti delle Bestie Misteriose, scioccando il pubblico. Persino Yun Che si voltò verso lo schermo da cui proveniva.


Quel concorrente, con tutto il corpo, il viso e i capelli ricoperti di sangue, scattò in avanti, nel mezzo del branco di Bestie Misteriose. Dopodiché, ci fu un’esplosione di energia scarlatta come il sangue che rese del suo stesso colore l’intera immagine proiettata sullo schermo di luce…


Gli spettatori rimasero scioccati da ciò che videro subito dopo.


Il concorrente ricoperto di sangue incanalò tutta la sua Energia Misteriosa in vari attacchi, senza usarne neppure un rivolo per difendersi. Stringeva fra le dita una lama corta, che misurava circa diciassette centimetri, dalla forma piuttosto strana, con la quale uccise le Bestie Misteriose una dopo l’altra, venendo però a sua volta colpito da parecchi attacchi devastanti… come un chiodo distrutto da delle martellate troppo violente. Tuttavia, non era disposto ad arrendersi.


Pfft!!


La sua gamba sinistra e la parte destra del suo petto vennero trafitte contemporaneamente da due lance di ghiaccio.


Il suo braccio sinistro venne schiacciato brutalmente fra due tenaglie minacciose… ma anziché cercare di liberarsi, accolse la Bestia Misteriosa a cui appartenevano con un affondo della sua lama.


Si sentì un rumore di carne lacerata, quasi simile a quello di seta strappata, e il suo braccio destro venne staccato di netto dal tronco, nel mezzo di una pioggia di sangue. Nello stesso istante, la sua lama scarlatta attraversò spietatamente i corpi di tre Bestie Misteriose…


Non gridò, né si preoccupò di controllare la sua spalla ormai senza braccio dalla quale sgorgava una fontana di sangue. Come un folle strisciato fuori dall’inferno, scattò di nuovo in avanti, verso le ultime Bestie Misteriose e Ombre Profound.


Fra il pubblico, persino i praticanti del mistero più esperti, che durante la loro vita avevano affrontato situazioni terrificanti, rimasero interdetti.


“Quel ragazzo… chi diavolo è? Perché non mi ricordo affatto di lui?”


“Non lo so, hsss… è davvero così brutale nonostante la sua giovane età, è semplicemente spaventoso.”


“Sono sicuro che non provenga da un Reame Superiore.”


…………………


Davanti agli sguardi increduli degli spettatori, anche l’ultima Bestie Misteriose accanto a lui cadde a terra con un ruggito agonizzante.


Thud…


Si inchinò pesantemente a terra, poi sfruttò le ultime forze che gli restavano per strisciare lentamente.


Aveva perso il braccio sinistro, ma aveva anche ferite su ogni altra parte del corpo. La vista inquietante del suo sangue fece chiedere a molti spettatori se gliene restasse ancora qualche goccia in corpo oppure no.


Strisciò verso l’ingresso del piano 300 della torre dell’Eternità, alzando continuamente volta dopo volta il braccio destro, con grande fatica e soffrendo terribilmente.


Yun Che aggrottò la fronte e divenne scuro in volto… quel concorrente aveva massacrato Bestie Misteriose al Divine Spirit Realm fino a non riuscire neppure più a reggersi in piedi. Yun Che non riusciva a immaginare che genere di battaglie dovesse aver affrontato in passato…


In lui, intravide vagamente un’ombra di sé stesso.


Alla fine, il ragazzo riuscì a strisciare fino all’ingresso del piano 300 e, poi, fino alla Formazione Profound di teletrasporto, lasciandosi dietro un’orrenda scia di sangue.


CLANK!!


Un concorrente uscì dalla barriera di luce, sul Palco degli Dei. immediatamente, tutti gli spettatori posarono lo sguardo su di lui.


Era un ragazzo di corporatura media. Dato che si era iscritto all’Assemblea Profound God, ovviamente non era molto vecchio, eppure il suo volto dava l’impressione che avesse affrontato molte difficoltà durante la sua vita. Il suo tratto più distintivo erano i suoi capelli bianchi… era un bianco anomalo, diverso dal normale, simile a quello di cui sarebbero stati i capelli di un anziano a un passo dalla morte per vecchiaia.


La sua forza misteriosa… era al sesto livello del Divine Spirit Realm.


Superando vari avversari dalla forza misteriosa maggiore della sua, era riuscito a ottenere l’ultimo posto per la Battaglia degli Dei. Avrebbe dovuto essere pieno di gioia, ma il suo sguardo era incredibilmente freddo e distaccato. Figurarsi felicità, non c’era alcuna emozione nei suoi occhi.


Dopo essere uscito dalla barriera di luce, non disse una sola parola e non si preoccupò di osservare nessuno. I suoi occhi glaciali e indifferenti ricordavano quelli di un impassibile lupo solitario.


“Quel ragazzo è davvero terrificante, è praticamente un folle. Deve aver affrontato situazioni terribili… eh? Fratello Yun?” dopo aver fatto quel commento, Huo Poyun si accorse che Yun Che aveva lo sguardo perso nel vuoto e non sembrava averlo sentito.


<em>Quella persona…</em> Yun Che ebbe improvvisamente un’intuizione. Lo sguardo di quel ragazzo dai capelli bianchi aveva colpito Yun Che nel profondo del cuore. Infatti, guardandolo rivedeva il sé stesso del passato – di quando si trovava nell’continente Nuvola Azzurra e aveva perso il suo Maestro, per poi assistere anche alla morte di Ling’er.


Allora, non aveva più nulla al mondo, soltanto un odio sconfinato.


<em>Quel ragazzo deve sicuramente aver affrontato un vero inferno… ma allora, perché mai avrà deciso di partecipare all’Assemblea Profound God? E perché voleva così disperatamente qualificarsi per la Battaglia degli Dei?</em>


<em>Aspetta un momento… quest’aura è…?</em>


L’espressione di Yun Che si incupì all’istante e rimase in silenzio… <em>forse mi sono sbagliato… che me lo sia immaginato?</em>


Quando il concorrente dai capelli bianchi lasciò la barriera di luce, anche tutte le altre proiezioni sul Palco degli Dei scomparvero. L’energia che avvolgeva i “Prescelti” si disperse lentamente. I partecipanti che non si erano qualificati per la Battaglia degli Dei ripresero conoscenza, con grande amarezza.


“Ottimo.” Di fronte ai Giovani Prescelti, l’Onorevole Qu Hui annuì lentamente: “I trentadue concorrenti che parteciperanno alla Battaglia degli Dei sono stati scelti. Chi non si è qualificato ha comunque dato prova della sua forza, quindi non scoraggiatevi. Dopo aver lasciato il Palco degli Dei, potrete unirvi al resto del pubblico, nei posti dei vostri Reami Stellari, per assistere alle prossime battaglie.”


L’Onorevole Qu Hui osservò tutti i Giovani Prescelti, poi disse in tono cortese: “Dato che i risultati sono già stati ufficializzati, la Battaglia degli Dei inizierà già domani. Ora annuncerò i nomi di coloro che hanno superato la prova della Torre dell’Eternità e si sono dimostrati degni di partecipare alla Battaglia degli Dei. Tutti voi dovreste prestare attenzione, così da sapere chi potrebbero essere i vostri prossimi avversari!”


Con un cenno della mano, l’Onorevole Qu Hui fece comparire dietro di sé uno schermo di luce. Sotto di esso c’era una Formazione Profound azzurra, che emetteva un debole bagliore.


“Questa è la Formazione Profound di giudizio della Perla dell’Eternità. Mostrerà il programma della Battaglia degli Dei e deciderà il risultato finale di ogni battaglia. Quando questo onorevole Giudice chiamerà il vostro nome, vi prego di salire su questa Formazione Profound. Giovani talenti, che avete dimostrato di essere degni di partecipare alla Battaglia degli Dei, questo è un privilegio speciale che vi concediamo.”


<em>Privilegio speciale?</em>


Negli occhi di tutti coloro che avevano superato la prova della Torre dell’Eternità si accese una scintilla di entusiasmo, quando sentirono quelle parole.


L’Onorevole Qu Hui li osservò di nuovo e cominciò a leggere i loro nomi ad alta voce: “Trentaduesimo classificato, Wei Hen, che ha impiegato centotrentotto ore.”


Quando ebbe finito di parlare, il ragazzo dai capelli bianchi che era appena uscito dal piano 300 camminò lentamente in avanti. I suoi passi erano particolarmente pesanti e sembrava di poter sentire i battiti del suo cuore. Il suo sguardo e la sua espressione erano gelidi come un ghiacciaio impossibile da sciogliere.


Quando salì sulla Formazione Profound di giudizio, il so nome comparve all’istante sullo schermo alle sue spalle.


Wei Hen – Origine: non dichiarata. Età: 52. forza misteriosa: Sesto Livello del Divine Spirit Realm.


Wei Hen… Yun Che memorizzò quel nome. Quella persona non aveva dichiarato il suo luogo di nascita, ed era chiaro che anche il suo nome fosse falso. La sua identità era un vero enigma.


<em>Aspetta… questa sensazione…</em> Le pupille di Yun Che si contrassero lievemente.


<em>No! Prima non mi sono sbagliato, quest’uomo… la sua Energia Misteriosa…</em>


L’Onorevole Qu Hui diede un’occhiata a Wei Hen. La Formazioni di giudizio non aveva avuto nessuna reazione particolare, quindi lui non indagò oltre. Riprese subito dopo: “Trentunesimo classificato, Lu Changan, che ha impiegato centotrentotto ore.”


Wei Hen e Lu Changan erano gli unici fra i trentadue ad essere al sesto livello del Divine Spirit Realm. Erano riusciti entrambi a superare parecchi concorrenti al settimo, ottavo e nono livello del loro stesso Realm.


“Trentesimo classificato…”


“Ventinovesimo classificato…”


“…”


“Ventisettesima classificata, Shui Meiyin…”


“…”


“Venticinquesimo classificato, Huo Poyun…”


“…”


“Sedicesimo classificato, Wu Guike…”


“…”


“Quinto classificato, Lu Lengchuan, che ha impiegato ottantadue ore.”


Mentre l’Onorevole Qu Hui annunciava i risultati, i Giovani Prescelti avevano avuto la sensazione che qualcosa non quadrasse. Quando dichiarò la posizione in classifica di Lu Lengchuan, tutti realizzarono finalmente quale fosse il problema…


Quel nome non era al posto giusto!


Rimasero stupiti soprattutto gli altri tre Giovani Divini. Persino Luo Changsheng aggrottò lievemente le sopracciglia, dando un’occhiata pensierosa a Yun Che.


“Quarta classificata, Shui Yingyue, che ha impiegato settantotto ore.”


“Terza classificata, Jun Xilei, che ha impiegato settantotto ore.”


“Secondo classificato… Luo Changsheng, che ha impiegato settantadue ore.”


Gli spettatori sapevano cos’era successo, ma i Giovani Prescelti come potevano immaginarlo? Anche se avessero avuto diecimila teste, non avrebbero comunque mai potuto pensare che qualcuno aveva superato i trecento infernali piani della Torre dell’Eternità come se fossero stati completamente vuoti.


Quando avevano sentito che Lu Lengchuan era al quinto posto, Shui Yingyue al quarto e Jun Xilei al terzo, avevano cominciato a fissarsi l’un l’altro, senza parole. Quando sentirono che Luo Changsheng era davvero arrivato secondo, rimasero semplicemente sconvolti.


Cosa stava succedendo? Chi aveva superato persino Luo Changsheng? Del resto, i nomi dei famosi quattro Giovani Divini erano già stati letti tutti ad alta voce.


“Primo classificato…” l’Onorevole Qu Hui fece una breve pausa, come se non volesse davvero pronunciare quel nome: “Yun Che, che ha impiegato cinquantaquattro ore.”


BANG.


In quello stesso istante, almeno novecento mandibole si schiantarono contro il pavimento.
                                


                                



