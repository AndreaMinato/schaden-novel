---
title: Capitolo 1171 – Non Ne Sei Degno
pubDate: 2025-02-03T07:52:46.923Z
tags:
    - atg
---


<em><strong>Capitolo regolare, 1 in coda, 0/10 donazione. Schaden dovrebbe pubblicare lo sponsorizzato appena possibile</strong></em>


<em><strong>-Alstor</strong></em>






“Rispondi alla mia domanda.” In contrasto con l’entusiasmo di Yun Che, felice di sentire la sua voce, Jasmine rispose con un tono completamente distaccato. Fu fredda e sprezzante, come se stesse parlando con qualcuno di cui non le importava nulla: “Perché sei venuto nel Regno degli Dei? Perché hai partecipato all’Assemblea Profound God? Non avevi già più nulla da fare sulla Stella Polo Blu?”


“Ho fatto tutto questo per rivederti!” rispose senza esitare Yun Che. Non era ancora disposto ad arrendersi e si guardò intorno, cercando in tutte le direzioni, nella speranza di intravedere Jasmine o percepire la sua aura. Ogni cellula del suo corpo fremeva dall’agitazione, come se stesse andando a fuoco.


“L’hai fatto per questo?”


“Esatto! Io…”


“Che cosa stupida e ridicola!” Jasmine sogghignò in tono cupo: “Sei venuto fin qui solo per rivedermi? Non hai nulla nel cervello, oppure sei stanco di vivere!?”


Sebbene fosse stato appena insultato da Jasmine, Yun Che sorrise lievemente… anche se erano passati solo quattro anni da quando si erano lasciati, gli era sembrato molto, molto, molto più tempo. In passato qualche volta aveva pensato che sarebbe diventato sordo, tanto lo insultava gridando a squarciagola. Ma negli ultimi giorni, aveva sentito la sua voce solo in sogno.


Tuttavia, in quel momento non stava sognando.


“Mi va bene essere stupido e non mi importa neppure di rischiare la morte. In confronto alla possibilità di incontrarti di nuovo, tutto il resto non ha importanza.” Rispose Yun Che, con un leggero sorriso: “Sbrigati a venire qui, io…”


“Ti rendi davvero conto di quello che stai facendo?” Jasmine non sembrò volerlo ascoltare e lo interruppe di nuovo, in tono gelido: “Hai la minima idea di che razza di posto è il Regno degli Dei? Sai che anche in questo momento sei terribilmente in pericolo!?”


“Quando ti ho lasciato, la tua forza misteriosa era solo nella fase intermedia dell’Stadio Imperatore Misterioso. In soli quattro anni, hai raggiunto il Divine Tribulation Realm! Una crescita così veloce potrebbe allarmare l’intero Regno degli Dei, e io non sono l’unica a sapere che quattro anni fa eri all’Stadio Imperatore Misterioso. Inoltre, una di queste persone è persino fra il pubblico dell’Assemblea Profound God!”


“Lo so.” Yun Che annuì. Nei suoi occhi comparve per un istante uno sguardo pieno d’odio, nascosto alla perfezione: “Si tratta di Moonflower, che ti ha portata via da me!”


“Oh?” come se fosse stata sorpresa dalla reazione di Yun Che, Jasmine rispose con freddezza: “Quattro anni fa, mi aveva promesso apertamente di non dire a nessuno di te. ma considerando quanto sia inaspettato il fatto che tu sia comparso qui, credi che quella donna così infida farà finta di nulla!? Se decidesse di assecondare la sua malvagità e dicesse a qualcun altro che quando ero scomparsa mi sono legata a te, riesci a immaginare le conseguenze che dovresti affrontare!?”


“Tranquilla, non succederà.” Rispose Yun Che, lentamente e a bassa voce: “Il solo fatto che qualcuno come me, proveniente dai piani d’esistenza inferiori, sia passato dall’Stadio Imperatore Misterioso al Divine Tribulation Realm in soli quattro anni basterebbe a farle credere impossibile che io sia la stessa persona di allora. Del resto… quel Yun Che che ha incontrato in passato è già morto per mano sua.”


“…” per qualche secondo non ci fu altro che silenzio e l’aria divenne piuttosto fredda: “E’ già morto per mano sua? Cosa intendi dire?”


Yun Che voleva incontrare subito Jasmine e c’erano così tante cose che voleva raccontarle. Forse, era l’unica persona alla quale non avrebbe mai nascosto nulla. Rispose immediatamente, senza esitare: “Quattro anni fa, quando Moonflower ti ha portata via, sono stato ferito gravemente da un residuo del suo potere, che si era lasciata alle spalle. Se si fosse trattato di chiunque altro, senza dubbio sarebbe morte. Ma per fortuna, alla fine sono riuscito a sopravvivere.”


“… impossibile!” la voce di Jasmine si fece più lenta e nel suo tono di voce ci furono dei chiari cambiamenti: “Se Moonflower avesse veramente voluto ucciderti, anche con il corpo del Dio Drago e il potere del Dio dell’Ira… non ti sarebbe bastato neppure avere diecimila vite per riuscire a salvarti!”


“Quando sono stato colpito dall’energia che si era lasciata alle spalle, tutti i miei organi interni sono stati completamente distrutti. Inoltre, ne rimase una parte all’interno del mio corpo, quindi neppure la Grande Via del Budda riusciva a curare le mie ferite. Ero destinato a morire… ma alla fine, Xue’er ha usato il suo Yin vitale della Fenice e il potere del ‘Nirvana’, che può sfruttare una volta sola nella sua vita, per purificare tutta l’energia di Moonflower. Soltanto in questo modo sono riuscito a malapena a sopravvivere.”


Senza dubbio, era stata in assoluto la volta in cui Yun Che era stato più vicino alla morte.


Quindi, quando all’Assemblea Profound God aveva notato Moonflower tra il pubblico, aveva fatto in modo da non osservarla più neppure per un istante… siccome temeva che sarebbe riuscita a percepire il suo odio e il suo intento omicida.


Ecco perché era così sicuro che Moonflower non potesse riconoscerlo. In quel momento, anche Jasmine aveva ritenuto impossibile che lui potesse sopravvivere alla sua energia residua, quindi ovviamente anche lei ne doveva essere convinta.


Tuttavia, era comunque una persona fin troppo spaventosa, allo stesso livello di Jasmine… era così potente che Yun Che non avrebbe mai potuto vendicarsi in vita sua.


“…” intorno a loro calò il silenzio e Jasmine non disse nient’altro per parecchio tempo.


“Jasmine, dove sei di preciso? Svelta, fatti vedere. Ci sono ancora un sacco di cose che voglio dirti.” Yun Che continuò senza sosta a guardarsi intorno. Non riusciva a capire perché Jasmine non si fosse ancora fatta avanti per incontrarlo, sebbene fosse venuta da lui.


“Che ne è stato della Sfera dell’Origine Diabolica all’interno del tuo corpo?” la voce di Jasmine, ancora una volta, lo raggiunse senza preavviso. Era ancora completamente distaccata: “l'Energia Misteriosa Oscura non sta minimamente circolando né fuoriuscendo, tanto che neppure io riesco a percepirla. A quanto pare, hai trovato un metodo per tenerla completamente a bada, giusto?”


“Sì!” Yun Che annuì e rispose frettolosamente: “Poco dopo che te ne sei andata, la Sfera dell’Origine Diabolica si è risvegliata violentemente. Sono stato salvato da quella situazione dallo Spirito del Corvo Dorato. Poi… per pura coincidenza, ho trovato il Seme dell’Oscurità lasciato dal Dio Malvagio. Solo allora sono riuscito a controllare completamente la Sfera dell’Origine Diabolica.”


“Il Seme dell’Oscurità… del Dio Malvagio? Ci sono solo cinque Semi del Dio Malvagio, ovvero quelli dell’Acqua, del Fuoco, del Vento, del Fulmine e della Terra. Come potrebbe esistere un…”


Come se le fosse improvvisamente venuto in mente qualcosa, Jasmine si interruppe di colpo.


“Dove hai trovato il Seme dell’Oscurità?” chiese senza preavviso.


“In fondo al… Precipizio della Nuvola.” Rispose Yun Che. In passato, Jasmine gli aveva fatto giurare che non avrebbe dovuto mai avvicinarsi al Precipizio della Nuvola, per nessun motivo al mondo, e a maggior ragione non doveva esaminarne il fondo. Era stato solo per ritrovare Su Ling’er che aveva infranto quella promessa.


“Quindi… era… esattamente… come… immaginavo…” commentò lentamente Jasmine.


“Allora, ero andato al Precipizio della Nuvola per…”


“Basta!” Yun Che voleva spiegarle perché si era diretto lì, ma Jasmine lo interruppe in tono cupo: “Non mi devi spiegare nulla, e io per prima non voglio saperne niente. L’energia di Moonflower non ti ha ucciso e hai persino ottenuto pieno controllo sulla Sfera dell’Origine Diabolica. In altre parole, al momento non hai nessun problema o ferita che possa mettere in pericolo la tua vita, esatto?”


“Esatto!” Yun Che annuì energicamente: “Quindi…”


“Quindi perché diavolo sei venuto a cercarmi!?” lo interruppe di colpo Jasmine, in tono glaciale. Prima di continuare, sogghignò: “Pensavo che forse ti fossi impegnato così tanto a cercarmi nel Regno degli Dei perché avevi bisogno che ti salvassi la vita. Non dirmi che sei davvero venuto fin qui soltanto per incontrarmi?”


“…” Come se qualcosa avesse improvvisamente schiacciato il suo petto, Yun Che si sentì soffocare e non riuscì a dire neppure una parola.


Jasmine era sempre brusca e severa con lui, ma non era mai stato un problema. Si era abituato ormai da tempo a quel suo tono e a quel suo modo di rivolgersi a lui, e rispondeva sempre sorridendo… ma in quell’istante, quando sentì la voce di Jasmine, si rese conto che lei lo stava allontanando da sé; quelle parole li avevano separati, come se fossero in due mondi diversi.


“Se è davvero così, hah… ti conviene sparire in fretta! Torna subito sul tuo dannato pianeta!”


Yun Che stava ansimando e rispose in un sussurro: “Jasmine… perché?”


“Perché non ne sei degno!” la sua voce si fece ancora più carica di disprezzo: “A quanto pare, anche se negli ultimi anni la tua forza misteriosa è cresciuta, sei ancora ridicolosamente ingenuo come in passato! Dato che sei nel Regno degli Dei da qualche anno, dovresti esserti fatto una vaga idea di che genere di status abbiamo noi Dei Stellari! Credi davvero che io e te siamo ancora come quando eravamo costretti a vivere insieme, con le anime legate!?”


“Sono venuta da te perché tutti quegli anni fa, in effetti mi hai pur sempre salvato la vita. Inoltre, per un po’ siamo stati maestra e allievo. Altrimenti, non ti avrei neppure degnato di uno sguardo, neppure se fossi rimasto in ginocchio fuori dal Regno degli Dei Stellari per diecimila anni. Se qualcuno sapesse che una prestigiosa Dea Stellare come me ha vissuto per otto anni con un semplice e insignificante abitante dei piani inferiori come te, non credi che sarebbe la più grande vergogna della mia vita!? Per di più, tutti i tesori in tuo possesso, che non dovresti avere, potrebbero causarmi grossi guai!”


“La mia risposta ti ha soddisfatto? Se sì, allora sbrigati a sparire da qui! Vattene il più lontano possibile!”


La voce di Jasmine non era soltanto priva di emozioni, ma era anche carica di un profondo disgusto. Era come se l’arrivo di Yun Che nel Regno degli Dei non le avesse fatto provare gioia, ma disprezzo e repulsione.


“…” il respiro di Yun Che si fece irregolare. Poi, riuscì a calmarsi un po’: “Stai cercando di mentirmi.”


“Mentirti? Hah, come vuoi. Se vuoi credere che io stia mentendo, arrangiati.” Jasmine rise con freddezza, come se non avesse voglia di dare altre spiegazioni a qualcuno come Yun Che.


“Jasmine… non mentirmi. Tu… davvero non vuoi rivedermi?” disse a bassa voce Yun Che: “Non vuoi perché temi che io sia in pericolo qui nel Regno degli Dei, quindi vuoi farmi andare via il prima possibile? O… ci sono altri motivi di cui non vuoi parlare?”


“Hah!” Jasmine rispose con disprezzo: “Si può sapere perché sei sicuro di capirmi così bene? Solo perché siamo vissuti insieme per otto anni? Noi Dei Stellari viviamo decine di migliaia di anni. Solo otto anni, per noi, non sono altro che un istante. Al contrario di quello che si può desiderare, capire davvero un'altra persona è la cosa più difficile del mondo. Anche se due persone stessero insieme tutto il tempo per diecimila anni, non riuscirebbero comunque a capirsi completamente a vicenda. Credi davvero di capirmi solo perché abbiamo trascorso insieme otto anni? Sei davvero un idiota senza speranza!”


“… Jasmine, rispondimi.” Yun Che smise di guardarsi intorno freneticamente. Sollevò lo sguardo, fissando il cielo vuoto sopra di lui: “Anni fa, lo Spirito del Corvo Dorato mi ha detto una cosa. Ha detto che se non ti avessi incontrata entro cinque anni, non ti avrei mai più rivista in vita mia.”


Jasmine: “…”


“Lo Spirito del Corvo Dorato era pur sempre un frammento d’anima del Corvo Dorato e poteva comunicare con l’altro suo Spirito qui nel Regno degli dei. Non avrebbe mai detto sciocchezze senza senso… voglio sapere cosa intendeva dire! Perché non potrei mai più rivederti, se non ci riuscissi entro questo limite di tempo?”


“Hah, haha…” Jasmine scoppiò a ridere con grande disprezzo: “Quel frammento d’anima aveva davvero la lingua lunga! Però, aveva ragione. In effetti, ho intenzione di andare in un certo luogo per allenarmi, in modo da migliorare ancora di più la mia eredità di Dea Stellare del Massacro… ma questo cosa ha a che fare con te?”


“No!” Yun Che scosse la testa: “Lo Spirito del Corvo Dorato non mi ha detto nulla di chiaro, ma considerando il suo tono… non poteva trattarsi di qualcosa di così semplice!”


“Oh? E quindi? Hai un atteggiamento davvero incomprensibile. Perché mai dovrei darti delle spiegazioni? Cosa ti rende degno di chiedermi spiegazioni!?!?”


Yun Che: “…”


“Perché mai io, la Dea Stellare del Massacro, dovrei dare spiegazioni su cosa intendo fare a qualcuno come te, un comune abitante dei piani d’esistenza inferiori? Una Dea Stellare prestigiosa come me ha preso l’iniziativa di cercarti e rivolgerti la parola, il che è già molto, molto oltre ciò che meriti! Eppure, non solo non mi sei profondamente grato, ma vuoi anche approfittarti della mia gentilezza!?”


“Quella volta, sulla Stella Polo Blu, sono stata costretta a restare con te!”


“Ma ora, cosa sei in confronto a me? Che diritto hai di chiedermi di incontrarti? Credi di essere degno di chiedermi delle spiegazioni!?”


Yun Che rimase con lo sguardo perso nel vuoto e si sentì mancare il fiato. Rispose lentamente: “No… non pensi davvero quello che stai dicendo…”


“Hah! Allora continua pure a credere a questa tua patetica fantasia e vattene immediatamente dal Regno degli Dei! altrimenti, se per caso Moonflower riuscisse davvero a riconoscerti e capisse di non essere riuscita a ucciderti, per me non sarebbe un grosso guaio!?”


“Sbrigati… a… sparire… da qui!!”


“… Jasmine, avresti il coraggio di dirmelo in faccia, guardandomi negli occhi!?” disse con grande fatica Yun Che, sollevando lo sguardo al cielo.


“Ridicolo.” Sbuffò Jasmine con disprezzo: “Te lo dirò per l’ultima volta… non ne sei degno!”
                                


                                



