---
title: Capitolo 1172 – Sconvolgente
pubDate: 2025-02-03T07:52:46.924Z
tags:
    - atg
---


<em>CAPITOLO SPONSORIZZATO ringraziamo Roberto!
0 in coda, 0/10 donazione</em>
<em>-Schadenfreude</em>


Non ne sei degno...


Ogni volta che Jasmine diceva questa parole, contenevano ancora più disprezzo e impazienza della precedente.


Quando era nella Stella Polo Blu, Jasmine detestava ogni cosa di quel pianeta, non c'era nulla che considerasse più di una formica... eccetto lui.


Ora però...


Si era immaginato innumerevoli volte di come avrebbe incontrato Jasmine e molte volte pensava che sarebbe stato insultato con furia da Jasmine e perfino picchiato da lei... Tuttavia non avrebbe mai previsto che non sarebbe nemmeno stata disposta a vederlo e gli avrebbe mostrato solo disprezzo e impazienza.


"Jasmine..." Yun Che si calmò dopo chissà quanto tempo per poi dire con tono cupo: "Sei una dea stellare e io... certamente... non sono degno di te."


Jasmine: "..."


"Date le mie origini, coltivazione e reputazione, è impossibile per me perfino avere i requisiti per parlare con un dio stellare. Il motivo per cui sono vivo e sono arrivato fin qui è tutto grazie a te... Non potrei nemmeno sdebitarmi sacrificando la vita. Così ovviamente non sono degno di chiederti nulla..."


"Ripagarmi con la vita? Ahah, non ce n'è bisogno." Jasmine disse con derisione: "Nonostante il tuo corpo abbia sporcato la mia anima allora, almeno sei stato utile. Adesso la tua misera vita è insignificante per me. Se ti avvicinassi un po' di più a me, macchierebbe il mio corpo da dea stellare! Farai meglio a risparmiarlo per le tue donne orribili! Sbrigati... e sparisci! Non costringermi a cacciarti via da qui. Sarebbe un brutto spettacolo!"


Il tono e le parole di Jasmine erano strazianti. Yun Che stava cercando di capire se fosse riluttante o se ci fosse esitazione nel tono della sua voce... ma non lo sentì affatto.


"...Jasmine, io... non avrei dovuto credere di sapere cosa pensavi o che ti mancassi così tanto come mi sei mancata tu, ma almeno non si può negare che... mi sia sforzato molto e abbia rischiato la vita ogni giorno per trovarti. Alla fine non ho nemmeno esitato ad entrare nella battaglia degli dei affinché tu potessi sentire il mio nome. Anche se provi un enorme sdegno per me, almeno... permettimi di vederti. Permettimi di dirti tutto ciò che volevo dire guardandoti in faccia e..."


"Sei sordo?!" Il tono di voce di Jasmine non si incrinò minimamente a causa delle sue parole, invece sembrò irritarsi all'improvviso. "Chiudi la bocca! Non voglio ascoltare le tue ridicole assurdità. Dovresti sparire velocemente da qui prima che tu mi causi guai. Qualcuno come te non è degno di chiedermi nulla!"


Le palpebre di Yun Che fremettero mentre stringeva le mani. Una sensazione sconosciuta di torpore avvolse il suo corpo per poi scomparire insieme alla sua percezione... Fece un respiro profondo per poi dire piano: "Certamente non ne... sono degno, ma... ti ho trovato dopo così tante difficoltà. Se non altro non sono disposto ad arrendermi così... Puoi dirmi... almeno quando esattamente sarei degno di vederti?!"


"Oh?" Il tono di Jasmine divenne scherzoso. "Vedo che ancora non riconosci e rifletti sui tuoi errori. Ahah... Bene allora. Considerato che mi hai salvato in passato e ti sei anche sforzato per così tanto tempo per arrivare fin qui... ti darò un'opportunità."


Yun Che alzò all'improvviso la testa.


"Tuttavia tieni a mente che è la sola opportunità che otterrai da me. Se potrai riuscirci, ti incontrerò di persona e potrei anche dirti tutto ciò che vuoi sapere." Disse con tono indifferente Jasmine. "Ma se fallirai, sparisci da qui e torna nel tuo pianeta! Non entrare mai più nel Regno degli Dei!"


Yun Che annuì con solennità, senza quasi nessuna esitazione: "Va bene! Non importa come... lo farò sicuramente!"


"Molto bene." La voce di Jasmine rallentò, tuttavia chiaramente sembrava più tranquilla ora. "Nonostante agli occhi di noi dei stellari tutto ciò che è al di sotto di un regno stellare sovrano non sia diverso da una formica, in effetti ci sono un po' di persone all'esterno che sono degne della nostra attenzione. Ad esempio... Oh? Non stanno partecipando a questa Assemblea Profound God? Il primo in classifica ha i requisiti perfino di incontrare faccia a faccia i Divini Imperatori, figuriamoci gli Dei Stellari."


Yun Che: "..."


"Ahah, hai proprio una così bella opportunità. Finché arriverai primo in questa sessione dell'Assemblea Profound God, tornerò a vederti. Ti dirò tutto ciò che vuoi sapere. Che ne dici? Ahahahah..."


Il viso di Yun Che impallidì lentamente... L'opportunità che Jasmine gli aveva dato era completamente impossibile da realizzare. Praticamente non era un'occasione, ma una derisione.


Jasmine stava ridendo, ridicolizzandolo.


Sicuramente stava partecipando all'Assemblea Profound God ed era perfino entrato nella battaglia degli dei, ma tutti sapevano che "mezzi" aveva usato per farlo. Inoltre aveva già perso la prima battaglia e, non importa chi avrebbe dovuto affrontare, era destinato a perdere di nuovo, senza dubbio... Naturalmente era impossibile per lui finire primo all'Assemblea Profound God.


"Perché non hai detto nulla? Ti ho dato un'opportunità ora. Se non vuoi coglierla, sparisci in questo istante. Sei così pietoso, ma se non altro ti auguro di avere successo. Se non puoi rispettare un requisito così elementare... ahah, allora ricordati delle parole che ti ho detto e torna velocemente da dove sei venuto!"


Il tono di Jasmine diventò sempre più impaziente, come se stesse facendo di tutto per scacciare una zanzara a cui non voleva nemmeno dare un'occhiata.


La sensazione di oppressione che provava Yun Che si intensificò. Non poteva accettare, né credere che fosse diventata così dopo un periodo di tre anni. Rimase stordito per molto tempo per poi annuire: "Va bene... sparirò... sparirò da qui oggi..."


"Ma... anche se mi fa sembrare pietoso, lascia che ti veda prima di andarmene... mi va bene solo guardarti una volta. Dopodiché me ne andrò immediatamente e non ti disturberò mai più."


Yun Che non pensava che sarebbe arrivato un giorno in cui avrebbe detto parole così miserabili e senza valore...


Lei però era Jasmine...


Era proprio Jasmine dopotutto...


Il silenzio regnò nel posto per breve tempo, dopodiché la risata fragorosa e sfrenata di Jasmine risuonò nelle sue orecchie.


"Ahahahah... sono davvero così sciocca da aver sprecato le mie energie ad aver parlato con spazzatura come te!" Jasmine era così infuriata che rise in risposta. "Sono sorpresa che tu stia ancora sognando. Ahah, come vuoi. Continua pure ad avere i tuoi sogni irrealistici!"


La voce di Jasmine sembrò sempre più distante mentre il suo sogghigno estremamente sdegnoso e impassibile risuonò nelle orecchie di Yun Che. Era ovvio che non fosse dell'umore per continuare il discorso.


"Jasmine!" Lo sguardo di Yun Che divenne serio. Gridò, stese le mani e cercò freneticamente nella Perla del Veleno Celeste. Poi un enorme fiore viola apparì nella sua mano.


Il fiore viola stava sbocciando, solitario, ogni petalo sembrava giada viola brillante e stava emettendo un bagliore demoniaco. Nonostante fosse avvolta dalla luce della Perla del Veleno Celeste, era comunque incredibilmente incantevole.


Era il Fiore Udumbara che aveva ottenuto dalla misteriosa ragazza con le pupille colorate, sotto il Precipizio della Nuvola.


Allora, nel Nido Diabolico Moon Slaughter aveva esaurito tutta la sua determinazione per raccoglierne uno con soli quattro petali.


Tuttavia ora ne aveva ottenuto uno completo, privo di difetti.


In questi anni aveva desiderato di consegnarlo a Jasmine.


"Oh? Un Fiore Netherworld Udumbara?"


La voce spirituale di Jasmine tornò, ma non conteneva il minimo entusiasmo. Yun Che stava per dire qualcosa quando il fiore fu sollevato da un enorme potere e trascinato via.


"Umpf! Allora non ho avuto altra scelta che usare quel metodo in un posto misero e spoglio. Ora che sono nel Regno degli Dei Stellari, perché userei un oggetto del genere... così ridicolo!"


RIP!!


Lo spazio si squarciò e il fiore demoniaco che emetteva un bagliore dorato fu spazzato via da una tempesta spaziale e sparì.


La voce di Jasmine non risuonò più... In quel momento si era allontanata.


Yun Che rimase sul posto stordito, mentre il suo sguardo si velava. Sembrava che gli avessero rubato lo spirito e restò fermo per molto tempo...


.....


All'esterno del Regno dell'Eternità, in mezzo alle stelle, una figura rossa elegante apparì nel vuoto.


Stava abbracciando un fiore demoniaco viola che era molto più grande di lei. Il suo corpo si rannicchiò come un gattino ferito e tremava continuamente.


"Cosa... sto facendo...?"


"Cosa... sto facendo... esattamente...?"


Drip...


Drip...


G




Era da solo, quindi non c'era nessuno che potesse vedere le sue lacrime. Non c'era nessuno che poteva ascoltarla, né qualcuno che potesse aiutarla... Nel freddo mondo solitario, la accompagnava solo il fiore demoniaco. Se fosse possibile, avrebbe preferito che la sua anima venisse portata via dal bagliore viola e cadesse in un sonno eterno...


Quindici minuti...


Trenta minuti...


Due ore...


Quattro ore...


Passò molto tempo...


Alla fine alzò la testa. I suoi occhi erano ancora velati e pieni di dolore, ma rilasciarono una luce scarlatta assolutamente terrificante...


"Moon... flower...!!!"


.....


BANG!!


L'enorme porta del cortile si aprì e Huo Poyun si precipitò dentro di fretta. C'era un profondo entusiasmo nella sua espressione. "Fratello Yun! Lascia che ti dica qualche buona notizia. È uscita la lista degli incontri di domani e sai una cosa? Non dovrai... affrontare nessun avversario!"


Yun Che: "..."


"In realtà... ricordi quel Wei Hen? La sua qualificazione è stata cancellata e il suo nome pure dopo che è successo, ma avresti dovuto affrontare proprio lui. Quindi non c'è nessuno a combattere contro di te e potrai entrare direttamente nella fase dopo. Non è grandioso?! Inoltre Luo Changan è il mio primo avversario di domani e sono piuttosto sicuro di poterlo sconfiggere. Sarebbe anche un bel modo per sfogare la tua... Eh?"


Yun Che era seduto silenziosamente su una pietra blu accanto alla pozza, immobile. Non reagì nemmeno alle sue parole.


"Fratello Yun, cos... cos'hai?"


Yun Che alzò lentamente la testa. Il suo sguardo era quasi spento, sorprendendo così tanto Huo Poyun da farlo quasi arretrare di un passo.


"Sto bene. Devo ancora congratularmi con te per aver vinto il primo incontro." Disse Yun Che con una risata forzata.


"Fratello Yun, tu... io..." Huo Poyun era confuso nel vederlo così.


"Mi dispiace farti vedere le mie condizioni vergognose." Yun Che rise piano. "Non preoccuparti, lascia che rimanga solo per un po'... non sarò ridotto così domani."


"Ah... va bene." Non trovando parole per confortarlo, Huo Poyun annuì prontamente. Voleva dire qualcosa, ma non aveva idea di cosa fare in una situazione del genere. Non poté che preoccuparsi per lui. Si girò mentre se ne andava: "Allora io... tornerò a chiamarti domani."


Mentre se ne andava, una donna dai lineamenti da fata arrivò al suo fianco.


"Yun Che... cos'è successo?" Chiese piano Mu Bingyun. Anche per lei era la prima volta che vedeva Yun Che così avvilito.


"...È tornata, ma..." Mu Bingyun era la sola con cui poteva sfogarsi qui, ma nell'istante in cui aprì bocca, una sensazione di dolore straziante si diffuse per il suo corpo, impedendogli di parlare.


Mu Bingyun si accigliò. Guardandolo, aveva intuito il motivo delle sue condizioni. Disse a bassa voce: "È che... ti ha detto di tornare indietro?"


"..." Yun Che annuì per poi scuotere la testa e dire con voce roca: "Lei... può scacciarmi via frettolosamente... ma perché... non è stata nemmeno disposta... a vedermi...?"


"Non doveva... andare così..."


Considerando le condizioni di Yun Che, Mu Bingyun poteva immaginare che atteggiamento avesse avuto la Dea del Massacro. Forse non era stata solo spietata....


"In tal caso, cos'hai intenzione di fare?" Dopo essere rimasta in silenzio per un po', Mu Bingyun fece una domanda che non avrebbe dovuto chiedere all'attuale Yun Che.


"Non lo so... In realtà ha ragione... È una dea stellare... così non sono degno di..." Yun Che fece un respiro profondo, ma sentì una sensazione di soffocamento ancora più intensa. "Non ho più... un motivo per rimanere qui... è solo... che non posso accettare un risultato del genere... Perché... non ha lasciato nemmeno che la guardassi...? Che tutto ciò che è successo in passato... sia stato tutto falso...? È stata solo una mia pia illusione...?"


Serbando desiderio e spinto dall'ossessione, aveva seguito Mu Bingyun nel Regno degli Dei. Nel corso degli ultimi tre anni, aveva fatto così tante rinunce, sacrifici e aveva perfino rischiato la vita, tutto per rincontrare Jasmine... Aveva pensato che trovarla sarebbe stato il più grande ostacolo lungo la strada. Chi si sarebbe immaginato... che sarebbe finita così.


Mu Bingyun lo stava ascoltando silenziosamente e poi fece un lungo e lento sospiro.


"Yun Che, voglio chiederti una cosa." Mu Bingyun alzò la testa. Il cielo aveva iniziato ad imbrunirsi. "Se la incontrassi di persona, ti sentiresti davvero soddisfatto? Accetteresti di tornare indietro?"


"Non devi rispondere ora." Disse Mu Bingyun. "Ti riporterò nel Regno della Canzone Glaciale. Nel Regno degli Dei, a parte lei, sono l'unica che ti conosce da più tempo. Ho capito la tua natura mentre ti guardavo a Asgard Nuvola Gelida."


"Un grande numero di praticanti del mistero dei regni inferiori fanno di tutto per venire qui. Questo per perseguire la via del profound o per sperimentare un mondo ancora più vasto. Grande parte di loro sarebbero soddisfatti perfino di diventare dei re quaggiù. Tu però hai abbandonato tutto per incontrare una persona. Cercando di incontrarla a tutti i costi, mi hai seguito e sei venuto nel Regno degli Dei che per te era ignoto."


"Sapevo che doveva essere estremamente importante per te. In seguito, tutte le tue azioni l'hanno dimostrato."


Yun Che: "..."


"Quando sei arrivato nel setta, non hai esitato a confrontarti con il capo dei discepoli del Palazzo della Fenice di Ghiaccio, Mu Yizhou, per un discepolo che non era nemmeno tuo amico. Nella battaglia del lago celeste, non hai esitato a contraddire la tua maestra a causa per un'ingiustizia.
Nella grande assemblea della setta hai sconfitto Huo Poyun, ma visto che temevi di influenzare negativamente il suo stato d'animo, hai preso l'iniziativa per andare a calmarlo. Nella Prigione Infernale, anche se i tre setta del Regno del Dio della Fiamma si sono comportati con slealtà, hai dato loro metà del cadavere dell'antico drago cornuto com'era d'accordo."


"Questo dimostra una cosa. Sei qualcuno con un forte senso di dignità, che dà molto valore alle amicizie ed è di sani principi."


"Ma da quando sei venuto nel Regno dell'Eternità." Il tono di Mu Bingyun cambiò a questo punto. Disse con un sospiro: "Quando eri ad un solo passo dall'incontrarla, sei diventato impaziente e ti sei confuso."


Yun Che: "..."


"Nelle prime due fasi dei preliminari, tecnicamente parlando, in effetti non hai violato nessuna delle regole stabilite dalla Perla dell'Eternità... ma hai barato. Era qualcosa che non avresti fatto assolutamente prima. Non solo hai disubbidito agli ordini della tua maestra, ma non ti sei preoccupato affatto della dignità e dei principi della via del profound."


"Dovresti sapere meglio di tutti che hai molti segreti che gli altri non possono sapere. Entrando nella battaglia degli dei al contrario attirerai ulteriormente l'attenzione della gente della Divina Regione Orientale... Non potrebbe esserci un posto più pericoloso per te, ma hai comunque fatto una cosa del genere senza la minima esitazione."


Yun Che: "..."


"Una persona che può farti venire nel Regno degli Dei, farti perdere il controllo senza badare a dignità, principi e pericoli... non posso capire cos'ha fatto per te in passato, ma dopo aver visto una persona del genere e dopo averle dato il tuo addio, saresti davvero soddisfatto e te ne saresti andato senza alcun rimpianto?!"


"..." Le palpebre di Yun Che iniziarono a fremere lievemente.


"Non devi rispondermi. Puoi sempre trovare una risposta per te stesso." Disse Mu Bingyun. "Se riesci a trovare la vera risposta, allora forse capirai il motivo per cui è determinata a non vederti."


"..." Yun Che spalancò gli occhi e il suo respiro accelerò. Il suo battito cardiaco si intensificò e divenne gradualmente irregolare.


"Inoltre... ho qualcosa da dire che potrebbe farti provare amarezza." I lunghi capelli di Mu Bingyun sfiorarono inavvertitamente le guance pallide di Yun Che. "Se sei disposto a fare così tanto per lei, ormai deve aver lasciato un segno indelebile nel tuo cuore."


"Per farlo in modo così profondo, avrà colpito il tuo animo aprendo il suo cuore a sua volta... Perciò non credo che tutto ciò che ha fatto per te sia stata solo una finzione."
                                


                                



