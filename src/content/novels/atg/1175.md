---
title: Capitolo 1175 - Penta Pillola di Giada dell'Universo
pubDate: 2025-02-03T07:52:46.924Z
tags:
    - atg
---


<em><strong>CAPITOLO SPONSORIZZATO, ringraziamo Roberto!</strong>
6 in coda (1 di Roberto + 5 Paolo), 0/10 donazione</em>
<em>-Schadenfreude</em>


Yun Che risalì molto velocemente e molto presto tornò in superficie. Alzò la testa istintivamente per guardare verso l'alto. Mu Xuanyin galleggiava a mezz'aria proprio sopra e dalle pupille emetteva un'aura gelida e feroce.


Nonostante si aspettasse una reazione arrabbiata, Yun Che fu comunque colto dal panico: "Ma... estra."


"Inginocchiati!"


Il suo grido conteneva una rabbia profonda. Yun Che si irrigidì e si inginocchiò all'istante e disse con un tono pieno di vergogna: "Maestra, so di aver sbagliato."


"Aver sbagliato?" Mu Xuanyin sbuffò. La rabbia nella sua voce conteneva coercizione e, come se un mare gelido si fosse ribaltato, l'intera area sprofondò nel silenzio. "Dici più volte di aver capito il tuo errore e poi torni a farne altri. Importa davvero che tu abbia capito di aver sbagliato?! Consideri mai seriamente le mie parole?!"


"Maestra, io..."


"Non c'è bisogno di discutere!" Era chiaro che Mu Xuanyin era davvero infuriata. "Bingyun mi ha già informato della tua condotta e di ciò che hai fatto nel Regno dell'Eternità! Quando sei partito, ti ho avvertito ripetutamente di non fare decisioni da solo e di tenere un basso profilo. Tuttavia... non solo non hai ascoltato ciò che ho detto, hai perfino fatto l'esatto opposto e ti sei rivelato completamente di fronte a così tante persone. Ora probabilmente tutti nella Divina Regione Orientale sanno del tuo grande nome... Davvero ammirevole, uh!"


"Se avessi saputo che sarebbe andata a finire così, ti avrei... tenuto imprigionato nella Sala della Fenice di Ghiaccio. Così almeno avrei evitato che tu andassi a cercare di suicidarti!"


Yun Che voleva rispondere, ma non poteva nemmeno respirare o addirittura alzare la testa di fronte all'ira e alla coercizione di Mu Xuanyin.


Il tono e lo sguardo della donna trapassavano Yun Che come innumerevoli aghi di ghiaccio. "Qualcuno che ti ha lasciato è davvero così importante per te?"


"..." Yun Che si morse le labbra per poi dire: "Un tempo... è stata la mia maestra. Ha guidato la mia coltivazione del profound, mi ha salvato la vita e ha cambiato il mio destino... Mi ha accompagnato nei periodi in cui ho provato più dolore, in cui ero più solo e impotente.."


"È stata buona con me... come la maestra... non posso mai... deludere nemmeno lei..."


"..." Mu Xuanyin lo fissò con sguardo vacuo.


Il mondo era diventato silenzioso all'improvviso.


Yun Che si prostrò di nuovo e non osò alzare la testa. Mu Xuanyin poteva avere un atteggiamento freddo e duro ed era rispettata e temuta da tutto il Regno della Canzone Glaciale, ma era impossibile... che non sapesse quanto era stata gentile con lui.


Nonostante avesse commesso molti errori, inclusi degli sbagli imperdonabili che l'avevano fatta davvero infuriare, alla fine lo aveva perdonato ogni volta. In particolare, negli ultimi due anni aveva guidato la sua coltivazione giorno e notte, senza nemmeno occuparsi della setta... Era certo che una condotta del genere sarebbe stata considerata assolutamente inconcepibile nel setta della Divina Fenice di Ghiaccio. Nessuno sarebbe riuscito a capire perché si stava impegnando così tanto per lui.


Yun Che invece non l'aveva ripagata minimamente. L'aveva anche fatta infuriare e l'aveva delusa di nuovo.


Provava una vergogna incredibile stavolta... non si sentiva più di meritarsi di essere il suo discepolo o di ricevere una tale gentilezza.


Sulla superficie del lago, gli spiriti di ghiaccio che erano rimasti congelati per molto tempo tornarono a danzare. Sembrava che un po' del gelo si fosse disperso.


"Che peccato che non sia nemmeno disposta a vederti!" Mu Xuanyin disse con tono freddo. "Ora che sei tornato, comportati bene e rimani nella Sacra Sala. Non devi fare un passo fuori di qui senza il mio permesso! Tra pochi anni, quando la gente della Divina Regione Orientale avrà dimenticato completamente della tua esistenza, sparisci e torna nella tua Stella Polo Blu!"


"...Maestra," disse Yun Che a testa bassa. "Sono tornato per trovare un modo per diventare molto più potente in un breve periodo di tempo. Dopodiché partirò di nuovo... per partecipare alla battaglia degli dei."


Disse lentamente e dal suo tono traspariva senso di colpa. Tuttavia sembrava piuttosto determinato.


"Oh... è così?" Mu Xuanyin si accigliò lievemente. "Non hai davvero rinunciato a vederla, uh?"


"No..." Yun Che scosse la testa. "Non voglio solo vederla, ma ci sono alcune cose che devo dirle faccia a faccia. Voglio farle sapere... che non importa in che situazione si troverà, la affronterò insieme a lei."


"Credi... di essere... abbastanza forte?" Chiese con tono freddo e incurante Mu Xuanyin.


"Ovviamente ora non mi è possibile. Non ho nemmeno i requisiti per tentare di farlo. Se andassi da lei, finirei solo per diventare un peso, ma voglio farle sapere che diventerò forte per lei. Se vuole usare la battaglia degli dei per scacciarmi via, allora... userò questo torneo per dimostrare la mia risoluzione!"


Mu Xuanyin: "..."


"Maestra..." Yun Che continuò a bassa voce. "Ho appena scoperto ieri che mi sono sempre sbagliato. Mi sono sbagliato fin dall'inizio."


"Dal giorno in cui sono arrivato nel Regno della Canzone Glaciale, mi sono sempre detto che il mio obiettivo era di trovarla. Ho lavorato duramente per diventare potente per trovarla. Durante questo periodo mi sono detto costantemente che trovarla era il mio solo obiettivo e che non sarei mai appartenuto a questo posto... Forse perché ho sempre pensato di essere un'esistenza misera e bassa di fronte all'enorme Regno degli Dei e pensavo solo che non ci sarei mai tornato dopo aver esaudito il mio desiderio."


"È stato per questa illusione che non ho mai pensato di stabilirmi nel Regno degli Dei, né ho considerato che raggiungendo livelli del genere, le masse mi avrebbero ammirato come fanno nella Stella Polo Blu."


"Tuttavia mi sono dimenticato che mi ha dovuto lasciare proprio perché ero insignificante."


"Se potessi diventare abbastanza potente da proteggerla, combattendo accanto a lei e impedendo che la ferissero... almeno smetterebbe di preoccuparsi per me. Allora come potrebbero portarla via da me? Come sarebbe così difficile... per noi vedersi?"


"Ciò che si sta rivelando un ostacolo non è mai stata la differenza tra regni stellari... è sempre stata la mia inutilità." Yun Che chiuse gli occhi, mentre il suo tono di voce sembrava indistinto come della nebbia.


Mu Xuanyin lo ascoltò in silenzio. Pareva che ogni parola che stesse dicendo Yun Che provenisse dalla sua anima, ma il suo sguardo rimase impassibile. "E allora? Ti stai preparando ad usare l'Assemblea Profound God per dimostrarle le tue qualità? È per farle sapere della tua ossessione e per farla commuovere?!"


"No... è anche per me," Disse Yun Che. "Se potrò primeggiare sugli altri nel palco degli dei dopo essere arrivato solo dopo tre anni nel Regno degli Dei... che motivo avrei per non diventare potente?!"


Mu Xuanyin: "..."


"Le Vene Misteriose del Dio Malvagio, il potere del Dio dell'Ira, il fisico del Dio Drago, la Perla del Veleno Celeste... ho sempre tenuto nascoste queste qualità, pensando ai pericoli che avrei dovuto affrontare se fossero stati percepiti da qualcun altro. Ma... significano molto di più. Sono benedizioni che mi ha mandato il cielo!"


Mu Xuanyin non fu affatto colpita dalle sue parole. Sbuffò: "Che 'grandÈ scoperta che hai fatto. Sfortunatamente... da ciò che ricordo, non potrai rimanere nel Regno degli Dei per più di cinque anni. Sono passati già tre anni e te ne rimangono solo due ormai. Anche se le tue benedizioni ti rendessero dieci volte più talentuoso che importerebbe?!"


"Certamente tra due anni tornerò nel mio pianeta."


Mu Xuanyin: "..."


"Ma questo non significa che non tornerò qui." Yun Che alzò la testa e guardò direttamente Mu Xuanyin. "Perché la Stella Polo Blu non è più la mia sola casa. Dopotutto, maestra, sono diventato un abitante del Regno degli Dei... Se non altro, appartengo già al Regno della Canzone Glaciale."


Mu Xuanyin: "..."


"Sia la maestra che Jasmine sono i miei motivi per rimanere nel Regno degli Dei. È stato così per molto tempo, solo che non me n'ero accorto. Perciò saranno entrambi i luoghi la mia casa. Finché non sarò abbastanza potente, voglio seguire la maestra in ogni momento e stare sotto la sua protezione. Se arriverà un giorno in cui diventerò potente quanto desidero, voglio proteggere la maestra e il Regno della Canzone Glaciale per tutta la mia vita. Chiunque oserà fare del male alla mia maestra diventerà il mio nemico mortale."


Mentre i loro sguardi si incrociarono, Mu Xuanyin all'improvviso si girò. Dopodiché disse con tono freddo: "Sei solo al Divine Tribulation Realm e fai numerose sciocchezze. Sai solo come darti delle arie."


"Farai meglio a pensare a come proteggere la tua vita. Non sono ancora caduta così in basso da aver bisogno della tua protezione!"


Yun Che: "..."


Mu Xuanyin alzò il suo bellissimo collo e sospirò: "Perché ho... un discepolo come te?"


Nel momento in cui finì di parlare, alzò all'improvviso le braccia e dalle sue maniche bianche lanciò qualcosa verso di lui: "Mangia questa!"


Di colpo cinque luci diverse brillarono di fronte a Yun Che.


Era una piccola perla raffinata ad emettere questi bagliori. Era brillante e traslucida, simile a del vetro colorato, ma stava rilasciando un'aura completamente diversa.


Rosso, turchese, bianco, blu, verde giada... Le cinque luci a volte si sovrapponevano e si separavano e in altre occasioni brillavano insieme. L'aura della perla cambiava continuamente. A volte sarebbe diventata torbida, altre volte pura, a volte ardente, altre volte gelida... anche se i cambiamenti non erano così intensi, la perla miracolosa non era assolutamente messa in ombra dall'aura del Lago del Ghiaccio Infernale.


Yun Che spalancò lentamente gli occhi: "Che sia..."


"È la Penta Pillola di Giada dell'Universo!" Mu Xuanyin si girò verso di lui. Aveva già recuperato il suo sguardo indifferente e splendido come quello di una creatura celeste. "Nonostante la tua Perla del Veleno Celeste possieda un forte potere di raffinazione e possa creare facilmente innumerevoli medicine, la Penta Pillola di Giada dell'Universo richiede una potente forza misteriosa per fondere appropriatamente cinque tipi di potere. Non è qualcosa che tu possa fare! Perfino io ho avuto bisogno di un anno di tempo per finire con successo il processo di fusione."


La Penta Pillola di Giada dell'Universo era uno degli oggetti per cui Yun Che era tornato.


Allora aveva già radunato tutti e cinque i materiali necessari a raffinarla, ma Mu Xuanyin li aveva portati tutti via visto che voleva che raggiungesse il Divine Tribulation Realm da solo. Era tornato nel Regno della Canzone Glaciale per riprenderli e raffinare la Penta Pillola di Giada dell'Universo con l'aiuto della Perla del Veleno Celeste.


Fu anche in quel momento che si rese conto che per lui sarebbe stato impossibile raffinare la Penta Pillola di Giada dell'Universo come con le altre medicine ordinarie. Ci sarebbe voluta una potente forza misteriosa per guidare la fusione...


Inoltre qualcuno di forte come Mu Xuanyin ci aveva messo un intero anno per completare il processo di fusione.


Forse questo era il vero motivo per cui aveva preso tutti gli ingredienti allora.


Aveva esaurito una grande quantità della sua energia mentale e fisica per portare a termine la fusione e poi aveva tirato fuori la pillola in questo momento. Chiaramente... l'aveva preparata apposta per lui.


Colpito da questo gesto, Yun Che si emozionò all'improvviso: "Maestra..."


"Non dire assurdità e siediti appropriatamente!" Mu Xuanyin però gli impedì di parlare e lo redarguì freddamente. La sua figura barcollò per un istante e poi arrivò proprio di fronte a Yun Che. "Tira fuori la Perla della Ruota del Tempo che hai ottenuto nel Regno dell'Eternità!"


"Ah... capito!"


Yun Che si tirò su a sedere e si calmò. Poi prese la Perla della Ruota del Tempo e la posò sulla mano di Mu Xuanyin.


Lieve forza misteriosa si riversò fuori dal palmo della donna, spaccando la perla. Una barriera informe si espanse immediatamente e racchiuse i due, separandoli in un mondo a sé.


La barriera poteva esistere per un mese, ma nel mondo esterno sarebbero passate solo due ore.
                                


                                



