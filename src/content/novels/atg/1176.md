---
title: Capitolo 1176 – Inferno e Paradiso
pubDate: 2025-02-03T07:52:46.924Z
tags:
    - atg
---


<em><strong>CAPITOLO SPONSORIZZATO, ringraziamo Roberto!</strong>
5 in coda (0 di Roberto + 5 Paolo), 0/10 donazione</em>
<em>-Schadenfreude</em>


Yun Che non sentiva nulla di strano all'interno della Perla della Ruota del Tempo.


"La Penta Pillola di Giada dell'Universo contiene una fortissima energia che può aumentare drasticamente la forza misteriosa degli stadi inferiori della via del divino, ma assumere un medicinale del genere comporta un altissimo rischio e per questo c'è bisogno di una Sfera dello Spirito del Legno, per mitigare gli effetti del potere medicinale."


Mentre Mu Xuanyin ondeggiava le mani, diverse strati di nebbia gelida e sottile apparirono accanto a Yun Che. "La Sfera dello Spirito del Legno che hai ottenuto era estremamente rara e aveva preservato tutta la sua aura spirituale. Tuttavia il cuore dell'antico drago proviene da una creatura al Divine Master realm, l'Erba dell'Imperatore Immortale ha mantenuto la sua aura e il corno di Qilin ha un'aura gelida estremamente elevata.
Di conseguenza, nonostante abbia usato una Sfera dello Spirito del Legno, il potere medicinale contenuto in questa pillola è estremamente violento e sicuramente non potrai raffinarlo da te."


"Anche se fossi presente per aiutarti, ci sarebbe comunque il rischio che tu perda il controllo della forte energia della medicina. Perciò devi assicurarti di stare attento. Capito?"


"Capisco." Yun Che annuì. Portò la Penta Pillola di Giada dell'Universo alla bocca e la inghiottì sotto lo sguardo di Mu Xuanyin.


Un'aura rinfrescante entrò nel suo corpo e poi scomparì poco a poco. Non riuscì più a sentirla. Yun Che chiuse gli occhi e incanalò il suo potere, preparandosi a raffinare il potere medicinale. Prima che la sua forza misteriosa potesse entrare in contatto con la Penta Pillola di Giada dell'Universo, il suo corpo tremò all'improvviso.


In quell'istante ebbe la sensazione che innumerevoli vulcani e ghiacciai eruttassero e scoppiassero in lui, creando numerosi torrenti che schizzavano energia all'impazzata. Metà di queste potente correnti erano gelide e l'altra era bollente. Anche la più piccola conteneva un'energia molto più spaventosa di quanto Yun Che si sarebbe mai immaginato.


.....


Per aumentare forzatamente la sua forza misteriosa, Yun Che aveva contato più volte sul suo fisico speciale e avrebbe assunto medicine dal potere medicinale estremamente forte. Ad esempio, quando era nei piani inferiori, aveva usato la pillola scaglia dorata e nel Regno della Canzone Glaciale aveva assunto la Pillola dell’Anima Ghiacciata di Giada. Se uno definisse il loro potere medicinale intenso come un fiume veloce, allora...


Il potere medicinale scatenato dalla Penta Pillola di Giada dell'Universo sarebbe stata paragonabile ad un mare sconfinato che voleva devastare il cielo e la terra.


Yun Che non riuscì a guidare appropriatamente l'energia e il suo corpo ne fu travolto. Fu sommerso da un dolore straziante e ogni sua cellula stava tremando all'impazzata, come se stessero per scoppiare da un momento all'altro...


Mentre Yun Che era sotto shock, un'aura gelida e tenue si precipitò sulla superficie del suo corpo. Immediatamente i violenti torrenti di potere si mitigarono e alla fine divennero piuttosto docili, iniziando a fluire lentamente nei suoi meridiani.


Yun Che riuscì a recuperare la percezione del suo corpo e delle sue Vene Misteriose. Capì all'istante che era stata quest'aura fredda a sopprimere il potere medicinale e tornò a concentrarsi per incanalare l'energia mentre attivava la Grande Via del Budda.


Dopo aver sperimentato questo potere medicinale, Yun Che si rese conto della natura spaventosa della Penta Pillola di Giada dell'Universo. Non avrebbe potuto assolutamente rilassarsi un attimo. Sigillò i suoi cinque sensi mentre guidava lentamente la sua Energia Misteriosa e l'energia spirituale del mondo per raffinare l'energia, che era diventata docile.


All'interno della barriera della ruota del tempo, Mu Xuanyin guardò il corpo tremante di Yun Che che si stava calmando e che si ricopriva di sudore. Se avesse visto le condizioni in cui era, sarebbe rimasto scioccato... perché c'erano cinque luci diverse che brillavano sulla sua pelle. Luci rosse, blu, turchesi, verde giada e bianche si stavano muovendo disordinatamente per il suo corpo, a volte brillavano a pieno e altre volte debolmente.


Mu Xuanyin era seduta di fronte a Yun Che. Stava stendendo il dito e la nebbia continuava ad avvolgere Yun Che. Nonostante la sua coltivazione fosse al picco del Regno degli Dei, aveva un'espressione seria.


Le medicine che potevano aumentare forzatamente la forza misteriosa, anche solo di un grado, erano estremamente difficili da trovare. Inoltre comportavano un grandissimo rischio. La Penta Pillola di Giada dell'Universo... come aveva detto Mu Xuanyin, poteva innalzare la coltivazione di Yun Che dal Divine Origin al Divine Tribulation Realm. Gli effetti della pillola erano troppo incredibili!


Così, non era difficile immaginare che potere medicinale contenesse una pillola del genere e i rischi che ci sarebbero stati nell'usarla.


Inoltre, il cuore dell'antico drago proveniva da un Divine Master che aveva vissuto per decine di migliaia di anni. Il corno Qilin era di una creatura dell'antica era, la Sfera dello Spirito del Legno era perfetta e quasi impossibile da trovare e l'Erba dell'Imperatore Immortale non aveva perso il minimo briciolo della sua energia spirituale grazie agli effetti della Perla del Veleno Celeste.


Il risultato nell'utilizzare materiali del genere era evidente. Il potere medicinale di questa Penta Pillola di Giada dell'Universo era così intenso che la sua forza superava le descrizioni delle note che aveva letto Mu Xuanyin.


Perfino lei non poteva prevedere... gli effetti e i rischi nell'assumere una medicina simile.


Doveva aiutare Yun Che a sopprimere il potere della Penta Pillola di Giada dell'Universo, ma anche la sua coltivazione era troppo grande per lui. Una minima imprudenza o mancanza di controllo avrebbe potuto ferire gravemente Yun Che... In confronto a lui, che ora poteva raffinare con calma il potere medicinale, Mu Xuanyin non poteva permettersi di rilassarsi.


Se non fosse stato per l'aiuto di Mu Xuanyin, Yun Che certamente sarebbe morto dopo aver assunto una medicina del genere, anche se aveva il potere del Dio dell'Ira e il fisico del Dio Drago... non ci sarebbe stata altra alternativa.


Perciò, nonostante Yun Che avesse cercato i materiali per conto suo dopo essere fuggito dal Regno del Dio della Fiamma, anche se l'avesse raffinata con successo... sarebbe morto una volta che l'avesse inghiottita.


Il tempo trascorse lentamente dentro la barriera della ruota del tempo.


Un giorno... due giorni... cinque giorni... sette giorni...


La Penta Pillola di Giada dell'Universo continuò a rilasciare il suo potere medicinale, che fu raffinato gradualmente da Yun Che. I cinque colori avevano iniziato a circolare sulla sua pelle.


Tutto ciò che poteva fare Mu Xuanyin era aiutarlo a sopprimere il potere medicinale, Yun Che avrebbe dovuto raffinarlo da solo. In questi giorni, l'energia sarebbe andata fuori controllo ogni poche ore, facendo tremare e riempiendo di dolore Yun Che. Tuttavia sarebbe stato represso molto velocemente dal potere di Mu Xuanyin, così Yun Che sarebbe riuscito a riprendere il processo di raffinazione senza incidenti.


Nonostante Yun Che avesse sigillato i suoi sensi esterni e avesse concentrato tutta la sua percezione nella raffinazione, poteva ancora sentire chiaramente la sua forza misteriosa che aumentava velocemente e, di conseguenza, stava diventando più facile per lui assimilare il potere medicinale.


Il suo stato mentale era completamente calmo e stabile, non era più scioccato e preoccupato come lo era stato all'inizio.


Mentre lo strato superficiale della Penta Pillola di Giada dell'Universo veniva raffinato lentamente, la sua forza misteriosa... finalmente iniziò ad entrare in contatto con il suo nucleo.


BOOM!!


Dopo la lunga calma, all'improvviso delle correnti mostruose eruttarono dalla superficie del mare di energia.


"Ah!!!!"


Yun Che sentì un dolore straziante, come se la sua anima fosse stata infilzata da diecimila coltelli ed emise un gemito di dolore. In quel momento ebbe la sensazione che dieci milioni di enormi bestie stessero ruggendo dall'abisso all'interno del suo corpo. Ogni goccia del suo sangue, ciascuno dei suoi meridiani e ognuna delle sue cellule furono riempiti da un'energia estremamente violenta. Yun Che tentò disperatamente di usare la sua Energia Misteriosa per guidare il potere medicinale impazzito, ma la sua influenza era trascurabile come quella di una formica che cercava di scuotere un albero.


La luce blu brillò nelle pupille di Mu Xuanyin mentre percepiva l'eruzione improvvisa all'interno di Yun Che. Nonostante fosse avvolto dalla nebbia gelida... il potere medicinale rimase soppresso solo per un po' di secondi, prima di liberarsi dal suo controllo e seminò distruzione nel corpo di Yun Che grazie alla sua natura tirannica.


"Questo..."


Il potere medicinale di questa Penta Pillola di Giada dell'Universo era estremamente potente. Mu Xuanyin era già pronta a gestirlo, ma nemmeno lei si sarebbe immaginata che sarebbe stato così tirannico.


Mu Xuanyin si accigliò e iniziò ad usare il palmo invece che le dita per controllare il potere medicinale. Una luce blu ancora più intensa avvolse Yun Che... migliorando nuovamente il suo colorito, ma durò solo per meno di sette minuti. Il dolore tornò con ancora più intensità.


Molto presto Yun Che divenne mortalmente pallido, assomigliava ad un foglio di carta e il suo corpo era fradicio di sudore.


"..." Accigliata sempre di più, Mu Xuanyin girò nuovamente il suo polso di giada. Le sue dita brillavano e la luce blu come la giada traslucida diventò più densa, ma si accumulò tra le sue dita rimanendo a mezz'aria.


L'intensità del potere medicinale del nucleo superava completamente le sue aspettative. Se avesse saputo che la situazione si sarebbe sviluppata in questo modo, forse non avrebbe lasciato che la prendesse in un momento del genere.


Era assolutamente impossibile per Yun Che resistere.


Nonostante Mu Xuanyin potesse sopprimere le correnti ancora di più... si era resa conto che Yun Che non poteva sopportare affatto l'energia richiesta per bloccarle. Sarebbe rimasto gravemente ferito ancora prima che il potere medicinale venisse calmato.


Tuttavia, se non fosse stato soppresso...


Come se innumerevoli bestie feroci dell'abisso si fossero liberate dalla loro prigione, Yun Che sembrò sempre più addolorato e il suo corpo stava fremendo continuamente. Quasi ogni pollice della sua pelle sul suo corpo stava tremando.


Mu Xuanyin stese a mezz'aria il suo palmo sopra il petto di Yun Che... Il tempo passò velocemente e le sue dita iniziarono a tremare poco a poco, ma la luce gelida nella sua mano non lo avvolse ancora.


"Ug... ah... aaahh..."


Yun Che stava rilasciando dei lamenti di dolore nonostante avesse sigillato i suoi sensi. Era il suo spirito a soffrire. Le cinque luci sulla sua pelle erano diventate così dense da sembrare appariscenti. Mentre questi bagliori scintillavano disordinatamente, il corpo di Yun Che a volte si sarebbe gonfiato e altre volte si sarebbe rimpicciolito all'improvviso... e si potevano sentire perfino i crepitii delle giunture ossee.


Se non avesse avuto il midollo del Dio Drago, metà del suo scheletro si sarebbe già rotto.


Anche se sembrava che fosse caduto in un abisso di disperazione, la sua espressione di dolore dimostrava che la sua volontà era ancora salda.


Il respiro di Mu Xuanyin accelerò e il suo seno si sollevò e si abbassò sempre più velocemente. Vedendo l'espressione addolorata di Yun Che e il suo corpo che stava per essere distrutto da un momento all'altro, mostrò un'espressione agitata... che lentamente diventò esitante.


"Ugh... aaah..."


Un rivolo di sangue scarlatto colò dall'angolo della bocca di Yun Che.


Il marchio scarlatto sul suo viso spazzò via ogni esitazione nello sguardo di Mu Xuanyin, come se la sua anima fosse stata punta da un ago cremisi.


Il palmo che era rimasto sul suo petto iniziò a scendere lentamente.


.....


In quel momento Yun Che era come una piccola barca travolta dalla tempesta. Più lottava, più sembrava mortalmente pallido. Aveva esaurito le forze perseverando e aspettando che l'attacco finisse, ma non importava quanto attendeva, la situazione non migliorò come sperava.


"Mae... stra..." La sua anima continuava a gridare di dolore, mentre sentiva di avvicinarsi sempre di più all'abisso. Tuttavia non aveva ancora ottenuto il potere che desiderava.


Quando la sua energia, la sua determinazione e il suo corpo furono sul punto di crollare, un'aura gelida entrò in contatto con lui all'improvviso...


L'energia fredda era completamente diversa rispetto a quella di prima. Inoltre non era qualcosa di esterno e invece era apparsa dentro il suo corpo all'improvviso... Dato che aveva sigillato i suoi sensi, non poteva capire da dove proveniva, ma senza dubbio veniva dall'interno del suo corpo.


Anche se l'aura fredda non era così potente, era estremamente pura e conteneva un'aura misteriosa di altissimo livello... era impossibile capire l'identità di quest'aura, ma diede comunque una sensazione vagamente familiare a Yun Che.


<em>Questa è...</em>


L'aura pura si diffuse molto velocemente nel suo corpo e permise alla sua anima instabile di ritrovare la luce. Sotto l'influenza dell'energia fredda, queste aure generate dal potere medicinale si calmarono in pochi secondi.


Non solo, l'aura fredda si fuse da sola con la sua Energia Misteriosa e iniziò a raffinare il potere medicinale. Sembrava che l'energia fredda e il potere medicinale della Penta Pillola di Giada dell'Universo stessero iniziando a fondersi con lui.


In seguito alle ondate d'aura fredda, la sensazione di dolore che aveva travolto Yun Che scomparì completamente. Invece si sentì completamente rilassato come se fosse immerso nell'acqua fresca e pura di un lago. Il contatto con il suo flusso gentile fece perfino tremare di piacere la sua anima.


Alla fine tutto il potere medicinale smise di muoversi, come se fosse stato congelato, e lasciò che Yun Che lo raffinasse poco a poco.
                                


                                



