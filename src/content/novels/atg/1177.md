---
title: Capitolo 1177 – Ritornare nel Regno dell’Eternità
pubDate: 2025-02-03T07:52:46.924Z
tags:
    - atg
---


<em><strong>Capitolo Sponsorizzato! Grazie mille Paolo! 5 in coda (4 Paolo + 1 Roberto), 0/10 donazione</strong></em>


<em><strong>-Alstor</strong></em>


La prima ondata di potere medicinale della Penta Pillola di Giada dell’Universo venne raffinata completamente da Yun Che tra le quattro e le sei ore. Non ci fu nessun incidente imprevisto durante il processo. Yun Che per tutto il tempo aveva avvertito una sensazione confortevole, che non sapeva come descrivere. Era come se il suo corpo stesse fluttuando tra le nuvole o se fosse sospeso in un sogno.


Quando ebbe finito di raffinare il potere medicinale, la Penta Pillola smise momentaneamente di rilasciarlo con violenza. Anche quell’eterea e misteriosa aura fredda a un certo punto si era fusa completamente con il suo corpo, senza che lui dovesse fare nulla, e persino tutte le sue ferite interne ed esterne erano guarite del tutto.


Yun Che si concentrò di nuovo e cominciò a stabilizzare e rafforzare la sua nuova Energia Misteriosa.


Tuttavia, quella situazione di calma non durò a lungo. All’improvviso, la Penta Pillola rilasciò la seconda ondata di potere medicinale. Sebbene fosse leggermente più debole della precedente, fu comunque abbastanza forte da trascinare di nuovo Yun Che in un abisso di dolore, in un solo istante.


Ma stavolta Yun Che non dovette lottare come prima. Quell’aura misteriosa e delicata sorse di nuovo all’interno del suo corpo e, come una fresca e leggera pioggia primaverile, raggiunse ogni sua cellula, per poi fondersi silenziosamente ancora una volta a lui e alla sua Energia Misteriosa. Grazie ad essa, riuscì a contenere e raffinare il potere medicinale.


La maggior parte dell’energia medicinale della Penta Pillola di Giada dell’Universo si trovava nel suo nucleo. Numerose ondate del suo potere eruppero una dopo l’altra, ancora e ancora, ma Yun Che le raffinò ogni volta. Quando non riusciva a gestire da solo l’esplosione di energia medicinale, quell’aura eterea e fredda come il ghiaccio sorgeva sempre all’interno del suo corpo.


Dopo aver ripetuto questo processo per qualche decina di volte, il potere medicinale emesso dalla Penta Pillola divenne piuttosto debole, ma anche l’aura fredda che nasceva dentro di lui per aiutarlo si era indebolita di molto.


Era trascorso un periodo di tempo indefinito. Forse qualche giorno, forse dei mesi, o forse potevano essere stati persino degli anni… dopo che Yun Che ebbe raffinato il centesimo ciclo, la Penta Pillola alla fine esaurì completamente il suo potere medicinale. Poi, la strana luce dai cinque colori che aveva avvolto Yun Che durante tutto il processo scomparve senza lasciare traccia.


Yun Che ora poteva rilassarsi, e con sua grande sorpresa si accorse di non essere affatto stanco. Al contrario, era tranquillo e lucido come mai prima di allora.


Yun Che decise di non controllare la sua forza misteriosa e, al contrario, riattivò i suoi sensi rimasti isolati e aprì in silenzio gli occhi… La barriera della Ruota del Tempo era ancora attiva, quindi aveva trascorso al suo interno meno di un “mese”. Tuttavia, Mu Xuanyin, l’unica persona al suo interno oltre a lui, era scomparsa. Non c’era neppure una traccia della sua aura, nell’area circostante.


Fu allora che nel profondo dal profondo della sua anima si levò improvvisamente il debole di grido di una fenice.


Il minuscolo frammento d’anima divina che gli era stato donato dalla Fenice di Ghiaccio stava splendendo con una luce fredda come il ghiaccio, dentro di lui.


Mu Xuanyin in passato gli aveva detto che il Divine Tribulation Realm era il Realm più particolare della Via Divina. Era suddiviso in solo nove livelli, non avveniva nessun cambiamento qualitativo dell'Energia Misteriosa e accresceva soltanto la sua quantità all’interno dell’individuo. Quindi, era il Realm migliore per aumentare forzatamente la propria forza misteriosa. Infatti, era quello in cui era più facile e sicuro, oltre che quello che comportava meno effetti collaterali in assoluto.


Anche questo era uno dei motivi per cui Mu Xuanyin aveva impedito a Yun Che di usare la Penta Pillola di Giada dell’Universo quando era al Divine Soul Realm.


Concentrandosi, Yun Che provò a entrare in contatto con il frammento di anima della Fenice di Ghiaccio. L’energia legata ad essa era incredibilmente forte, per lui, e avrebbe potuto incrementare drasticamente la sua forza misteriosa ancora una volta.


…………


Regno dell’Eternità, Palco degli Dei, terzo giorno della Battaglia degli Dei.


Durante gli scontri del giorno precedente, otto concorrenti del Gruppo dei Vincitori avevano perso, ritrovandosi quindi nel Gruppo degli Sconfitti. Inoltre, otto membri del Gruppo degli Sconfitti erano stati eliminati definitivamente.


Quel giorno si sarebbero tenute solamente le battaglie del Gruppo degli Sconfitti, per un totale di otto incontri, e otto dei concorrenti sarebbero stati eliminati dalla Battaglia degli Dei.


In altre parole, dopo quel giorno sarebbero rimasti in gara solo sedici partecipanti. Chi fosse riuscito a classificarsi fra i migliori sedici sarebbe diventato abbastanza famoso da continuare a esserlo per tutta la vita.


E gli otto che sarebbero rimasti nel Gruppo dei Vincitori sarebbero stati al centro dell’attenzione dell’intera Regione Orientale.


Il cielo stava appena cominciando a rischiararsi, ma gli spalti riservati alle migliaia di Reami Stellari erano già gremiti dalla folla. Chi perdeva nel Gruppo dei Vincitori aveva ancora una seconda chance, ma lo stesso non valeva per chi era nel Gruppo degli Sconfitti, che veniva eliminato definitivamente senza alcuna possibilità di tornare in gara. Quindi, gli scontri del Gruppo degli Sconfitti rendevano tutti ancora più tesi e agitati.


Tuttavia, anche se per quel giorno erano previste otto battaglie, tutti si aspettavano che in realtà se ne sarebbero svolte soltanto sei.


Sullo schermo di luce sopra il Palco degli Dei, era impressa l’organizzazione degli scontri di quel giorno.


Battaglia 1: Regno della Canzone Glaciale, [Yun Che] – contro – Regno del Sacro Universo, [Luo Changan]


Battaglia 2: Divino Regno Marziale, [Wu Guike] – contro – Regno del Tuono, [Li Jianming]


…………..


“Quel Luo Changan è troppo fortunato. È uno dei più deboli fra i Candidati Divini, ma il suo primo avversario è stato Yun Che, così ha potuto accedere senza fatica al Gruppo dei Vincitori. Ieri ha perso contro Huo Poyun del Regno del Dio della Fiamma, ma chi si sarebbe aspettato che il suo avversario di oggi nel Gruppo degli Sconfitti fosse davvero ancora Yun Che… a quanto pare entrerà fra i primi sedici classificati, huh.”


“Ha potuto essere di nuovo contro Yun Che perché lui ieri non ha dovuto combattere. Altrimenti, come avrebbe potuto avere un avversario così debole a questo punto della Battaglia degli Dei? Quel tizio, che fra tutti è quello che meriterebbe di più di essere eliminato, ha davvero vinto senza dover combattere, quindi è arrivato fin qui. Ho davvero la sensazione che non sia corretto nei confronti di quei Candidati Divini che sono stati eliminati dopo aver lottato con tutte le loro forze.”


“Yun Che ieri non è neppure venuto al Palco degli Dei e ho sentito dire che qualcuno l’ha visto lasciare il Regno dell’Eternità, solo e abbattuto. Molto probabilmente è scappato indietro nel Regno della Canzone Glaciale.”


“A quanto pare neppure lui ha voglia di continuare a farsi umiliare di fronte a tutti… Meh! Fuggire con la coda fra le gambe è ancora più disonorevole. Si dice che sia addirittura il discepolo diretto del Realm King della Canzone Glaciale. Facendo così, non sta umiliando il suo intero Reame Stellare? Se questo sovrano avesse un discepolo del genere, lo ucciderebbe immediatamente con un colpo solo!”


I membri del Regno della Canzone Glaciale e di quello del Dio della Fiamma erano già seduti al loro posto. Potevano sentire chiaramente tutte le affermazioni di ogni sorta pronunciate a gran voce dagli altri spettatori, che discutevano animatamente.


Mu Bingyun rimase in silenzio per tutto il tempo, e anche Mu Huanzhi e gli altri si sentivano molto a disagio, come se fossero seduti su aghi e chiodi. Rimpiangevano di essersi presentati. D’altro canto, fra gli abitanti del Regno del Dio della Fiamma, Yan Juehai e Huo Rulie stavano sospirando mentalmente. Huo Poyun avrebbe voluto chiedere parecchie volte dove fosse Yun Che, ma alla fine non aveva trovato le parole giuste per farlo.


La competizione stava per iniziare. Non appena la barriera avvolse il Palco degli Dei, l’Onorevole Qu Hui si sollevò in aria. Anche quel giorno, la Battaglia degli Dei era finalmente iniziata.


“Oggi, si terrà il secondo round del Gruppo degli Sconfitti. I vincitori passeranno al terzo round del loro Gruppo, che si terrà domani, ed entreranno fra i primi sedici classificati. Chi perderà, concluderà il suo viaggio nell’Assemblea Profound God!”


“Ora ci sarà la prima battaglia del secondo round del Gruppo degli Sconfitti. Yun Che del Regno della Canzone Glaciale e Luo Changan del Regno del Sacro Universo, salite subito sul Palco degli Dei.”


Non appena l’Onorevole Qu Hui ebbe finito di parlare, Luo Changan cominciò a volare e atterrò al centro del Palco degli Dei con incredibile calma e sicurezza. Il suo sguardo si diresse dritto verso i posti del Regno della Canzone Glaciale e gli angoli della sua bocca si inarcarono in un sorriso disinvolto.


Fra i posti del Regno della Canzone Glaciale, non c’era neppure l’ombra di Yun Che.


Dopo di lui, anche tutto il resto del pubblico posò lo sguardo sui posti del regno della Canzone Glaciale. Metà di loro aveva espressioni cariche di disprezzo, l’altra metà di scherno. C’erano persino alcuni di loro che stavano scuotendo la testa e sospirando, come se si sentissero in imbarazzo per il Regno della Canzone Glaciale. Sentendosi fissare da tutti, i membri del Regno della Canzone Glaciale non osarono sollevare gli occhi da terra e si sentirono mancare il fiato.


“Quel ragazzino non è davvero scappato via per la paura, vero?” Huo Rulie scosse la testa. Sospirò a fondo, con un’espressione cupa e delusa, scuro in volto.


Anche se Yun Che si era arreso direttamente al primo incontro della Battaglia degli Dei, almeno era presente fra il pubblico e aveva dichiarato di persona la sua resa… dopotutto, non aveva alcuna possibilità di vincere, considerata la sua forza misteriosa. Anche se ammettendo la sconfitta senza neppure combattere aveva rinunciato alla sua dignità di praticante del mistero, era comunque ancora accettabile.


Ieri non aveva dovuto neppure combattere per superare il primo round del Gruppo degli Sconfitti ed era stato ammesso direttamente al secondo. Quindi, anche se non si era presentato al Palco degli Dei, nessuno aveva avuto nulla da dire.


Ma se non fosse venuto neppure quel giorno… se era davvero scappato nel Regno della Canzone Glaciale, gli altri non avrebbero davvero avuto più alcun motivo per non disprezzarlo.


Passò parecchio tempo da quando l’Onorevole Qu Hui aveva finito di parlare, ma sul palco c’era ancora solo Luo Changan. Dato che non si vedeva neppure l’ombra di Yun Che fra i posti del Regno della Canzone Glaciale, era ovvio che avesse scelto di non presentarsi. In quella situazione, l’esito dell’incontro era già chiaro a tutti.


“Sigh, ha superato i tre round preliminari barando, ma il Regno dell’Eternità è stato incredibilmente magnanimo e gli ha permesso comunque di partecipare alla Battaglia degli Dei. Eppure, alla fine… Meh!”


“Questo verrà sicuramente ricordato come l’evento più disonorevole della storia dell’Assemblea Profound God.”


“Yun Che se l’è data a gambe, quindi l’Onorevole Qu Hui non ha bisogno di perdere altro tempo ad aspettarlo. Basta annunciare subito il risultato. Il fatto che un rifiuto del genere sia stato ammesso alla Battaglia degli Dei ha davvero infangato il suo prestigio.”


L’Onorevole Qu Hui aveva uno sguardo indifferente, senza alcuna espressione sul volto. Secondo le regole della Battaglia degli Dei, se un concorrente non si presentava sul palco entro trenta secondi veniva dichiarato sconfitto. Anche se Yun Che non era neppure nel Regno dell’Eternità, figurarsi al Palco degli Dei, ed era chiaro che sarebbe stato comunque sconfitto, l’Onorevole Qu Hui per via del suo carattere intransigente e rispettoso delle regole stava aspettando rigorosamente che trascorressero trenta secondi prima di annunciare l’esito.


Fu allora che l’Imperatore dell’Eternità gli ordinò dalla parte orientale degli spalti: “Qu Hui, annuncia pure il risultato. L’Assemblea Profound God non ha bisogno di perdere tempo per un codardo del genere, che non si preoccupa minimamente della dignità della Via del Profound.”


L’Onorevole Qu Hui annuì con il capo. Dichiarò in tono solenne, senza neppure preoccuparsi di pronunciare il nome di Yun Che: “Nel primo incontro del secondo round del Gruppo degli Sconfitti, Luo Changan è… Oh?”


Proprio quando stava per dire “Luo Changan è il vincitore”, l’Onorevole Qu Hui inarcò improvvisamente le sopracciglia. Si voltò di scatto, guardando in alto nel cielo, e anche gli sguardi di quasi tutti i presenti si spostarono in quella direzione.


Un’Arca Profound di ghiaccio stava arrivando rapidamente in volo da est, come una stella cometa che stesse attraversando il cielo, e arrivò in un solo istante sopra il Palco degli Dei. una persona scese immediatamente dall’Arca di ghiaccio, atterrando di fronte a Luo Changan. Poi, l’Arca scomparve nel nulla.


“Yun Che!” Gridarono sorpresi tutti i membri del Regno della Canzone Glaciale.


“Finalmente è arrivato…” Mu Bingyun si lasciò sfuggire un lungo sospiro di sollievo e l’espressione sul suo volto divenne molto più tranquilla.


“Phew! Sapevo che quel ragazzo non era il tipo di persona che scappa senza neppure lottare.” Anche Huo Rulie sospirò, rinfrancato. Poi, ruggì: “Giovane Yun, meno male che sei arrivato! Anche quando sappiamo chiaramente di non essere all’altezza del nostro avversario, dobbiamo sempre combattere con tutte le nostre forze prima di ammettere la sconfitta… Hmm?”


Huo Rulie si accigliò all’improvviso, percependo qualcosa di strano. Dopo aver fissato Yun Che per qualche secondo, spalancò subito gli occhi e sul suo viso comparve un’espressione scioccata.


Yun Che si era cambiato e ora indossava la veste bianca della setta della Fenice di Ghiaccio. Aveva entrambe le mani dietro la schiena e lo sguardo lievemente sollevato verso l’alto. I suoi occhi erano limpidi come l’acqua e sulle sue labbra c’era un sorriso piuttosto vago. Il punto dove era atterrato… era a meno di dieci passi da Luo Changan, fermo di fronte a lui.


L’Onorevole Qu Hui lo guardò di traverso e corrugò visibilmente la fronte. Fra gli spalti, anche tutti gli Dei Stellari e gli altri esperti avevano sguardi sorpresi e persino tutti e cinque gli Imperatori Divini erano chiaramente colpiti.


Non erano sorpresi per l’arrivo improvviso di Yun Che.


Erano sorpresi perché l’aura della sua forza misteriosa era… completamente diversa!


Tutti sapevano bene che fino a due giorni prima la sua forza misteriosa fosse chiaramente al primo livello del Divine Tribulation Realm.


Ma ora, Yun Che era evidentemente avvolto da un’aura all’ottavo livello del Divine Tribulation Realm, non c’era alcun dubbio!


In meno di due soli giorni… la sua forza misteriosa era aumentata di sette interi livelli!


“Ottavo livello… del Divine Tribulation Realm? È… è davvero lo stesso Yun Che?” Mu Huanzhi rimase con la bocca spalancata, senza riuscire a credere alla sua percezione spirituale.


Anche negli occhi di Mu Bingyun comparve uno sguardo profondamente stupefatto.


Mu Bingyun sapeva che Yun Che aveva utilizzato la Penta Pillola di Giada dell’Universo. Inoltre, aveva aiutato personalmente Mu Xuanyin a raffinarla, fondendo con successo i cinque materiali necessari. Aveva intuito che, siccome quei cinque ingredienti che avevano usato per realizzarla erano così speciali, il suo potere medicinale sarebbe stato di gran lunga superiore a quanto fosse registrato nelle fonti della setta.


Una comune Penta Pillola di Giada dell’Universo sarebbe stata sufficiente soltanto a portare la forza misteriosa di qualcuno al Divine Origin Realm direttamente al Divine Tribulation Realm. Tuttavia, al Divine Tribulation Realm era necessaria una gigantesca quantità di energia per ogni aumento di livello, non era neppure paragonabile al Divine Origin Realm o al Divine Soul Realm. Mu Xuanyin stessa aveva detto che… nonostante la loro Penta Pillola di Giada dell’Universo fosse incredibilmente potente, se Yun Che l’avesse raffinata dopo aver raggiunto il Divine Tribulation Realm, considerate le sue Vene Misterioses speciali, la sua forza misteriosa sarebbe aumentata di circa tre livelli, al massimo di quattro.


Era sicura che Yun Che fosse tornato nel Regno della Canzone Glaciale per utilizzare la Penta Pillola di Giada dell’Universo.


Tuttavia, quell’aumento di sette livelli nella sua forza misteriosa la fece davvero sobbalzare dal terrore.
                                


                                



