---
title: Capitolo 1179 – Ricambiare l'insulto con gli interessi
pubDate: 2025-02-03T07:52:46.925Z
tags:
    - atg
---


<em><strong>Capitolo Sponsorizzato! Ringraziamo Paolo! 8 in coda (2 Paolo, 2 Roberto, 1 Pierpaolo, 1 Pierpaolo+Roberto, 2 Roberto)</strong></em>


<em><strong>-Schadenfreude</strong></em>


Quasi nello stesso istante, il palco degli dei divenne mortalmente silenzioso, rendendo il grido miserabile particolarmente triste e acuto.


Tutti strabuzzarono gli occhi come se avessero visto un fantasma.


Perché la persona spazzata via dall'esplosione... era proprio Luo Changan!


Era volato per diversi chilometri per poi atterrare e riuscire a stento a riprendere l'equilibrio. Yun Che invece, figuriamoci essere spazzato via, non si era mosso minimamente!


Nell'istante in cui Luo Changan atterrò, si inginocchiò sul posto stringendosi il braccio destro che penzolava inerte. La sua espressione fremeva per lo shock e il dolore. Un po' di gocce di sangue trapelavano dalle fessure tra le sue dita, tingendo di rosso il suo intero braccio.


La nebbia di sangue nell'aria si era formata perché c'era stato uno scoppio e gli abiti che  ricoprivano il braccio erano stati distrutti, rivelando la pelle e la carne al di sotto. Perfino il trenta per cento delle ossa del suo braccio destro erano state distrutte.


La maggior parte della gente del Regno del Sacro Universo si alzò lentamente, inorridita e incredula... Era così assurdo che non era diverso dal vedere una formica che lanciava un enorme elefante.


Tutto il pubblico era sbigottito, non osava credere ai suoi occhi.


"Cos'è appena successo?!" Anche gli Imperatori Divini mostrarono sorpresa. Perfino l'assonnato Cang Shitian, che era rimasto spaparanzato sul suo posto per tutto il tempo si drizzò a sedere e fissò Yun Che con uno sguardo acceso.


Gli Imperatori Divini avevano percepito chiaramente che, quando Luo Changan stava per colpire Yun Che, la forza misteriosa del secondo era aumentata all'improvviso, a tal punto da superare di gran lunga l'energia contenuta nell'attacco di Luo Changan. Una volta che l'aveva spazzato via, l'energia amplificata era scomparsa improvvisamente e la forza misteriosa di Yun Che era tornata al suo normale livello. Aveva fatto dubitare gli Imperatori Divini delle loro precedenti valutazioni.


"Q... q-questo..."


"Cosa sta succedendo? Cosa sta accadendo esattamente? Luo Changan è stato davvero... spazzato via ed è rimasto perfino ferito?"


"Le sue condizioni sono di gran lunga peggiori ad una semplice ferita. È chiaro che ha il braccio rotto!"


"Yun Che non si è nemmeno mosso dal suo posto e Luo Changan è finito in queste condizioni solo a causa del contraccolpo della sua energia... Q-q-questo... esattamente cosa..."


Le persone tra il pubblico erano tutti individui importanti ed esperti, ma non osavano credere ai loro occhi.


Luo Changan era ancora più incredulo. Spalancò gli occhi e ci vollero cinque secondi circa prima che si riprendesse. Disse all'improvviso con voce roca. "Ha... ha barato!! Certamente ha usato qualche tipo di oggetto profound che protegge il corpo! Ha barato!!"


Era la sola possibilità a cui poteva pensare, il solo motivo della sua sconfitta. Yun Che dopotutto aveva barato più e più volte.


L'onorabile Qu Hui però scoccò solo un'occhiata solenne verso Yun Che e non gli disse nulla.


Com'era possibile che Yun Che usasse qualche tipo di oggetto profound senza che nessuno lo notasse?


Luo Changan rimase scioccato, mentre Yun Che sorrise lievemente. Dopo essersi accertato che Luo Changan non era una minaccia per lui, aveva deciso di usarlo per mettersi alla prova. Perciò, quando Luo Changan si era precipitato verso di lui, aveva aperto immediatamente "Tuono". Tuttavia si era sorpreso da solo nello scoprire che nemmeno l'energia del nemico nel suo stato più potente gli avrebbe inferto un danno significativo, non aveva dovuto neppure arretrare per ammortizzare il contraccolpo. Un attacco di questo livello non gli aveva causato nessun dolore...


Nonostante la forza misteriosa di Yun Che fosse aumentata di molto, non era comunque possibile mantenere "Tuono" Per molto tempo. Per questo aveva chiuso immediatamente il cancello dopo aver spazzato via Luo Changan ed era tornato nelle sue condizioni normali. Senza dubbio però poteva tenerlo aperto per molto più tempo rispetto a prima. Forse ora avrebbe potuto mantenerlo attivo per oltre cento secondi.


Non aveva idea di quando avrebbe potuto tenerlo aperto in ogni momento come "Anima Malvagia", "Cuore Ardente" e "Purgatorio".


Stese la mano con sdegno e si diede un colpetto al petto dov'era stato attaccato da Luo Changan. Dopodiché si avvicinò all'avversario senza fretta con un'espressione di derisione: "Ti vanti così tanto, come se fossi chissacchì, così pensavo che saresti stato piuttosto potente, ma alla fine non sei niente di che."


Yun Che avrebbe sempre rispettato i suoi avversari... finché l'altra parte avesse fatto lo stesso. Contro persone come Luo Changan, non avrebbe esitato a picchiarle di santa ragione, facendoli sembrare patetici come cani che erano quasi annegati in un fiume.


"Tu..." Luo Changan provò un forte dolore mentre le ossa del suo braccio destro si rompevano. Non poteva credere ancora a ciò che era accaduto.


Non aveva ancora finito di parlare che Yun Che scattò e si avvicinò all'improvviso.


Le pupille di Luo Changan si rimpicciolirono. Reagì all'istante e si ritirò di duecento metri veloce come un fulmine. Tuttavia Yun Che lo seguì imperterrito e si avvicinò così rapidamente che non ebbe nemmeno il tempo di rispondere.


Il palmo di Yun Che afferrò il braccio rotto di Luo Changan, disintegrando il potere che l'avversario aveva rilasciato frettolosamente. Stringendolo, Yun Che lo sollevò e poi lo fece schiantare a terra.


BANG!!!!!!!


Ogni pietra di giada del palco degli dei era protetta da una potente energia e per persone al livello dei candidati divini era assolutamente impossibile danneggiarlo, ma risuonò comunque un rumore assordante. Luo Changan rilasciò un urlo ancora più miserabile rispetto a prima e mentre rimbalzava per qualche chilometro schizzò sangue a mezz'aria.


"Giovane... giovane maestro!"


"Changan!!"


Tutta la gente del Regno del Sacro Universo impallidì per lo shock. Anche il loro Realm King si alzò e si incupì.


La scena... il rimbombo tonante, il corpo che volava per diversi chilometri schizzando sangue... sembrava un trattamento così spietato che tutti ne furono scossi.


Non osavano credere che Luo Changan sarebbe stato respinto e ferito da Yun Che. Tuttavia avevano sentito chiaramente l'eruzione di energia di Yun Che quando aveva scagliato via l'avversario... Basandosi sulla sua coltivazione, certamente la sua forza misteriosa era all'ottavo livello del Divine Tribulation Realm, ma la natura tirannica della sua energia aveva soppresso Luo Changan e superato completamente il limite del Divine Tribulation Realm.


Yun Che era sempre stato qualcuno che si sarebbe vendicato per il più piccolo torto e, così, serbava un odio profondo per Luo Changan. Aveva effettuato il contrattacco all'inizio solo per provare. Solo dopo il colpo di prima aveva iniziato davvero a vendicarsi e non aveva nemmeno mostrato pietà.


"Uh... Aaah... Tu... Ah..."


Luo Changan dopotutto era un esperto al picco degli stadi intermedi del Divine Spirit Realm. Anche se l'attacco di Yun Che aveva rotto chissà quante delle sue ossa, riuscì ancora a rialzarsi lentamente. Tuttavia, la sua Energia Misteriosa si era indebolita almeno del trenta per cento ed era in condizioni incredibilmente caotiche. I suoi capelli erano scompigliati, la sua espressione era sfigurata dal dolore e le sue pupille si erano dilatate a più non posso.


"Tu... tu... impos... impossibile..."


Se fosse stato battuto da altri candidati divini, non importava quanto fosse venisse sconfitto miserabilmente, sarebbe riuscito ad accettarlo con calma. Il suo avversario però era Yun Che... la stessa persona che chiaramente era un rifiuto insignificante ai suoi occhi. Era un fatto che Yun Che prima non avesse nemmeno osato entrare nel palco degli dei per combattere contro di lui durante la prima battaglia e si era arreso direttamente!


Aveva pensato di poter schiacciare come voleva l'altra parte, ma non solo il suo attacco non l'aveva ferito, era stato anche stato danneggiato dal contraccolpo del suo stesso attacco. E Yun Che l'aveva attaccato solo una volta... ed era già in condizioni così pietose.


Vedendo che il rifiuto che aveva deriso e umiliato spudoratamente dieci secondi fa si stava avvicinando, sentì una paura senza precedenti. Sconvolto, gridò mentre una luce turchese brillava nella sua mano. Uno strano pugnale con un'impugnatura ampia apparì nella sua mano e si lanciò immediatamente verso Yun Che.


Tuttavia, si era appena spostato che il suo sguardo diventò sinistro e il suo braccio si mosse di scatto. Come una meteora, il pugnale dalla forma strana sfrecciò verso la gola di Yun Che.


Yun Che si fermò. Stese il palmo destro e generò all'istante un vortice di energia fredda. Quando il pugnale stava per avvicinarsi, fu ricoperto da diversi strati di ghiaccio e la sua velocità diminuì drasticamente. Dopodiché si fermò di fronte a lui e fu afferrato con noncuranza.


"..." Luo Changan rimase rigido sul posto, spaventato a morte.


"Tutto qui allora, uh?" Yun Che sogghignò mentre girava il polso. "Lascia che te lo restituisca."


RIP!!


Risuonò un suono assordante provocato da una lacerazione dello spazio. Ci fu un crepitio terrificante e il pugnale tornò indietro con una velocità di gran lunga superiore rispetto a quando era stato lanciato prima. Luo Changan poté solo spalancare gli occhi mentre la lama infilzava la sua spalla sinistra, lasciando un buco ampio quindici centimetri.


Poi Yun Che apparì davanti a lui in un lampo. Era ancora più rapido del pugnale. Allo stesso tempo, gli diede una gomitata al basso ventre.


BOOM!!


Come se una montagna fosse scoppiata nel suo corpo, Luo Changan si irrigidì sul posto e divenne mortalmente pallido. Ben presto schizzò sangue dalla bocca, dal naso e dal buco nella sua spalla.


Il palco degli dei cadde in un silenzio mortale mentre tutti i presenti fissavano ad occhi spalancati questo scontro. Stavano assistendo alla scena più inconcepibile che avessero mai visto in tutta la loro vita.


Yun Che si raddrizzò con tranquillità, sollevò il braccio e soffiò sul suo gomito, come se si stesse assicurando che non vi rimanesse dello sporco sopra. Ad un solo passo da lui, Luo Changan non si era mosso di un pollice mentre sanguinava a profusione. Stava strabuzzando gli occhi iniettati di sangue.


THUD!


Cadde in ginocchio di fronte a Yun Che.


Yun Che si accigliò e disse con un tono così basso che Luo Changan poteva sentire: "Ahah... pensavo che un cane che può abbaiare così furiosamente sarebbe stato capace di mordere. Non mi aspettavo che sarebbe collassato al primo colpo." Subito dopo però alzò il volume: "Tutto qui? In tal caso farai meglio ad arrenderti velocemente."


"Oh, no, no!" Yun Che cambiò all'improvviso il suo tono e strinse gli occhi con aria feroce. "Me ne sono quasi dimenticato. Hai detto che un vero uomo può solo combattere fino alla morte e non si arrenderà assolutamente. Solo il rifiuto più misero si arrenderebbe come un cane... Tsk! Darti l'occasione di arrenderti non sarebbe come darti uno schiaffo in faccia? Non lo dovrei proprio fare!"


Non appena finì di parlare, Yun Che mosse il braccio. Il dorso della sua mano colpì la guancia destra di Luo Changan... Nonostante fosse solo uno schiaffo, era molto pesante e quindi spaccò lo zigomo di Luo Changan. Il suo corpo volò incontrollabilmente roteando e rotolando per il palco degli dei per molto tempo.


Il suo viso prima bello ora era in condizioni orribili e l'intera parte destra del suo volto si era incavata, il suo mento era completamente piegato verso sinistra. Tossiva in continuazione, accasciato a terra, ogni colpo di tosse era accompagnato da enormi boccate di sangue e diversi denti rotti.


Molte persone sussultarono per lo spavento.


Si diceva che si poteva picchiare un'altra persona, ma non colpire la sua faccia. Tuttavia, Yun Che non solo lo aveva schiaffeggiato, lo aveva ridotto in condizioni così orribili da farlo sembrare un buffone... Inoltre aveva picchiato e spaccato la faccia del figlio del Realm King Sacro Universo!


Era una faccia che rappresentava il Realm King e il suo intero regno!


"Changan!!"


Il Regno Sacro Universo era estremamente importante. Nella vasta Divina Regione Orientale, era riconosciuto pubblicamente come il più potente al di sotto dei regni sovrani. Non avevano mai sperimentato un'umiliazione così irritante e profonda! il Realm King del Sacro Universo si sarebbe infuriato anche se avesse avuto una pazienza dieci volte superiore. Ruggì e si precipitò direttamente verso l'arena: "Moccioso, vuoi morire!!"


Prima che potesse avvicinarsi alla zona sopra il palco degli dei, una figura lo ostacolò emettendo un'aura tirannica. L'onorabile Qu Hui disse con uno sguardo indifferente: "Realm King del Sacro Universo, torni immediatamente nell'area del pubblico. Nessuno ha il permesso di interferire nella battaglia degli dei e credo che dovrebbe sapere già questa regola."


"Onorabile Qu Hui." Il Realm King del Sacro Universo represse la rabbia. "Questo ragazzo... chiaramente sta esagerando e ha un intento malvagio. È evidente che sta umiliando il mio Regno del Sacro Universo!"


"Umpf, la battaglia degli dei proibisce solo di uccidere deliberatamente, non che non si può esagerare! Se Luo Changan lo trova insopportabile, è libero di arrendersi. In tal caso, Yun Che non potrà più attaccarlo. Dato che non si è ancora arreso significa che desidera continuare a combattere... Nessuno ha il permesso di interferire!!"


Sentendo il rimprovero dell'onorabile Qu Hui, il Realm King del Sacro Universo si calmò un po'. Annuì: "Va bene, allora ammettiamo la sconfitta in questa battaglia! Ammetto la sconfitta per conto di Changan!"


"Solo lui stesso può ammettere la sconfitta. Nessun altro ha il diritto di arrendersi al suo posto!"


Lo sguardo dell'onorabile Qu Hui tornò un po' gelido. Alzò lentamente la testa e indicò l'area del pubblico: "Realm King del Sacro Universo, la avverto per l'ultima volta. Lasci immediatamente il palco degli dei, altrimenti dovremo scacciarla dal Regno dell'Eternità. Non importa quale sia la vostra identità!"


"..." Le labbra del Realm King del Sacro Universo fremettero, ma non riuscì a dire altro


Il Realm King del Sacro Universo inspirò e si girò con rabbia. Stava per tornare nel pubblico, quando risuonò un grido miserabile dal palco.


"Wuaaaaaaahhh!!"


Il Realm King del Sacro Universo si girò e vide una scena che gli fece strabuzzare gli occhi.


Una spina gelida era cresciuta dal terreno, trafiggendo la spalla sinistra di Luo Changan e sfrecciò verso l'alto portandolo con sé.


Oltre trenta piedi... trecento... tremila piedi!


In un batter d'occhio, Luo Changan fu infilzato spietatamente dalla spina di ghiaccio. Come se fosse un malvagio che aveva commesso un crimine atroce e che sarebbe stato condannato per sempre a causa delle sue colpe, il figlio distinto del Realm King del Sacro Universo era stato impalato e tutti nella Divina Regione Orientale potevano vederlo chiaramente.


"Luo Changan, ti darò cinque secondi di tempo. Mostrami sei sei davvero un uomo come dici o se sei un cane che si arrende!"


Il Realm King del Sacro Universo si infuriò. Luo Changan stava gridando miserabilmente per la disperazione, mentre Yun Che era ai piedi della spina di ghiaccio con un sorriso indifferente, come se non provasse nulla... non aveva nemmeno guardato il Realm King del Sacro Universo.


In quel momento tutti rabbrividirono.


Yun Che, una persona che finora aveva mantenuto un basso profilo, aveva mostrato la massima cautela e aveva sempre pensato solo a come "incontrare Jasmine", ora era diventato una persona completamente diversa.


No, era più corretto dire che era stato sciolto dalle catene che l'avevano legato finora.


Nel palco degli dei di questo Regno dell'Eternità, stava mostrando che fine avrebbero fatto le persone che lo facevano infuriare... proprio come aveva fatto nel continente del Cielo Misterioso.
                                


                                



