---
title: Capitolo 118 - Loto Demoniaco Inferno Astrale
pubDate: 2024-05-27T12:27:25.196Z
tags:
    - atg
---




“Morto... Il Capitano è morto... Il Capitano è morto!!”


Dopo che i tre vice-capitani erano morti in rapida successione, il più forte dei praticanti del Profound del gruppo di mercenari Black Demon, che ne era anche il capo, era scappato come un codardo, ma durante la fuga era stato ucciso senza alcuna difficoltà da Yun Che. I Mercenari Black Demon avevano perso la loro colonna portante, e ora erano tutti spaventati a morte, con i cuori tremanti per il terrore. Guardando quel ragazzo che se ne stava lì in piedi accanto al cadavere di Black Demon con un'espressione tranquilla come uno specchio d'acqua, tutto lo spirito combattivo dei Mercenari si dissolse, cedendo il posto ad un panico senza controllo.


In quei brevi istanti di silenzio inquietante, le fiamme si spensero gradualmente. Con uno sguardo glaciale, Yun Che camminò lentamente in avanti. Gli occhi del Mercenario Black Demon più vicino seguirono i suoi movimenti e si restrinsero dal terrore; poi strillò e si voltò disperatamente nella speranza di fuggire. Quel gesto fece anche riprendere tutti gli altri Mercenari Black Demon dallo shock. Tutti loro cominciarono a scappare uno dopo l'altro, in preda al panico, senza preoccuparsi più di nient'altro.


“Volete scappare?” La fuga dei nemici non diede alcun sollievo a Yun Che; al contrario, nei suoi occhi brillò un bagliore di intento omicida freddo come il ghiaccio. Incanalò tutta la sua Profound Energy nei piedi e si lanciò in aria, raggiungendo in pochi istanti il gruppo di Mercenari in ritirata... Se quei Mercenari Black Demon si fossero sparpagliati durante la fuga, non sarebbe stato in grado di fare nulla. Ma le uccisioni consecutive dei quattro capitani avevano creato nei cuori dei Mercenari Black Demon un immenso terrore per Yun Che, e tutti loro stavano correndo inconsciamente nella direzione opposta. Inoltre, quella era anche l'unica strada che permetteva di andarsene dalla parte posteriore del monte.


Alle spalle dei banditi che stavano cercando di salvarsi la vita, Yun Che balzò a grande altezza, e quando fu nel punto più alto del salto fece istantaneamente uno scatto orizzontale con Star God's Broken Shadow, giungendo esattamente sopra il gruppo di Mercenari. Puntò Tiger Soul verso il basso e sulla lama della spada si accesero delle fiamme brillanti, anche il Marchio della Fenice sulla sua fronte emise un'accecante luce dorata.


“Star... Scorching... Demon... Lotus!!”


Durante quella lenta cantilena, l'intero corpo di Yun Che aveva preso fuoco e all'improvviso cadde in picchiata.


BOOOOOM!!!!!!


Fiamme così grandi da coprire il cielo esplosero dove Yun Che era atterrato; la Profound Energy rilasciata senza freni si trasformò in innumerevoli strati di brucianti Fiamme della Fenice, che si dispersero e, allontanandosi da Yun Che, avvolsero istantaneamente uno spazio di oltre sessanta metri di diametro, travolgendo senza pietà tutti i Mercenari Black Demon in fuga. A vedere la scena dall'alto era come se un meraviglioso loto fiammeggiante fosse sbocciato all'improvviso, con Yun Che al centro. Ma ogni singolo petalo bruciava con le letali Fiamme della Fenice.


Innumerevoli grida di agonia si diffusero dall'interno del gigantesco loto infuocato. Quei lamenti erano così tremendi che sembravano provenire dalle profondità del nono livello dell'Inferno. Ma il Loto Demoniaco Inferno Astrale non provava alcuna pietà per quelle grida, e continuò a sbocciare crudelmente; petali e petali di fiamme tremanti sbocciarono lentamente diventando sempre più grandi.


Lan Xueruo, che osservava la scena da lontano, era già rimasta completamente sconvolta da quello spettacolo. Anche se non era molto grande, aveva già visto fin troppi esperti, persino alcuni individui fortissimi giunti all'Earth Profound Realm e addirittura alcuni Maestri giunti allo Sky Profound Realm. Tuttavia, non aveva mai visto nessuno che potesse creare un'opera d'arte così magnifica con l'uso di una Profound Art del Fuoco, nemmeno il Burning Heaven Clan, che possedeva la più potente Profound Art del Fuoco di tutto il Blue Wind Empire.


Ciò che era ancora più incredibile era che un attacco del genere era stato sferrato da Yun Che... da un ragazzo di sedici anni!


“Sconfiggere un avversario al decimo livello del Nascent Profound Realm mentre si è al primo livello dello stesso Realm... Attraversare un intero Realm in un solo mese... Uccidere uno dopo l'altro quattro avversari al True Profound Realm con una Profound Strength al decimo livello del Nascent Profound Realm... le mie sensazioni non mi hanno ingannato, è decisamente la persona che ho cercato per tutto questo tempo.” Mormorò Lan Xueruo a bassa voce, con lo sguardo perso nel vuoto.


Il loto di fiamme aveva ormai raggiunto le sue massime dimensioni, e le grida erano diventate più difficili da sentire. Attraverso i vari petali di fuoco, Lan Xueruo riusciva ancora a vedere delle persone rotolarsi disperatamente per terra nel tentativo di spegnere le fiamme e sopravvivere; si voltò e dentro di sé si sentì profondamente riluttante. In quel momento, tra i veli di fuoco, vide Yun Che uscire dal loto con passi pesanti, trascinando Tiger Soul come se fosse esausto. I suoi vestiti si erano già ricoperti di strappi, e tutte le macchie di sangue su di essi erano state bruciate e annerite dal loto infuocato.


“Fratello Minore Yun!” esclamò Lan Xueruo, accorrendo frettolosamente. Ma si fermò non appena fu vicina a Yun Che, momentaneamente timorosa di avanzare di più. Infatti in quel momento, non avvertiva alcuna familiarità con Yun Che... l'improvvisa impennata nella sua Profound Strength era la cosa meno importante; quando aveva ucciso i tre vice-capitani, poco prima, e ora che aveva massacrato i Mercenari Black Demon, ognuno dei suoi colpi era stato fatale, non aveva avuto la minima traccia di pietà. E con un solo loto di Fiamme della Fenice, almeno settanta o più Mercenari Black Demon erano stati condannati a morte... l'espressione sul suo volto non era cambiata di una virgola anche se aveva trucidato oltre centro persone in un battito di ciglia. Era chiaramente solo un ragazzo di sedici anni, eppure aveva l'indole crudele di un demone.


“Sorella Maggiore, sono un po' stanco... sostienimi un momento.” Yun Che camminò verso Lan Xueruo con passi tremanti, oscillando come se stesse per perdere l'equilibrio; non appena ebbe pronunciato quelle parole, si irrigidì e quasi cadde a terra. “Loto Demoniaco Inferno Astrale” era la Tecnica Profound delle Fiamme della Fenice contenuta nel sesto livello dell'[Ode della Fenice].
La sua potenza contro un singolo bersaglio era inferiore a quella dell'Empyrean Dance of the Phoenix Wings. Tuttavia era una terrificante abilità progettata per incenerire qualsiasi cosa in un ampio raggio intorno all'utilizzatore. Empyrean Dance of the Phoenix Wings poteva essere usata solo a mezz'aria, mentre il Loto Demoniaco Inferno Astrale poteva essere utilizzato in qualsiasi momento e in qualsiasi luogo, ma richiedeva un'enorme quantità di energia. Dopo aver usato due Empyrean Dance of the Phoenix Wings e un Loto Demoniaco Inferno Astrale, sotto l'effetto di Evil Soul, Yun Che aveva esaurito la sua Profound Energy in quel breve lasso di tempo.


Lan Xueruo fece prontamente un passo in avanti e sostenne Yun Che. Esitò per un momento, poi chiese: “Fratello Minore Yun, per caso... in passato hai ucciso molte persone?”


Yun Che rimase in silenziò per un po', prima di annuire lentamente: “In passato ho ucciso... molte, molte persone,più di quante tu possa immaginare.” si voltò per guardare il loto infuocato che si stava dissipando e chiese: “Sorella Maggiore, credi che io sia stato crudele a uccidere quei banditi anche se non avevano più intenzione di attaccarci e stavano solo cercando di fuggire e salvarsi la vita?”


Lan Xueruo non disse nulla, ma annuì in silenzio.


Yun Che guardò Lan Xueruo e disse: “Sorella Maggiore, quando un mese fa ti ho detto che hai un carattere troppo dolce e gentile, non era un complimento, Sorella Maggiore, ma un rimprovero... Sorella Maggiore, dovresti aver percepito che quei criminali, chi più chi meno, avevano tutti intenzioni malvagie; tutti loro erano assassini e scommetto che le loro vittime erano quasi tutte degli innocenti, assaliti e derubati. Quei criminali avrebbero meritato di morire tempo fa e nemmeno la morte potrà cancellare le loro spregevoli azioni. Ci hanno persino intrappolati nelle Rovine della Fenice per oltre un mese; se non fossi riuscito a superare le Prove, non ce la saremmo cavata così facilmente. Inoltre avrebbero sterminato l'intero clan della Fenice. Ucciderli tutti non è stato affatto eccessivo.”


Lan Xueruo stava fissando il loto di fiamme che stava sparendo e le sue labbra tremavano leggermente. Chiese con voce esitante: “Fin da quando ero molto piccola, il mio Maestro mi ha insegnato a essere cordiale e gentile con tutti, ad amare tutti gli esseri viventi... è vero, avevano commesso terribili peccati, ma erano pur sempre degli esseri umani. Proprio pochi minuti fa, avevano persino gettato le armi, volevano scappare e quindi non erano una minaccia per noi. Perché... non li hai lasciati andare?”


“Erano persone estremamente malvagie e crudeli. Se oggi li avessi lasciati andare, domani avrebbero potuto uccidere molte altre person.” disse Yun Che, determinato: “Uccidendoli ora, potrei aver in realtà salvato molti innocenti. Certo, le persone gentili e gli innocenti non devono essere ammazzati, ma far fuori questi bastardi non è un crimine. Anzi facendolo salvi altre persone! Lasciarli andare sarebbe stato il vero crimine!”


Lan Xueruo: “...”


“Fratello Minore Yun, ce l'hai fatta davvero... è fantastico, è davvero fantastico!!”


In quell'istante, Feng Baichuan, che aveva ancora tra le braccia Feng Zu'er privo di sensi, li raggiunse insieme agli altri membri del Clan della Fenice. Tutti loro erano agitati e i loro occhi traboccavano di lacrime calde. Guardavano Yun Che in estasi, come se stessero fissando una divinità.


Quando Yun Che aveva ucciso Black Demon, Feng Baichuan aveva aperto il Sigillo. Quello che avevano visto subito dopo li aveva lasciati senza parole e aveva amplificato tutte le loro emozioni. Tra loro, parecchi degli Anziani non erano riusciti a trattenersi dal mormorare: “Dev'essere un emissario della Divina Fenice, inviatoci per salvarci, la Divina Fenice non si è mai dimenticata di noi...”


Guardando il volto pallido di Feng Zu'er, ancora tra le braccia di Feng Baichuan, Yun Che disse prontamente: “Capoclan Feng, i banditi sono stati completamente spazzati via. Svelto, porta Zu'er e gli altri a casa e falli riposare, trova dell'acqua fresca da bere. Ma non far mangiare nulla a nessuno, per ora... svelto, i bambini sono in pericolo di vita, parleremo più tardi di tutto il resto.”


“Okay!” annuì Feng Baichuan. Con l'aiuto degli altri membri del clan, prese in braccio i bambini svenuti e si precipitò in direzione del villaggio. Quando giunsero vicini al punto in cui era bruciato il loto di fuoco, tutti si fermarono improvvisamente e lo osservarono con sguardi cauti.


Dopo che il loto si era spento, erano apparsi davanti ai loro occhi due Mercenari Black Demon, pallidi come fantasmi, seduti per terra come se fossero stati pietrificati. La maggior parte dei loro abiti era stata carbonizzata; anche sul loro corpo c'erano parecchie ustioni, ma non erano nulla di grave. Erano rimasti nella parte più esterna del loto, sul bordo, perciò il Loto Demoniaco Inferno Astrale non li aveva colpiti con forza. Il motivo per cui erano ancora seduti, immobili, non era il dolore, poiché non avevano subito gravi ferite, ma perché erano così terrorizzati da non riuscire a muovere le gambe. Guardando Feng Baichuan e gli altri avvicinarsi, rimasero a fissarli con gli occhi spaventati e indietreggiarono in preda al panico, come un uccello spaventato dal rumore di un arco.


“E pensare che ci sono dei pesci che sono riusciti a sfuggire dalla rete!” Yun Che aveva un volto stupito, e si affrettò a dare Tiger Soul in mano a Lan Xueruo, dicendo in tono urgente: “Sorella Maggiore, ho esaurito la mia Profound Energy e non posso più fare nient'altro. Svelta, va a uccidere quei due, non devi lasciarli scappare!”


Lan Xueruo afferrò Tiger Soul senza accorgersene, ma restò immobile. Sbatté le palpebre e si guardò intorno, poi scosse la testa: “Non ho mai ucciso nessuno e non voglio doverlo mai fare. Sono riusciti a sopravvivere, quindi questo dev'essere il loro destino. Tutto il gruppo di Mercenari è stato sterminato e non hanno nessun luogo in cui andare. Dopo aver vissuto un orrore come quello di poco fa, di sicuro saranno convinti di essere stati puniti... lasciamoli andare. Il Gruppo di Mercenari Black Demon non esiste più, quindi è improbabile che in futuro commettano altri crimini.”


“Non se ne parla!!” Yun Che scosse la testa con decisione: “Essere indulgenti e non estirpare le radici è sempre la peggior decisione quando si affrontano dei nemici! Se non li uccidi, potrebbero esserci gravi conseguenze che in questo momento non possiamo prevedere, svelta, uccidili!”


Le parole di Yun Che erano severe e il suo tono era urgente, Lan Xueruo non si sarebbe mai aspettata di sentirle da una persona che normalmente la trattava con gentilezza.


Le labbra di Lan Xueruo tremavano, e lei fece due passi in avanti, ma poi si fermò un'altra volta, non riusciva a impugnare Tiger Soul, per nessun motivo. Infine sospirò leggermente e guardò i due Mercenari Black Demon che avevano avuto la fortuna di sopravvivere: “Andatevene. Non fate mai più nulla di male. Altrimenti, non vi lascerò andare così facilmente, la prossima volta che ci incontreremo!”


Le parole di Lan Xueruo risvegliarono i due Mercenari Black Demon, ancora pietrificati a terra, dal loro torpore. I due si alzarono velocemente in piedi... ma al contrario di quello che Lan Xueruo si sarebbe aspettata, non si voltarono e non fuggirono. Invece, assunsero degli sguardi cupi e si scagliarono contro Feng Baichuan.


“Capoclan Feng, fa attenzione!” le pupille di Yun Che si restrinsero, e lui urlò selvaggiamente.


Ma Yun Che non aveva fatto in tempo e uno dei due mercenari aveva già raggiunto Feng Baichuan, cogliendolo alla sprovvista. Contro una Profound Strength al sesto livello del Nascent Profound Realm, come poteva Feng Baichuan resistergli? In un istante, il bandito scagliò a terra Feng Baichuan e catturò Feng Zu'er. Poi avvolse le mani intorno al suo collo, con uno sguardo sinistro: “Tutti voi, state indietro! State indietro! Altrimenti... gli spezzo subito il collo!”


“Zu'er... Zu'er!” gridò Feng Baichuan, che era stato scagliato a terra.


Lo sguardo di Lan Xueruo cambiò drasticamente e urlò: “Tu... criminale! Ti ho lasciato andare, dandoti fiducia e tu hai agito così vergognosamente! Lascia andare Zu'er, subito!”


“Heh!” Il Mercenario rise gelidamente: “Il nostro gruppo di Mercenari Black Demon ha sfruttato molto denaro per poter entrare in questa Catena Montuosa delle Diecimila Bestie, come potrei essere disposto a andarmene dopo che tutti i miei compagni sono stati sterminati nel tentativo di impadronirsi di un solo tesoro! Consegnatemi immediatamente il vostro tesoro! Altrimenti, strangolerò questo moccioso fino a ammazzarlo! So che questo è il figlio del capoclan! Infatti sono curioso di scoprire se il vostro tesoro vale più della vita di questo moccioso! Se non me lo consegnate... non ho più alcun interesse a continuare a vivere, quindi in ogni caso varrebbe la pena di portare con me anche uno solo di voi e vedervi disperare prima di raggiungere la soglia della morte, AHAHAHAH!”


Lan Xueruo strinse con forza i pugni e impallidì dalla rabbia. Accanto a sé senti la voce fredda come il ghiaccio di Yun Che: “Sorella Maggiore, questo è il risultato della tua esitazione, della tua pietà e del tuo buon cuore. La tua gentilezza ti ha portato a lasciar andare quei due bastardi, e di conseguenza ha lasciato la vita di Zu'er tra le loro mani. Era questo quello che speravi di ottenere?”


“Io... io...”


“E anche se non lo uccidessero, se riuscissero a scappare, cosa pensi che farebbero? Diffonderebbero pubblicamente la voce di un misterioso villaggio che sorge in questo luogo e nasconde una sorta di 'tesoro'. Se dovesse accadere, chissà quante grandi potenze e quanti Sect verrebbero a cercarlo. A quel punto, il Clan della Fenice dovrebbe affrontare una crisi chissà quante volte più terribile di quella da cui si è appena salvato e ciò potrebbe sfociare nel loro totale massacro.”


Yun Che guardò Lan Xueruo, ogni sua parola la pugnalava al cuore: “Ho ucciso delle persone, ho ucciso ben più di un centinaio di criminali, vendicando un numero incalcolabile di persone che avevano subito dei soprusi, e salvando un numero ancora maggiore di vite, che in futuro avrebbero potuto essere distrutte da coloro che ho ucciso. Tu hai deciso di non uccidere nessuno e hai mostrato pietà nei confronti di quei due bastardi, ma a causa di questo gli oltre duecento innocenti abitanti del villaggio, vecchi e bambini, giovani e adulti, potrebbero morire tragicamente... è questa la tua concezione di bontà e di amore?”





