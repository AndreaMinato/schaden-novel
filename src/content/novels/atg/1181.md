---
title: Capitolo 1181 – Come Svegliarsi da un Sogno Incredibile
pubDate: 2025-02-03T07:52:46.925Z
tags:
    - atg
---


<em><strong>Capitolo Sponsorizzato! Grazie mille Paolo! 6 in coda (2 Roberto, 1 Pierpaolo, 1 Pierpaolo+Roberto, 2 Roberto)</strong></em>


<em><strong>-Alstor</strong></em>


Il giorno successivo si sarebbero tenute otto battaglie in totale. Quattro fra i partecipanti del Gruppo dei Vincitori, e quattro fra quelli del Gruppo degli Sconfitti.


Anche se si erano già preparati mentalmente al peggio, tutti i membri del Regno del Dio della Fiamma si sentirono stringere comunque il cuore quando videro sul programma il nome dell’avversaria di Huo Poyun.


L’Erede del Re della Spada, una dei Quattro Giovani Divini della Regione Orientale, Jun Xilei!


L’espressione di Huo Poyun rimase immutata, ma strinse lentamente i pugni.


Yan Juehai e Huo Rulie si scambiarono un’occhiata. Sapevano bene quanto fosse forte l’Erede del Re della Spada, dato che del resto era una dei Quattro Giovani Divini. Avevano incontrato di persona lei e il suo Maestro nel Regno della Canzone Glaciale, prima di raggiungere il Regno dell’Eternità. Jun Xilei era ancora molto giovane, ma la sua aura e la sua maestria nella Via della Spada avevano fatto sentire leggermente agitati persino due grandi Divine Sovereign come loro.


Era assolutamente impossibile che Huo Poyun riuscisse a sconfiggerla.


L’atmosfera rimase tesa per qualche secondo, ma poi Huo Rulie si calmò e la sua espressione tornò allegra. Diede delle forti pacche sulle spalle a Huo Poyun e gli disse sorridendo: “Yun’er, nella battaglia di domani devi solo fare del tuo meglio. Non importa se vincerai o perderai. Hai già superato le mie aspettative di almeno cento, anzi, mille volte riuscendo ad arrivare fin qui, e hai ricoperto il nostro Regno del Dio della Fiamma di una gloria senza precedenti. Quindi, non devi affatto sentirti sotto pressione.”


Huo Poyun annuì con la testa, ma non rispose nulla.


Yun Che diede un’occhiata a Huo Poyun con la coda dell’occhio. Sapeva bene che il reale motivo per cui si sentiva sotto pressione non erano le aspettative del Regno del Dio della Fiamma, ma quelle che aveva lui stesso.


Nel secondo round del Gruppo dei Vincitori, finalmente ci sarebbe stata la prima battaglia fra due Giovani Divini della Regione Orientale – Luo Changsheng contro Lu Lengchuan.


Gli scontri fra i Giovani Divini sarebbero stati senza dubbio gli incontri più spettacolari di tutta la Battaglia degli Dei, e di tutta la giovane generazione della Regione Orientale.


Yun Che rimase molto sorpreso quando vide l’elenco delle battaglie del secondo round del Gruppo dei Vincitori.


<em>Shui… Mei…Yin!?</em>


<em>Non è stata davvero… ancora eliminata? E in più, è addirittura nel Gruppo dei Vincitori!?</em>


<em>Cosa sta succedendo?</em>


Si poteva immaginare facilmente quanto fossero forti i concorrenti ancora nel Gruppo dei Vincitori. I soli Luo Changsheng, Jun Xilei, Shui Yingyue e Lu Lenghuan avevano ovviamente monopolizzato metà dei posti, e fra gli altri quattro, Meng Duanxi e Chao Feng erano al nono livello del Divine Spirit Realm. Erano geni straordinari, che anche durante i round preliminari erano sempre rimasti fra i primi dieci posti in classifica.


Per fare un paragone, Huo Poyun aveva una forza misteriosa al settimo livello del Divine Spirit Realm, ed era assolutamente fra le più basse di tutti i trentadue Candidati Divini. Quindi, era un’eccezione che fosse ancora nel Gruppo dei Vincitori. Secondo gran parte del pubblico, ci era riuscito soprattutto perché aveva avuto molta fortuna. Del resto, entrambi gli avversari che aveva affrontato non avevano perso perché lui avesse dato prova di avere una forza straordinaria o qualcosa del genere. Il primo, Lu Chenyuan, si era lasciato cogliere alla sprovvista perché l’aveva trattato con arroganza e superficialità, senza avere neppure l’occasione di lottare al massimo delle sue capacità. Il secondo, Luo Changan, aveva una forza misteriosa molto minore della maggior parte degli altri partecipanti ed era riuscito a entrare nel Gruppo dei Vincitori solo perché non aveva dovuto neppure affrontare un avversario. Sconfiggerlo non era stato nulla di che.


Ma com’era possibile che anche Shui Meiyin… fosse ancora nel Gruppo dei Vincitori?


Al primo giorno della Battaglia degli Dei, Yun Che se n’era andato subito dopo essersi arreso, e durante gli scontri successivi non era neppure nel Regno dell’Eternità. Quindi, non sapeva nulla riguardo ad essi. Quella mattina non aveva visto il nome di Shui Meiyin fra l’elenco delle battaglie del secondo round del Gruppo degli Sconfitti, quindi aveva naturalmente immaginato che fosse stata già eliminata… dopotutto, anche se era riuscita a qualificarsi per la Battaglia degli Dei con alcuni trucchetti, la sua forza misteriosa era solo al primo livello del Divine Spirit Realm. Quindi, Yun Che aveva dato per scontato che sarebbe stata eliminata subito dalla Battaglia degli Dei.


Non riusciva affatto a comprendere ciò che vedeva scritto sul programma. Non solo non era stata eliminata, ma addirittura ancora nel Gruppo dei Vincitori.


“Maestra di Palazzo Bingyun, come ha fatto Shui Meiyin… a vincere i suoi due incontri?” chiese Yun Che a Mu Bingyun, voltandosi verso di lei.


Fra i quattro partecipanti ancora nel Gruppo dei Vincitori, i Quattro Giovani Divini erano al decimo livello del Divine Spirit Realm e altri due erano al nono. Huo Poyun faceva già eccezione, quindi il fatto che vi fosse anche Shui Meiyin, dalla forza misteriosa solo al primo livello del Divine Spirit Realm, era semplicemente…


Che ci fosse davvero sotto qualcosa?


Mu Bingyun rispose: “Shui Meiyin è davvero riuscita a rimanere nel Gruppo dei Vincitori solo con le sue forze. Anche se la sua forza misteriosa è la più bassa di tutti i Candidati Divini, eccetto te, la sua reale potenza non può essere misurata secondo metodi convenzionali… proprio come la tua.”


“…” la forza di Yun Che superava di gran lunga il livello della sua forza misteriosa, e questo principalmente perché possedeva l’unica Eredità di un Dio della Creazione esistente: aveva le Vene Misterioses del Dio Malvagio, che infrangevano persino le leggi della natura. Ma cos’era a rendere così straordinaria Shui Meiyin?


“In quanto a come affronta e sconfigge i suoi avversari… lo potrai vedere di persona domani.”


Yun Che rimase di nuovo senza parole. Sembrava chiaramente che Mu Bingyun stesse lasciando intendere che Shui Meiyin avrebbe potuto vincere anche l’incontro del giorno successivo.


<em>Riuscirà davvero a sconfiggere Meng Duanxi, che è al nono livello del Divine Spirit Realm!?</em>


“Domani dovrai stare attento al tuo avversario.” Commentò in tono molto serio Mu Bingyun.


Yun Che trovò con un solo sguardo il suo nome, nella lista degli incontri del terzo round del Gruppo degli Sconfitti.


Prima battaglia: Divino Regno Marziale, [Wu Guike] (ottavo livello del Divine Spirit Realm) VS Regno della Canzone Glaciale, [Yun Che] (ottavo livello del Divine Tribulation Realm)


<em>Wu Guike!?</em>


Non appena Yun Che sollevò lo sguardo, ne incrociò un altro molto minaccioso. Wu Guike era seduto accanto a Wu Sanzun, il Realm King del Divino Regno Marziale. Nei suoi occhi c’era un certo stupore, ma soprattutto un grande odio. Aveva quasi perso tutto il suo prestigio e la sua reputazione per aver aiutato Yun Che a “barare”, dopotutto.


Ma oltre allo stupore e all’odio, nel suo sguardo c’era anche un po’ di paura… perché Yun Che aveva due oggetti con cui ricattarlo pesantemente!


Yun Che distolse lo sguardo e commentò a bassa voce: “Siamo proprio legati dal destino, huh.”


Mu Bingyun non vide alcuna traccia di serietà sul volto di Yun Che. Gli chiese, quasi sussurrando: “Quanto sei sicuro di riuscire a battere un avversario al livello di Wu Guike?”


“Al cento percento.” Rispose immediatamente Yun Che, senza la minima esitazione.


Mu Bingyun ne fu piuttosto sorpresa e, dopo qualche secondo, lo avvertì: “Stai attento a non sottovalutare Wu Guike. Le arte misteriosa del Divino Regno Marziale sono estremamente brutali, violente e soverchianti, quindi sono molto difficili da padroneggiare. Eppure, Wu Guike non solo le riesce a utilizzare con disinvoltura nonostante sia così giovane, le ha anche coltivate fino a stadi molto avanzati. La sua forza in combattimento è molto superiore a quella di altri concorrenti con la sua stessa forza misteriosa.”


“L’unico motivo per cui è finito nel Gruppo degli Sconfitti è che è stato battuto da nientemeno che Luo Changsheng.”


Al termine degli incontri della Battaglia degli Dei di quel giorno, il numero dei concorrenti eliminati era salito a sedici. Dei trentadue Candidati Divini, ne restavano in gara solo la metà.


Tuttavia, nessuno si sarebbe mai immaginato che sarebbe stato davvero Yun Che a causare il più grande scalpore e ad attirare la maggior parte dell’attenzione.


Aveva sconfitto senza fatica Luo Changan, al sesto livello del Divine Spirit Realm, sebbene la sua forza misteriosa fosse solo all’ottavo livello del Divine Tribulation Realm. Inoltre, aveva completamente ignorato l’enorme prestigio e la potenza del Regno del Sacro Universo, umiliando Luo Changan più di cento volte peggio rispetto a quanto quest’ultimo avesse insultato lui, e proprio sul Palco degli Dei. Ognuno di questi due fatti sarebbe stato sufficiente a sorprendere parecchio chiunque, e molti spettatori avevano addirittura espressioni scioccate.


Persino i più grandi esperti dei migliori Reami Stellari, compresi molti Realm King, non osavano credere ai loro occhi.


Yun Che ovviamente aveva immaginato che sarebbe accaduto, ma non era affatto preoccupato. Sebbene le sue azioni avessero causato un immenso clamore e avessero suscitato innumerevoli discussioni fra i praticanti del mistero della Regione Orientale, tornò al suo alloggio e si sedette accanto allo stagno dove già pochi giorni prima aveva trascorso la notte in silenzio, riflettendo attentamente sulla situazione.


Gli alloggi del Regno della Canzone Glaciale e di quello del Dio della Fiamma erano particolarmente tranquilli, siccome per regolamento nessun estraneo aveva il permesso di visitare o disturbare i Candidati Divini durante la Battaglia degli Dei. Altrimenti, considerando come avesse dato spettacolo, sicuramente moltissime persone avrebbero voluto incontrarlo.


“Yun Che.” Mu Bingyun giunse accanto a lui senza il minimo rumore. Aprì una mano di fronte a lui: “Questa è la Perla della Ruota del Tempo che avresti dovuto ricevere ieri.”


Ogni due round, i concorrenti ricevevano una Perla della Ruota del tempo così da poter curare le proprie ferite e ripristinare la propria forza misteriosa, a patto che non fossero stati eliminati.


Yun Che la prese, dicendo: “Grazie, Maestra di Palazzo Bingyun.”


Mu Bingyun ritrasse la sua mano bianca come la neve: “Non intendi utilizzarla subito, per stabilizzare le tue condizioni? Il tuo avversario di domani sarà sicuramente molto più forte di Luo Changan.”


“Non ce n’è bisogno.” Rispose Yun Che, con un lieve sorriso: “Non ho neppure esaurito le forze, durante la mia battaglia contro Luo Changan.”


Inoltre, considerando le sue capacità di recupero, molto più straordinarie di quelle di chiunque altro, gli sarebbe bastata una notte per tornare in piene forze, se anche avesse esaurito gran parte della sua Energia Misteriosa.


Negli occhi di Mu Bingyun comparve una leggera sorpresa, quando sentì quella risposta. Dopo aver esitato per qualche istante, gli chiese di nuovo: “Sapresti dirmi, approssimativamente, qual è l’attuale livello della tua forza?”


Yun Che scosse lievemente la testa: “Non lo so. Quando domani assisterò alle quattro battaglie del Gruppo dei Vincitori, potrò farmene una vaga idea. Tuttavia, non dovrei avere troppi problemi a battere Wu Guike.”


Mu Bingyun era sicura che quella di Yun Che non fosse arroganza, data dal grande aumento della sua forza misteriosa e dalla sua vittoria schiacciante contro Luo Changan. Al contrario, era una sicurezza incrollabile radicata nel profondo del suo cuore. Tuttavia, vedendolo così tranquillo e sicuro di sé fece inaspettatamente sorgere uno sguardo combattuto negli occhi di Mu Bingyun. Distolse lo sguardo e gli chiese improvvisamente, a bassa voce: “Yun Che, a quanto pare non hai davvero le idee chiare sul motivo per cui la tua forza misteriosa è cresciuta così esponenzialmente.”


Yun Che si sentì preso alla sprovvista e chiese, confuso: “Umm… la mia forza misteriosa è cresciuta grazie al potere medicinale della Penta Pillola di Giada dell’Universo, che ho raffinato completamente mentre ero nella Barriera della Ruota del Tempo. Cosa sta cercando di dire, Maestra di Palazzo Bingyun?”


“… se è così, come mai nel tuo corpo c’è l’aura della tua Maestra?” Mu Bingyun chiuse lentamente i suoi occhi meravigliosi, facendo fatica a calmare i pensieri e le emozioni che la stavano travolgendo.


“Il potere medicinale era troppo violento e per me era praticamente impossibile riuscire a controllarlo con le mie sole forze. Quindi, la Maestra mi ha aiutato durante l’intero processo.” Rispose Yun Che, con qualche dubbio… era impossibile che Mu Bingyun non lo avesse capito.


“… quindi, intendi dire che mentre raffinavi la Penta Pillola avevi sigillato completamente i tuoi sensi, isolandoti dal mondo esterno?”


Yun Che annuì: “Il potere medicinale era parecchie volte più feroce di quanto ci aspettassimo, quindi non ho osato lasciarmi distrarre da nulla. Inoltre, sebbene stessi facendo così tanta attenzione, ho comunque corso dei grandi rischi. Se non fosse stato per la Maestra, che ha guidato la sua energia all’interno del mio corpo per aiutarmi a controllare il potere medicinale, molto probabilmente la mia vita sarebbe stata in pericolo.”


“Ha guidato la sua energia… all’interno del tuo corpo?”


Mu Bingyun inspirò a fondo. Si abbandonò a un sospiro appena udibile, poi si voltò, dando le spalle a Yun Che: “La Penta Pillola di Giada dell’Universo in effetti può accrescere di molto la forza misteriosa di chi la assume, prima del Divine Tribulation Realm, ma tu eri già a quel livello. Credi davvero che la sola Penta Pillola sia stata sufficiente a far passare la tua forza misteriosa dal primo livello del Divine Tribulation Realm alla sua fase finale? E poi… le tue Vene Misterioses sono anomale e impossibili da paragonare a quelle delle persone comuni, quindi per aumentare la tua forza misteriosa è necessaria molta più energia che per chiunque altro.”


“…” Yun Che si alzò lentamente in piedi, ma poteva vedere soltanto la schiena di Mu Bingyun: “Anche se c’è un altro motivo per cui la mia forza misteriosa è cresciuta così tanto, il potere della Penta Pillola di Giada dell’Universo era davvero fin troppo straordinario. Maestra di Palazzo Bingyun, intende dire che… la Maestra ha utilizzato un qualche altro metodo segreto, mentre mi aiutava ad assorbire l’energia medicinale?”


Mu Bingyun non rispose, ma disse a bassa voce: “Se non ti ha detto nulla, allora non vuole che tu lo sappia… né che lo sappia nessun altro. Quindi, non serve che tu faccia altre domande. Non chiederlo mai neppure alla tua Maestra.”


Yun Che: “…??”


“Devi ricordarti una sola cosa.” La voce di Mu Bingyun divenne improvvisamente piuttosto fredda: “Io ti devo un grande favore per avermi salvata, quindi è naturale che io ti aiuti il più possibile. Ma… la tua Maestra non ti deve nulla. Ti ha aiutato così tanto soltanto perché vuole essere buona con te. Non osare mai… fare qualcosa… che la deluda.”


Mu Bingyun era sempre stata distaccata e tranquilla come uno specchio d’acqua. La sua voce solitamente era gentile, leggera e lenta come le nuvole o la nebbia. Eppure, quando pronunciò quelle parole, Yun Che si accorse che il suo tono era incredibilmente gelido.


“…” Yun Che rimase con lo sguardo perso nel vuoto, con un’espressione spiazzata sul volto. Guardò Mu Bingyun, che se ne stava già andando, camminare lentamente molto lontano. Poi, non riuscì più a vederla.


Avvolto dal silenzio, Yun Che continuò a fissare il vuoto di fronte a sé per parecchio tempo. C’era sicuramente qualcosa di serio, nascosto dietro alle parole di Mu Bingyun… ricordava vagamente che, due anni prima, quando Mu Xuanyin lo aveva catturato nell’Isola del Mare Illusorio e lo aveva riportato al Regno della Canzone Glaciale, Mu Bingyun gli aveva parlato in un tono molto simile… quando l’aveva incontrata subito dopo essersi svegliato.


<em>Cosa intendeva dire di preciso?</em>


Yun Che si sedette di nuovo accanto alla riva dello stagno, corrugando la fronte. Poco dopo, chiuse gli occhi e cominciò a cercare di ricordare nel dettaglio cosa aveva avvertito mentre raffinava la Penta Pillola di Giada dell’Universo nella Barriera della Ruota del Tempo.


Aveva impiegato parecchio ad assorbire completamente il suo potere medicinale. Quando alla fine aveva riaperto gli occhi, la Barriera era ancora attiva, ma era diventata molto sottile. Evidentemente, stava per dissiparsi del tutto. Quindi, non aveva osato perdere altro tempo e si era concentrato subito sulla fusione tra la sua anime e il frammento dell’Anima Divina della Fenice di Ghiaccio che aveva ricevuto.


Considerando quanto fossero speciali le sue Vene Misterioses e la sua anima, ovviamente aveva assorbito l’Anima della Fenice di Ghiaccio molto rapidamente. Aveva impiegato meno di tre giorni, in totale. Ma poi, non si era svegliato da solo, anzi, era stata Mu Xuanyin a fargli riprendere i sensi con un grido… dicendogli che la Barriera della Ruota del Tempo era scomparsa e che stava per iniziare il round della Battaglia degli Dei di quel giorno.


Mu Xuanyin lo aveva portato velocemente alla Formazione Profound di teletrasporto, poi lui si era precipitato verso il Palco degli Dei il più in fretta possibile, ma era comunque quasi arrivato in ritardo alla battaglia.


Da quando aveva lasciato il Regno dell’Eternità, aveva quasi sempre avuto i sensi sigillati, o si era concentrato a fondo sulla stabilizzazione della sua forza misteriosa, e alcune volte si era sentito bruciare dall’impazienza. Ovviamente, non aveva ancora avuto il tempo di riflettere attentamente su tutto ciò che era accaduto.


Ma in quel momento, stava finalmente ripensando a quando aveva raffinato la Penta Pillola di Giada dell’Universo, iniziando ad avere qualche dubbio. Dopo averci riflettuto per un po’, si accorse improvvisamente che in effetti c’era qualcosa di strano.


L’aura che sorgeva nel suo corpo ogni volta che perdeva il controllo sull’energia medicinale…


Proveniva chiaramente dall’esterno, eppure si fondeva alla perfezione alla sua… e poi, ogni volta che compariva, era sempre un po’ più debole della precedente… e, soprattutto, quando sorgeva dento di lui, per qualche motivo gli sembrava immediatamente familiare…


<em>Una sensazione familiare…</em>


Yun Che ripensò improvvisamente agli eventi della Prigione Infernale Cimitero di Dei. Nell’Arca Primordiale Misteriosa, aveva dovuto commettere un gesto immorale per impedire che Mu Xuanyin morisse a causa del sangue del Drago Cornuto, dato che era gravemente ferita. L’aveva violata almeno dieci volte… e l’aura che si era riversata indietro dentro di lui, ogni volta che l’aveva stuprata, facendo passare rapidamente la sua forza misteriosa dal Divine Origin Realm al Divine Soul Realm…


Yun Che si alzò in piedi di scatto, come se fosse stato folgorato. Rimase a lungo con lo sguardo perso nel vuoto, confuso e scioccato, senza sapere cosa pensare…


<em>Impossibile…</em>


<em>Com’è possibile… com’è possibile che la Maestra…?</em>
                                


                                



