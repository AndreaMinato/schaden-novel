---
title: Capitolo 1182 – Sconfitta Istantanea
pubDate: 2025-02-03T07:52:46.925Z
tags:
    - atg
---


<em><strong>Capitolo Sponsorizzato! Grazie mille Roberto!</strong>
5 in coda (1 Roberto, 1 Pierpaolo, 1 Pierpaolo+Roberto, 2 Roberto)</em>


Quando, il giorno dopo, Mu Bingyun tornò di mattina presto nel cortile, trovò Yun Che accanto al laghetto. Il suo corpo era ricoperto da rugiada, era evidente che non aveva dormito per tutta la notte.


Yun Che si girò. Mu Bingyun lo guardò con attenzione, ma lui non distolse lo sguardo da lei. I suoi occhi rivelavano ancora una luce tenue come prima... e ora mostravano anche un tocco di risoluzione.


"Maestra del Palazzo Bingyun, le assicuro che non farò assolutamente nulla che deluda la maestra." Disse all'improvviso Yun Che.


Mu Bingyun ne fu sorpresa. Disse con un'espressione piena di emozioni contrastanti: "Non hai bisogno di assicurarmi nulla... La battaglia degli dei sta per iniziare, andiamo."


Nel torneo di oggi i primi sedici avrebbero lottato l'uno contro l'altro. Indubbiamente gli scontri sarebbero stati molto più feroci e meravigliosi rispetto a quelli precedenti.


Mu Bingyun volò verso il palco degli dei portando Yun Che. Non era davvero veloce e rimase silenziosa per tutto il tempo. Visto che era una questione che riguardava Mu Xuanyin, era inevitabile che l'atmosfera tra loro due fosse diventata imbarazzante. Mu Bingyun in particolare non sarebbe riuscita a mantenere la calma come prima.


Non poteva accettare ciò che aveva fatto sua sorella, né riusciva a capirne il motivo.


Poteva ancora accettare in qualche modo che Mu Xuanyin lo avesse perdonato due anni fa. Dopotutto l'intenzione di Yun Che era di salvarla, ma... perché avrebbe fatto questo stavolta?!


"Fratello Yun... Senior Bingyun!"


Fu in quel momento che sentirono la voce di Huo Poyun. Mu Bingyun si fermò. Fece un cenno, recuperando l'energia che aveva spostato su Yun Che e disse: "Ricorda di non fare tardi."


Dopo aver finito di parlare, la sua figura bianca come la neve brillò e apparì a diversi chilometri di distanza.


Yun Che: "..."


Huo Poyun si avvicinò e Yun Che si girò verso di lui sorridendo lievemente: "Fratello Poyun, come mai sei solo? Dove sono il tuo maestro e gli altri?"


"La scorsa notte il Maestro e il Maestro della setta Yan hanno unito le forze per creare un regno del fuoco spirituale e mi hanno fatto coltivare lì dentro con l'aiuto della barriera della ruota del tempo. Ora lo stanno ritraendo. Visto che sarò il primo a combattere oggi, erano preoccupati che potessi tardare, così mi hanno fatto partire prima di loro. Dovrebbero arrivare molto presto."


"Capisco." Yun Che annuì. "Fratello Poyun, oggi la tua avversaria sarà Jun Xilei. Sei sicuro di poter vincere contro di lei?"


"Beh..." Huo Poyun rise con amarezza. "Francamente no. Tuttavia, nonostante non creda di poter vincere, non sarà comunque facile per lei battermi."


Vedendo che Huo Poyun non temeva Jun Xilei e che invece era pieno di spirito combattivo, Yun Che mise da parte le sue preoccupazioni e disse sorridendo: "Naturalmente."


"Comunque... fratello Yun." Huo Poyun abbassò la voce all'improvviso e chiese con tono esitante: "Perché la signora Bingyun... ti ha lasciato indietro così?"


"...Non è normalissimo?" Rispose Yun Che.


"No, non lo è." Huo Poyun scosse la testa. "Non lo troverei strano se fosse un altro membro della generazione più grande, ma il modo in cui ti tratta... come potrei descriverlo? Praticamente non ti tratta come un discepolo della giovane generazione, è sempre stata gentile come una madre o una sorella maggiore. Se non altro è questa la sensazione che mi ha dato e fa provare così tanta invidia. Perciò... mi sembra strano per lei fare una cosa del genere."


"..." Yun Che sussultò lievemente e poi si girò in modo forzato. Evitando lo sguardo di Huo Poyun, disse: "Perché è una donna."


Huo Poyun: "???"


In quel momento un'aura incredibilmente fredda scorse i loro corpi. Fu come se una lama affilata avesse graffiato le loro anime all'improvviso.


Yun Che e Huo Poyun si girarono di scatto. Era apparsa una ragazza non troppo lontana da loro a destra. Era vestita di bianco, era molto bella e portava una vecchia spada di bronzo sulla schiena. Sembrava una dea uscita da un antico dipinto. Aveva degli occhi splendidi, ma c'era una luce pericolosa e gelida nel suo sguardo.


L'erede del Re della Spada: Jun Xilei!


Nel momento in cui i loro sguardi si incontrarono, si sentirono come se qualcuno avesse puntato una spada alla loro gola. Jun Xilei però poi si girò e non li degno più di un'altra occhiata. I suoi abiti bianchi furono scossi dalla brezza e la donna si allontanò in un istante.


"Che... aura potente." Huo Poyun inspirò profondamente. "Che sia l'intento di spada senza forma di cui mi ha parlato il maestro la scorsa notte?"


Yun Che si accigliò. Lo sguardo pieno d'odio e l'aura di Jun Xilei lo avevano inquietato. Nonostante sarebbe accaduto sempre ogni volta che la incontrava, ora le circostanze erano diverse rispetto a prima.


"Fratello Poyun," Disse con grande serietà Yun Che. "Dovrai stare attento quando combatterai contro Jun Xilei."


"Mmh, lo so." Huo Poyun annuì con gravità.


"No, intendo dire che devi stare attento perché ti attaccherà spietatamente."


"Ah?" Huo Poyun ne fu sorpreso, così chiese confuso: "Perché?"


"Non dirmi che ti sei dimenticato come è stata costretta a scusarsi con me nel Regno della Canzone Glaciale? È stata certamente l'umiliazione più grande in assoluto per l'erede del Re della Spada centro di così tante attenzioni. Ogni volta che l'ho incontrata nel Regno dell'Eternità, mi guardava con così tanto odio che sembra morire dalla voglia di farmi a pezzi. Finora però non ha avuto l'opportunità di attaccarmi. Ora però sa dell'amicizia che c'è tra di noi e molto probabilmente sfogherà la sua rabbia su di te."


Il tono di Yun Che era molto serio e fece alzare le sopracciglia a Huo Poyun. Disse con esitazione: "Non... dovrebbe accadere, no? Jun Xilei è l'erede del Re della Spada e una dei famosissimi Giovani Divini della Divina Regione Orientale. Non si abbasserebbe a fare una cosa del genere. Non sarebbe appropriato per la sua identità e la sua posizione, no?"


"È vero che è l'erede del Re della Spada, ma alla fine è anche una donna! Le donne non si dimenticano delle loro ostilità... Uff, sembra che tu non abbia avuto problemi di donne."


"Eh... Ringrazio il fratello Yun per l'avvertimento. Starò attento." Huo Poyun poté solo annuire. Nonostante non fosse d'accordo con Yun Che, non avrebbe comunque ignorato il suo consiglio perché si fidava di lui e tenne bene a mente le sue parole.


Quando arrivarono all'area del palco degli dei, Yun Che attirò subito innumerevoli sguardi. Perfino i grandi Imperatori Divini lo fissarono per un po'.


Quando era arrivato per nel Regno degli Dei, il suo obiettivo era stato solo di incontrare Jasmine e quindi aveva deciso di mantenere un basso profilo e non attirare l'attenzione di nessuno.
Tuttavia aveva allarmato molto velocemente l'intero setta della Divina Fenice di Ghiaccio ed era anche diventato il discepolo diretto della maestra della setta. In pochi anni, a causa del trattamento di favore esclusivo di Mu Xuanyin, aveva ottenuto una posizione superiore a quella di tutti gli altri nel Regno della Canzone Glaciale.


Dopo essere arrivato nel Regno dell'Eternità, aveva cercato di non attirare l'attenzione, ma nell'arco di due mesi era diventato famoso e aveva sorpreso tutti i grandi Realm King e gli Imperatori Divini. Dopo la battaglia di ieri, aveva sorpreso perfino l'intera Divina Regione Orientale.


Sembrava quasi impossibile per lui condurre una vita tranquilla e al sicuro ormai. Se n'era reso conto... e forse era la sua natura che lo aveva portato ad un risultato del genere.


Molto presto, l'Imperatore del Drago e gli altri arrivarono e giunse finalmente il momento in cui sarebbe riniziato il torneo. Avevano già capito qual era il motivo importante dietro questo evento, ma l'Imperatore del Drago e Cang Shitian non se n'erano ancora andati dal Regno dell'Eternità. Era molto chiaro che fossero interessati a questa sessione della battaglia degli dei... Forse erano incuriositi da qualche partecipante.


"Ora si terrà il primo incontro del secondo round della battaglia degli dei. Huo Poyun del Regno della Fiamma contro Jun Xilei, l'erede del Re della Spada!"


Jun Xilei proveniva dal Padiglione della Spada Cuore di Diaspro, ma l'onorabile Qu Hui l'aveva presentata come successore del Re della Spada. Era ovvio che fosse questa seconda identità la più importante.


Questo giorno si sarebbe tenuta la prima battaglia del gruppo dei vincitori. In seguito all'annuncio dell'onorabile Qu Hui, Huo Poyun balzò e atterrò sull'arena. Stava tenendo la Spada Distruggi Diavoli e le fiamme ardenti del Corvo Dorato si diffusero per tutto il suo corpo fino a ricoprire la sua arma. Era già entrato in modalità di combattimento non appena era sceso in campo. Il pubblico poteva percepire la forte aure delle fiamme del Corvo Dorato e il suo intento combattivo.


"Questo giovane è proprio capace." Nei posti ad est, l'Imperatore dell'Eternità annuì e lo lodò con generosità: "Ha ottenuto dei risultati simili nonostante provenga da un regno stellare intermedio. È così giovane, eppure ha padroneggiato le fiamme del Corvo Dorato che sono considerate molto difficili da controllare. Non mostra nemmeno segno di codardia nonostante la sua avversaria sia così potente, questo mostra che certamente avrà un grande successo in futuro."


"Sicuramente è degno di lode." Anche l'Imperatore del Drago era d'accordo. Dopodiché disse con tono sicuro: "Ma è un peccato che andrà incontro alla sconfitta stavolta."


Jun Xilei scattò in un istante e, come se fosse stata portata da una brezza gentile, atterrò sul palco. La sua preparazione fu diversa rispetto a Huo Poyun. Rimase sul posto in silenzio con un'espressione impassibile. Portava ancora la Spada Senza Nome, una lama che non poteva usare, sulla schiena. Sembrava isolata dagli altri, indifferente al mondo dei mortali.


"Iniziate!!"


Sentendo l'ordine dell'onorabile Qu Hui, le fiamme di Huo Poyun raggiunsero un'altezza di oltre trecento metri, tingendo la maggior parte del palco di un lieve color dorato.


Jun Xilei però rimase completamente indifferente e la sua aura non si alterò minimamente. Anche i suoi occhi splendidi e incantevoli non erano rivolti verso il suo avversario.


Huo Poyun si accigliò quando vide questo atteggiamento. Non si infuriò però, invece il suo spirito combattivo si accese con ancora più intensità. Ruggì: "Huo Poyun del Regno del Dio della Fiamma chiede consiglio!!"


"Aaah!!!!"


Screee!


Tra i possessori supremi della fiamma, il Corvo Dorato aveva il potere più distruttivo e il senso di dignità più intenso. Naturalmente la natura di Huo Poyun ne era stata influenzata visto che era stata la persona che aveva ricevuto più sangue del Corvo Dorato in tutta la storia del Regno del Dio della Fiamma. L'energia della sua stirpe non si sarebbe manifestata da sola di solito, ma una volta che fosse stata stimolata, si sarebbe attivata completamente.


L'enorme immagine di un Corvo Dorato si rivelò dietro Huo Poyun mentre stendeva le ali e gridava.


BOOM BOOM BOOM BOOM BOOM!


Scie di fuoco scoppiarono simultaneamente, formando decine di loti di fuoco dorati. Sembrava che fossero apparse decine di soli sopra il palco degli dei sotto la luce dei fiori, rendendo quasi impossibile guardare direttamente il campo.


Un Realm King di un regno stellare intermedio che coltivava una arte misteriosa di tipo fuoco gridò sorpreso: "Quest'aura... e la velocità con cui scatena la sua forza misteriosa... è davvero solo al settimo livello del Divine Spirit Realm?"


"Inoltre non è una fiamma profound ordinaria. È proprio il fuoco del Corvo Dorato che è ancora più difficile da controllare rispetto ad una normale fiamma profound... No, il più difficile da controllare rispetto a tutte le fiamme divine!"


"Sembra che sia la sua vera forza. Non è per caso o per un'imprudenza dell'avversario che è riuscito a sconfiggere facilmente Lu Chenyuan!"


Huo Poyun non osò trattenersi minimamente e rilasciò tutta la sua forza, facendo esclamare di ammirazione più e più volte innumerevoli esperti. Al contrario, Jun Xilei non mosse nemmeno un dito e lasciò che il suo avversario scatenasse tutta la sua forza misteriosa. Si limitò ad accigliarsi lievemente, in modo quasi impercettibile.


Chiaramente stava mostrando una profonda arroganza, ma Huo Poyun non ne fu minimamente sorpreso, né irritato e puntò lentamente la Spada Distruggi Diavoli in avanti. Dopodiché l'immagine del Corvo Dorato emise un altro grido sconvolgente. Le aure di tutti i loti di fuoco si collegarono e precipitarono verso Jun Xilei come delle meteore dallo spazio.


"Bene!" Huo Rulie non poté trattenersi dal ruggire mentre si alzava con entusiasmo.


"Dovrai pagare per aver sottovalutato Poyun, anche se sei l'erede del Re della Spada." Anche Yan Juehai gridò.


Anche Yun Che mostrò un'espressione insolita. Poteva percepire meglio di chiunque altro quanto fosse potente la mossa di Huo Poyun quando le aure dei fiori di loto si erano connesse.
Nonostante la forza misteriosa di Jun Xilei superasse quella del suo avversario di tre gradi, il potere della fiamma del Corvo Dorato era assolutamente straordinario. A giudicare da come aveva sconfitto facilmente Lu Chenyuan, secondo Yun Che il giovane poteva rivaleggiare con esperti al nono livello del Divine Spiriti Realm. Jun Xilei aveva mantenuto una facciata arrogante e presuntuosa e non si era mossa affatto, né aveva rilasciato la sua aura.
Ora che Huo Poyun aveva accumulato pienamente e rilasciato il suo potere, certamente sarebbe stato difficile perfino per qualcuno come lei affrontarlo.


Quando i fiori di loto si avvicinarono, Jun Xilei finalmente iniziò a muoversi.


Con un cenno del braccio, fece apparire una spada affilata. La lama era brillante e bianca. Era spessa meno di un pollice e lunga meno di un metro e mezzo. Nonostante il cielo fosse ricoperto dalle fiamme del Corvo Dorato, sorprendentemente non emetteva riflessi dorati.


Questa spada si chiamava Luce Nebbiosa e l'aveva ricevuta personalmente da Jun Wuming. Era anche la spada che aveva raffinato lui stesso per il suo futuro successore mentre era alla ricerca di un successore.


Jun Xilei brandì Luce Nebbiosa.


In un attimo di secondo, l'arena divenne silenziosa; perfino i raggi di luce si erano incupiti all'improvviso. Tutti videro solo una luce guizzante che sembrava ancora più magnifica e appariscente di una stella cadente...


Questa scia di luce penetrò attraverso un fiore di loto dopo l'altro, squarciò lo spazio e trapassò le fiamme colpendo al petto Huo Poyun... infilzandolo.


Questa luce guizzante ovviamente era stato incredibilmente veloce, ma nel momento in cui era passata, il tempo sembrava essere rallentato. Tutti, inclusi quelli con la coltivazione più debole al Divine Tribulation Realm, chiaramente avevano visto tutto ciò che era accaduto.


DING!!


Nell'istante in cui la luce si scontrò con la barriera d'isolamento, si disperse e scomparì in un attimo. Il mondo tornò all'improvviso alla normalità in questo momento. I fiori di loto, inclusi quelli che non erano entrati in contatto con il bagliore guizzante, furono tagliati a metà e si dissiparono. Il corpo di Huo Poyun schizzò sangue mentre gridava in modo orribile e veniva scagliato via con forza. Il suo corpo volò fuori dalla barriera e si schiantò a terra fuori dal palco degli dei.


Huo Poyun era stato sconfitto all'istante non appena Jun Xilei aveva fatto la sua mossa.
                                


                                



