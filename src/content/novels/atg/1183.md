---
title: Capitolo 1183 – Battaglia dei Vincitori
pubDate: 2025-02-03T07:52:46.925Z
tags:
    - atg
---


<em>Capitolo regolare,
5 in coda (1 Roberto, 1 Pierpaolo, 1 Pierpaolo+Roberto, 2 Roberto)
-Schadenfreude</em>


Il palco degli dei si ammutolì e tutti mostrarono un'espressione esterrefatta.


"Yun... Yun'er!!"


In mezzo al silenzio risuonò una voce tonante. Senza più badare a mantenere la sua compostezza, Huo Rulie accorse velocemente da Huo Poyun e lo riportò tra gli spalti del regno del Dio della Fiamma.


Il petto e la schiena di Huo Poyun erano macchiati di sangue. Nonostante le sue ferite esterne fossero lievi, quelle interne erano estremamente gravi. Fortunatamente però non lo erano al punto da essere inguaribili e questo calmò un po' il suo maestro. Tuttavia, quando vide lo sguardo di Huo Poyun, si inquietò.


Huo Poyun aveva perso i sensi. Non stava gemendo di dolore, né stava guidando la sua energia per guarire le sue ferite. Era fermo e incredibilmente calmo. I suoi occhi erano aperti, ma sembrava aver perso tutta la loro lucidità, come se fossero coperti da uno strato di fumo.


Sembrava stesse sognando.


Com'era possibile che Huo Rulie non avesse capito la natura del suo discepolo. Trattava le persone con gentilezza e sincerità, ma aveva un fortissimo senso di dignità della via del profound. In particolare l'eredità del Corvo Dorato e le sue fiamme erano per lui erano inviolabili ed erano diventate la sua più grande fonte di orgoglio.


Era facile immaginare quanto lo avesse colpito essere stato sconfitto all'istante nonostante avesse scatenato tutto il potere delle sue fiamme.


Perfino Huo Rulie non si era aspettato un risultato del genere.


"Yun'er, va bene, va tutto bene." Disse con tono calmo per confortarlo. "È l'erede del Re della Spada, così non è affatto vergognoso essere sconfitti da lei. Hai già combattuto così bene. Sei l'orgoglio del tuo maestro e anche del Regno del Dio della Fiamma."


Huo Poyun era ancora stordito e non mostrò nessuna reazione. Fu in quel momento che risuonò la voce fredda e sdegnosa di Jun Xilei. "Umpf, questo è il cosiddetto praticante del mistero della fiamma divina più potente? In realtà non è niente di che!"


"Tu!" Huo Rulie si girò con rabbia, ma non importava quanto fosse furioso, non poteva perdere la calma.


Il palco era mortalmente silenzioso e tutti fissavano confusi la scena. Il potere che aveva mostrato Huo Poyun era così sbalorditivo che aveva ricevuto le lodi di tutti i Realm King e anche delle figure più notevoli della regione come gli Imperatori dell'Eternità e del Drago.


Jun Xilei però aveva usato un solo fendente... per disperdere all'istante le sue fiamme, il suo spirito combattivo e il suo orgoglio.


Tutti i membri del Regno del Dio della Fiamma si alzarono. Le loro palpebre fremevano, incapaci di credere o accettare un risultato del genere.


Anche le pupille di Yun Che si erano un po' rimpicciolite per lo stupore.


<em>Così questa è... la forza dell'erede del Re della Spada...?


Questa è la forza dei quattro giovani divini della Regione Orientale?!</em>


La tecnica di spada che aveva sconfitto all'istante Huo Poyun conteneva un potere così enorme che... superava di gran lunga le aspettative di Yun Che. Questo significava che la forza di Jun Xilei era molto più grande di quanto avesse previsto.


Era evidente che perfino l'Onorabile Qu Hui fosse stato colto alla sprovvista. Quando si riprese dallo shock, guardò con attenzione Jun Xilei e annunciò ad alta voce: "Huo Poyun è finito fuori dal palco e quindi sarà inserito nel gruppo dei perdenti. Domani entrerà nel quarto round del gruppo dei perdenti. Jun Xilei ha vinto ed entrerà nel terzo round del gruppo dei vincitori dopodomani!"


Tutti erano certi che Huo Poyun avrebbe perso, ma volevano anche godersi un bello spettacolo, assistendo ai limiti di questa incognita e vedendo le mosse di una persona forte come Jun Xilei. Non si sarebbero mai immaginati però che la situazione sarebbe andata a finire in questo modo.


Huo Poyun non era stato sconfitto perché era troppo debole, dopotutto aveva sbalordito tutti quando aveva scatenato il potere delle sue fiamme, ma perché Jun Xilei era troppo potente. Aveva vinto facilmente in tutte le battaglie di prima, così non aveva ancora mostrato la sua vera potenza. La spada di luce che aveva sconfitto Huo Poyun e che aveva congelato il mondo era ancora profondamente impressa nelle menti del pubblico.


Senza badare agli altri Huo Rulie prese il suo discepolo e volò via. Anche i Grandi Anziani della setta del Corvo Dorato si alzarono e lo seguirono. Yan Juehai rimase sul posto per un po', ma aveva una smorfia nervosa stampata sulla faccia.


Yun Che aggrottò le sopracciglia. Aveva percepito qualcosa di insolito nell'aura di Huo Poyun. Esitò per un po' per poi alzarsi, ma Mu Bingyun stese la mano per farlo sedere: "Non distrarti!"


"..." Yun Che si sedette lentamente, ma provò inquietudine. Era sicuro che Jun Xilei avrebbe sfogato la sua rabbia su Huo Poyun, ma non si aspettava che l'avrebbe fatto così.; esercitando la sua forza assoluta contro l'altra parte.


Quella tecnica di spada serviva solo ad aumentare la gloriosa reputazione di Jun Xi Lei. Vedendola volare lentamente dal palco degli dei come una fata, con la sua vecchia spada sulle spalle, i praticanti del mistero presenti sentirono di stare guardando una divinità... nonostante provenisse dalla stessa generazione, c'era un divario insormontabile tra di loro.


Jun Xilei era diventata famosa nella Divina Regione Orientale da quando era stata riconosciuta come l'erede del Re della Spada. Allo stesso tempo, si erano sollevati numerosi dubbi perché era una donna. Poi era diventata una dei quattro giovani divini, dimostrando che il Re della Spada aveva fatto la scelta giusta dopotutto. Oggi, la Regione Orientale aveva visto ancora una volta e riconosciuto la potenza dell'erede del Re della Spada di questa generazione.


Inoltre... era evidente che questo non fosse ancora il limite della sua forza.


"Non credevo che i risultati di Jun Xilei fossero arrivati già a questo punto." Mu Bingyun sospirò a bassa voce. "Forse la sua forza non è lontana da Luo Changsheng."


Yun Che alzò subito le sopracciglia: "Forse... non così lontana? Che Luo Changsheng sia così potente?"


"Luo Changsheng è un'esistenza assolutamente invincibile nella giovane generazione della Divina Regione Orientale, escludendo i regni sovrani." Rispose Mu Bingyun. "Si dice che le voci riguardo a lui siano così sbalorditive da sembrare più leggende. Luo Changsheng combatterà al prossimo incontro, quindi potrai vedere da te il motivo per cui è definito il più potente della giovane generazione della Divina Regione Orientale."


"Ora si terrà il secondo incontro del secondo round del gruppo dei vincitori. Luo Changsheng del Regno del Sacro Universo contro Lu Lengchuan del Regno del Cielo Velato!"


Luo Changsheng e Lu Lengchuan erano entrambi dei giovani divini della Regione Orientale e questo era il primo scontro che si sarebbe tenuto tra i quattro favoriti del torneo. In seguito all'annuncio dell'onorabile Qu Hui, tutti spostarono gli sguardi sull'arena.


Uno era il più potente e l'altro il più debole dei quattro giovani divini.


Nonostante entrambi facessero parte del gruppo dei quattro giovani divini della Regione Orientale e avessero la stessa coltivazione, c'era una grande differenza tra di loro e molti pensavano che fosse impossibile per Lu Lengchuan vincere.


I due apparirono sul palco degli dei allo stesso tempo, ciascuno nel lato opposto dell'arena.


Lu Lengchuan era molto alto e robusto. Arrivava quasi a nove piedi ed era così muscoloso che poteva essere paragonato a Xia Yuanba da giovane. Non aveva ancora rilasciato la sua forza misteriosa, eppure stava già emanando un'aura densa e pesante, dando l'impressione di essere una montagna torreggiante.


D'altra parte, Luo Changsheng era vestito di bianco. I suoi capelli neri erano legati e la sua aura era indistinta. La sua pelle era delicata e perfetta come quella di una giovane ragazza. Chiaramente sembrava un fragile scolaro senza nessuna esperienza e conoscenza della via del profound.


Entrambi i contendenti rimasero in silenzio e mostrarono espressioni calme. L'atmosfera non era minimamente tesa.


Tuttavia c'era un motivo per questa calma, uno era tranquillo perché possedeva una forza assoluto, mentre l'altro lo era perché non aveva nessuna possibilità di vincere.


Yun Che era già estremamente sorpreso dopo aver ascoltato le parole di Mu Bingyun. Vedendo l'espressione di Lu Lengchuan, anche lui provò shock. Erano entrambi giovani divini della Regione Orientale e Lu Lengchuan non sarebbe dovuto essere molto più debole in confronto a Jun Xilei. Tuttavia dal suo atteggiamento pareva sicuro che sarebbe stato sconfitto ancora prima di iniziare a combattere.


Quanto era forte Luo Changsheng ora?


Perché Mu Bingyun avrebbe definito le dicerie su di lui quasi leggendarie?


Prima non era interessato a sapere quanto erano forti i quattro giovani divini, ma ora che il suo obiettivo era cambiato, erano diventate quattro grandi montagne davanti al suo cammino... ostacoli che doveva superare ad ogni costo! Però non aveva ancora idea di quanto fossero davvero forti."


"Iniziate!"


Non appena l'Onorabile Qu Hui diede l'ordine, il palco degli dei tornò ad essere completamente silenzioso.




CRACK!!


L'arma di Luo Changsheng era apparsa nella sua mano con un crepitio tonante. Era uno spadone lungo avvolto da saette viola.


"Spada del Sacro Fulmine!" Disse a bassa voce Mu Bingyun.


"Non mi aspettavo che Luo Changsheng avesse coltivato una arte misteriosa del fulmine." Disse Yun Che.


"Sì e no." Le parole misteriose di Mu Bingyun stupirono Yun Che.


"Fratello Lenchuan, prego!" Luo Changsheng stese la mano in avanti. In confronto al selvaggio e tirannico Luo Changan, sembrava raffinato e cortese. Nonostante stesse permettendo all'avversario di fare la prima mossa, non mostrò la minima arroganza, invece le sue parole e la sua espressione mostravano il profondo rispetto che uno avrebbe nutrito nei confronti del fratello maggiore.


"Va bene!!"


Lu Lengchuan accettò immediatamente la sua proposta. Ruggì mentre della luce gialla eruttò dal suo corpo. Quando si stabilizzò, prese la forma di una barriera difensiva che stava circolando attorno al suo corpo.


"Ahh!!"


Lu Lengchuan ruggì di nuovo mentre diverse scie di aura profound danzarono nell'aria come draghi che nuotavano nel mare. Dopo diversi secondi, si combinarono insieme per formare il secondo strato della barriera.


Tuttavia, durante questo intero processo, Luo Changsheng non lo interruppe, invece guardò con calma l'avversario o, ad essere più esatti, aspettò che lanciasse il suo attacco con un lieve sorriso.


"Ah!!!!!"


Mentre Lu Lengchuan gridava, risuonò il ruggito di un drago nel cielo.


Si era formato un terzo strato di protezione, ma questa barriera era diversa e mostrava l'immagine di un Vero Drago che stava volando in cerchio attorno a lui.


La densità e la pesantezza della sua aura aumentarono. Tutte le persone riuscirono perfino a percepire l'aura di un vero drago.


"Questo..." Yun Che mostrò sorpresa.


"La Sacra Barriera del Drago Brillante del Clan Lu del Regno del Cielo Velato." Disse a bassa voce Mu Bingyun. "Ha ereditato il sangue divino di un vero drago primordiale e coltiva una arte misteriosa della terra. Di conseguenza ha delle capacità difensive estremamente elevate e il suo fisico è forte come l'acciaio profound. Ora che Lu Lengchuan ha aggiunto la protezione della Sacra Barriera, avrà una difesa impareggiabile. Una volta che si formano tutte e tre le barriere, normalmente rimarrà imbattuto anche quando affronta due avversari al suo stesso livello."


Yun Che: "..."


"Lasciarlo formare i tre strati della Sacra Barriera del Drago Brillante... Tra tutti i candidati divini, solo Luo Changsheng avrebbe la forza e l'audacia di farlo!"


"Non male." Nell'area ad est, l'Imperatore del Drago annuì lievemente. In quanto monarca dei draghi, naturalmente si interessò in Lu Lengchuan in quanto erede della stirpe di un vero drago primordiale.


Quando la Sacra Barriera del Drago Brillante si formò completamente, l'aura di Lu Lengchuan cambiò completamente. Il suo corpo stava brillando di giallo e la sua pelle in particolare stava riflettendo un bagliore bronzeo.


Lu Lengchuan stese le mani e tirò fuori una lancia d'argento lunga oltre tre metri. Questa lancia si chiamava "Separa Cieli" e al suo interno era sigillata l'anima di un vero drago. Era uno degli artefatti profound del Regno del Cielo Velato che erano famosi da molto tempo nella Divina Regione Orientale.


"Fratello Luo, ammetto di non poter rivaleggiare con te." Nonostante avesse sfoderato la sua barriera, Lu Lengchuan stava mostrando lo stesso atteggiamento di prima e disse con calma: "Ma voglio davvero sapere se il giovane maestro Changsheng è davvero potente come dicono le leggende... cinquanta secondi... se il fratello Luo potrà distruggere la mia Sacra Barriera del Drago Brillante in cinquanta secondi, allora non avrò scelta che ammettere la mia sconfitta con sentita ammirazione."
                                


                                



