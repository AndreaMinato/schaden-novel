---
title: Capitolo 1184 – Giovane Maestro Changsheng
pubDate: 2025-02-03T07:52:46.925Z
tags:
    - atg
---


<em><strong>Capitolo regolare, 5 in coda, 0/10 donazione</strong></em>


<em><strong>-Alstor</strong></em>






Le parole di Lu Lengchuan fecero accigliare parecchio la maggior parte del pubblico intorno al Palco degli Dei.


Era riconosciuto pubblicamente da tutti gli abitanti della Regione Orientale che Luo Changsheng fosse molto più forte di lui. Lu Lengchuan aveva quasi il doppio della sua età, quindi Luo Changsheng era molto migliore di lui sia in quanto a talento che rapidità dei progressi. Di conseguenza, non sarebbe stato poi così sorprendente se fosse stato davvero in grado di batterlo in meno di cinquanta secondi.


Ma Lu Lengchuan, in quel momento, era protetto da tutti e tre gli strati della Sacra Barriera del Drago Brillante.


Distruggerli tutti sarebbe stato senza dubbio molto più difficile che sconfiggere lo stesso Lu Lengchuan. La Sacra Barriera del Drago Brillante era anche chiamata “la Sacra Barriera Indistruttibile” nella Regione Orientale, quindi si poteva immaginare facilmente quanto fosse impenetrabile.


Luo Changsheng, tuttavia, rispose con una lieve risata: “D’accordo, ovviamente cercherò di fare del mio meglio.”


“Ottimo!” Lu Lengchuan annuì leggermente col capo e nei suoi occhi comparve improvvisamente un bagliore: “Preparati ad affrontare la mia Lancia Separa Cieli!!”


Lu Lengchuan saltò subito a oltre trecento metri di altezza, dopodiché si gettò in picchiata sferrando un affondo con la sua lancia. Sulla sua punta si formò all’istante una distruttiva tempesta di Energia Misteriosa, che travolse l’area sottostante. Era violenta come le onde titaniche dell’oceano, e gran parte degli spettatori sugli spalti gridarono dalla sorpresa.


Lu Lengchuan aveva un’incredibile capacità difensiva, ma questo non significava certo che il suo potenziale offensivo fosse al contrario basso e insignificante. La potenza di quell’affondo era così straordinaria che tutti i Realm King inarcarono le sopracciglia e sui volti di innumerevoli giovani praticanti del mistero comparvero espressioni terrorizzate.


Anche le pupille di Yun Che si restrinsero visibilmente.


<em>Questa sarebbe la forza di Lu Lengchuan… che è considerato il più debole fra i Quattro Giovani Divini della Regione Orientale!?</em>


Luo Changsheng sollevò leggermente lo sguardo e la tempesta di Energia Misteriosa, avvicinandosi, fece ondeggiare e gonfiare i suoi abiti.


Solo quando la Lancia Separa Cieli fu a meno di cento metri da lui, rilasciò finalmente la sua Energia Misteriosa, anche se solo per un istante. Un’aura che non era affatto feroce, ma comunque straordinariamente soffocante, sorse verso il cielo e fece rallentare improvvisamente la devastante tempesta di Energia Misteriosa proveniente dall’alto. Poi, Luo Changsheng volò verso l’alto e sferrò un fendente orizzontale con la sua spada.


RIP!!


Per un momento si vide un fulmine, e subito dopo sembrò che lo spazio stesso fosse stato lacerato dalla sua spada. La tempesta d’energia creata dall’attacco di Lu Lengchuan venne tagliata di netto in due metà da quel lampo, come un fiume che si fosse diviso in due ruscelli. Le due metà passarono accanto a Luo Changsheng da entrambi i fianchi, senza neppure sfiorare i lembi dei suoi vestiti.


Subito dopo, la velocità di Luo Changsheng aumentò esponenzialmente e poi balzò agilmente in avanti. Fece scontrare direttamente la sua Spada del Sacro Fulmine e la Lancia Separa cielo, diminuendone la potenza.


Si sentì un boato assordante, simile a un tuono, e la Lancia Separa Cielo venne respinta vigorosamente, al punto che Lu Lengchuan fu costretto a indietreggiare e fare una capriola a mezz’aria. Ma fu proprio in quell’istante che Luo Changsheng apparve improvvisamente alla sua sinistra, come un fantasma, sferrando con disinvoltura un affondo verso la Sacra Barriera del Drago Brillante.


Swish!!


Sebbene avesse chiaramente sferrato un attacco ordinario, rilasciò una tale quantità di fulmini da offuscare il cielo e la luce del sole. La Sacra Barriera del Drago Brillante si incavò improvvisamente e la sagoma del drago che fluttuava intorno a Lu Lengchuan tremò, emettendo subito delle grida di dolore. Lu Lengchuan si lasciò sfuggire un gemito strozzato. Precipitò rapidamente verso il palco, come se fosse stato colpito da un meteorite, e si schiantò a terra con violenza.


Yun Che fu improvvisamente scosso da un tremito… Mu Bingyun, seduta accanto a lui, notò immediatamente quel suo movimento. Lo osservò con la coda dell’occhio, piuttosto preoccupata.


Sapeva che il combattimento fra Luo Changsheng e Lu Lengchuan l’avrebbe sicuramente sconvolto. Si erano a malapena scambiati i primi colpi, eppure era evidente che Yun Che non riuscisse già più a mantenere la calma.


I “Quattro Giovani Divini” e i “Candidati Divini” erano su livelli completamente diversi.


I quattro ragazzi che avevano ricevuto il titolo di Giovani Divini erano alla pari di quattro leggende, fra la nuova generazione della Regione Orientale.


La potenza dell’affondo di Lu Lengchuan era stata come quella di un fulmine sceso dal cielo, mentre l’attacco di Luo Changsheng era stato lento e tranquillo, come se avesse soltanto agitato distrattamente la spada. Ma quando i due colpi si erano scontrati, era stato il primo a trovarsi in svantaggio.


Lu Lengchuan recuperò rapidamente l’equilibrio. Grazie alla Sacra Barriera del Drago Brillante che lo proteggeva, non aveva riportato la minima ferita, e neppure la barriera stessa si era danneggiata molto. Riprese subito a volare e disse a Luo Changsheng, guardandolo con un sorriso accennato: “Farai meglio a utilizzare appieno la tua forza. Altrimenti, anche se sei il Giovane Maestro Changsheng, non riuscirai mai a distruggere la mia barriera in solo…”


Lu Lengchuan si interruppe improvvisamente. Guardò di scatto verso il basso, guardando sotto di sé.


Sotto di lui, c’era una sfera di fulmini viola intenso che stavano roteando. Erano incastrati nel profondo del terzo strato della sua barriera, e non si erano ancora dissipati. Le pupille di Lu Lengchuan si restrinsero come se fossero state punte con un ago e sul suo volto comparve un’espressione incredula. Inspirò a fondo, fissando la scena di fronte ai suoi occhi. Dopo un debole grido di drago, i fulmini rimasti nella barriera si dissiparono forzatamente e il suo terzo strato tornò in pochi secondi alla condizione originale.


Tuttavia, Lu Lengchuan non stava più sorridendo e aveva un’espressione piuttosto tesa.


“Come c’era da aspettarsi dalla Sacra Barriera del Drago Brillante. Merita davvero la sua reputazione.” Commentò Luo Changsheng, con un debole sospiro: “Ammetto che sarebbe difficile distruggere la tua barriera in poco tempo usando solo la Spada del Sacro Fulmine, Fratello Lengchuan… perciò, Fratello Lengchuan, ti prego di stare attento.”


Mentre parlava in quel tono delicato come una brezza marina, Luo Changsheng aprì lentamente le braccia. La Spada del Sacro Fulmine nella sua mano sinistra emise un’esplosione di energia, e nella sua destra comparve un’ascia da battaglia lunga oltre due metri.


L’ascia da battaglia era completamente di color verde giada. Non appena comparve, un vento feroce travolse l’intero Palco degli dei, senza preavviso, emettendo un sibilo assordante tanto quanto il ruggito del drago di Lu Lengchuan.


“L’Ascia da Battaglia del Vento Divino!” esclamò Mu Bingyun.


La Spada del Sacro Fulmine e l’Ascia da Battaglia del Vento Divino. A sinistra brillavano dei fulmini esplosivi, mentre a destra soffiava una tempesta di vento. Luo Changsheng era immobile tra i fulmini e il vento, simile a un celestiale Figlio dei Cieli. Di fronte a quella scena spettacolare, in molti tremarono senza controllo e spalancarono gli occhi.


“Coltiva… arte misteriosa sia del Fulmine che del Vento?” domandò Yun Che, sbalordito.


Mu Bingyun non rispose.


Lu Lengchuan indietreggiò di mezzo passo senza rendersene conto, e ogni vena e arteria del suo corpo si gonfiò. Rimase così incredibilmente rigido e teso per qualche secondo, poi riuscì finalmente a calmarsi.


“Forza, andiamo.” Disse a bassa voce Lu Lengchuan. Fece un passo in avanti e si teletrasportò istantaneamente attraverso lo spazio, comparendo proprio di fronte a Luo Changsheng. La Lancia Separa Cielo sfrecciò dritto verso l’avversario, con una potenza tale da comprimere in una frazione di secondo lo spazio stesso.


Il nome “Separa Cielo” lasciava intendere che potesse davvero lacerare il cielo. Anche se, in effetti, non poteva farlo veramente, era comunque talmente potente da distruggere persino montagne immense.


BANG!!


L’Ascia da Battaglia del Vento Divino si distese all’improvviso, fermando senza troppa fatica la Lancia Separa Cielo. L’attacco era stato così potente da far sembrare che potesse far precipitare il cielo, ma in quell’istante venne completamente bloccata. Persino la tempesta di energia generata da quell’affondo devastante era scomparsa senza lasciare traccia.


L’espressione di Lu Lengchuan rimase immutata. Sfruttando il fatto di non doversi preoccupare dell’energia residua dell’avversario grazie alla sua Sacra Barriera del Drago Brillante, si inclinò di scatto e sferrò un altro attacco diretto verso il basso con la sua lancia.


BANG!


BANG!!


BANG!!!


Lu Lengchuan colpì con tre affondi consecutivi, ognuno più forte del precedente. Tuttavia, Luo Changsheng li parò tutti con una mano sola, senza alcuna fatica. Quando la lancia e l’ascia si scontrarono per la terza volta, Lu Lengchuan tremò intensamente dalla testa ai piedi e perse subito l’equilibrio. Luo Changsheng allora utilizzò finalmente la mano sinistra, che aveva tenuto dietro la schiena per tutto il tempo, sferrando un affondo diretto verso il petto dell’avversario con la Spada del Fulmine Sacro, ricoperta di saette.


SNAP!!!!!


Come se innumerevoli pezzi di vetro si fossero frantumati accanto a loro, tutti gli spettatori dalla forza misteriosa relativamente più bassa si coprirono le orecchie per il dolore.


La Sacra Barriera del Drago Brillante si deformò terribilmente, quando venne colpita dalla Spada del Fulmine Sacro. Sebbene Lu Lengchuan fosse protetto dai tre strati della Barriera, percepì comunque chiaramente un forte dolore quando venne colpito.


Terribilmente spaventato, fece una violenta spazzata con la Lancia Separa Cielo e indietreggiò subito il più lontano possibile. Abbassò lo sguardo per guardare la Barriera all’altezza del suo petto, visibilmente deformata. C’erano anche una decina di piccole crepe intorno alla zona incavata, dove innumerevoli saette stavano continuando a divorarla. Per via di quei piccoli fulmini, non solo la Barriera non riuscì a tornare al suo stato originale sebbene Lu Lengchuan vi stesse incanalando frettolosamente la sua Energia Misteriosa, ma al contrario il danno si stava diffondendo e stava peggiorando, poco a poco.


Lu Lengchuan era piuttosto sorpreso. Di fronte a lui, Luo Changsheng prese per la prima volta l’iniziativa di attaccare. Incrociò la sua Spada e l’Ascia da Battaglia, generando immediatamente una gigantesca tempesta che avvolse l’intero palco.


Yun Che corrugò la fronte e digrignò i denti senza rendersene conto – Luo Changsheng non solo coltivava sia arte misteriosa del Vento che del Fulmine, ma sapeva davvero anche utilizzarle contemporaneamente!


Inoltre, stava utilizzando insieme due tipi di armi completamente diversi!


Sia nell’utilizzo simultaneo del vento e del fulmine che della spada e dell’ascia da battaglia, i suoi movimenti e le sue tecniche erano naturali e coordinati. Sembrava tutto parte del suo corpo. Non appena incrociò la spada e l’ascia, il vento e il fulmine emisero dei boati sincronizzati, quasi piacevoli da sentire.


Anche se quel rumore era entusiasmante per il pubblico, per Lu Lengchuan non era altro che un incubo orribile.


Lu Lengchuan rinunciò definitivamente ad attaccare di nuovo e decise di concentrarsi interamente sulla difesa. Ma riuscì a resistere soltanto per qualche secondo, prima che la Lancia Separa Cielo venisse di nuovo deviata e respinta con forza, per poi essere travolto dal vento distruttivo generato dall’ascia da battaglia.


BOOOOOOM!!


Si sentì un frastuono infernale, simile al rumore di una gigantesca campana di metallo, e la Sacra Barriera del Drago Brillante si deformò ancora più di prima. In poche frazioni di secondo, una crepa avvolse quasi tutta la sua superficie. L’immagine del Drago guardiano emise un lungo grido di dolore e anche Lu Lengchuan si lasciò sfuggire un lamento soffocato mentre veniva scagliato molto, molto lontano. Quando atterrò sul palco barcollò un po’, ma prima che recuperasse l’equilibrio un immenso fiume di brillanti fulmini viola si sovrappose alla tempesta di vento, sommergendolo senza pietà.


Swish swish swish swish…


Non appena il vento e i fulmini si unirono, si trasformarono in innumerevoli raffiche di saette e lame d’aria. Travolsero la Sacra Barriera, per poi sparire nel nulla dopo aver raggiunto il limite del Palco degli Dei.


Tuttavia, Luo Changsheng era ancora immobile, come se non si fosse mosso per tutto il tempo. La sua Spada e la sua Ascia non emettevano fulmini né vento e sulle sue labbra c’era un vago sorriso.


D’altro canto, Lu Lengchuan era scuro in volto, chiaramente insicuro. Espirò rumorosamente, poi sollevò di nuovo la Lancia Separa Cielo… ma, quando era ancora all’altezza dell’addome, sentì improvvisamente un debole tintinnio.


Dopo un disperato e strozzato grido di drago, le innumerevoli crepe sulla Sacra Barriera esplosero improvvisamente. Nello stesso istante, l’immagine del drago scoppiò come una bolla di sapone, trasformandosi in un bagliore dorato che si disperse nell’aria.


“Co… cosa?” tra i membri del Regno del Cielo Velato, quasi tutti si alzarono in piedi di scatto. Avevano sguardi terribilmente scioccati, come se avessero appena visto qualcosa di assurdo.


Lu Lengchuan si fermò, sbalordito… la sua tecnica difensiva più potente era stata davvero fatta a pezzi così facilmente dai fulmini e dalle lame di vento di Luo Changsheng.


Anche se era protetto da ancora due strati della barriera, solo il terzo costituiva davvero la Sacra Barriera del Drago Brillante. Il suo potere difensivo era molto superiore a quello del primo e del secondo strato messi insieme.


Le sue pupille si restrinsero dal terrore e, dopo parecchio tempo, abbassò il braccio che stava sollevando. La punta della Lancia Separa Cielo colpì con forza il palco, emettendo un boato assordante.


“Sigh.” Dopo essersi abbandonato a un profondo sospiro, Lu Lengchuan cancellò i due strati rimanenti della barriera. Commentò, emozionato e rassegnato, guardando Luo Changsheng: “Quando ti ho affrontato per la prima volta, quattro anni fa, ho avuto subito l’impressione che la tua forza fosse terrificante. Ero anche consapevole del fatto che il divario fra noi non avrebbe fatto altro che diventare sempre più grande, ma non mi sarei mai aspettato che davvero…”


La Lancia Separa Cielo scomparve dalla mano di Lu Lengchuan, che commentò in un tono incredibilmente bizzarro: “Sei semplicemente un mostro.”


“Hahaha.” Luo Changsheng rispose con una risata: “Ti ringrazio per il complimento, Fratello Lengchuan. Tuttavia, devo ringraziarti anche perché oggi mi hai finalmente permesso di affrontare uno scontro piacevole. È solo che abbiamo combattuto per così poco, eppure sembra che tu voglia già arrenderti.”


Lu Lengchuan rise a sua volta, ma non disse nulla. Sapeva bene che Luo Changsheng avesse definito l’incontro “piacevole” solo per mostrargli rispetto. Era assolutamente certo che non avesse neppure ancora utilizzato tutta la sua forza.


Si voltò verso l’Onorevole Qu Hui e gli disse tranquillamente: “Ammetto la mia sconfitta.”


Durante la Battaglia degli Dei, era estremamente raro che un concorrente si arrendesse. Anche quando succedeva, l’Onorevole Qu Hui chiedeva sempre al partecipante se ne fosse sicuro. Ma vedendo l’assoluta calma con cui Lu Lengchuan stava ammettendo la sconfitta, non disse nulla. Dopo aver annuito leggermente con il capo, annunciò subito l’esito: “Lu Lengchuan ha ammesso la sua sconfitta, quindi entra nel Gruppo degli Sconfitti. Domani parteciperà al quarto round del Gruppo degli Sconfitti.”


“Luo Changsheng ha vinto! Dopodomani parteciperà al terzo round del Gruppo dei Vincitori!”


Mentre i due Giovani Divini lasciavano il Palco, gli spalti vennero avvolti dalla confusione e rimasero nel caos parecchio a lungo.


Yun Che continuò a fissare Lu Lengchuan e Luo Changsheng, con intense emozioni nel cuore.


Lu Lengchuan era già abbastanza forte da scioccarlo enormemente. Non appena aveva sferrato il suo primo attacco, Yun Che si era sentito schiacciato da una pressione soffocante e aveva realizzato di non essere assolutamente al livello dei Quattro Giovani Divini.


Tuttavia, per quanto Lu Lengchuan fosse potente, era stato sconfitto su ogni fronte da Luo Changsheng.


Mentre Lu Lengchuan lasciava il Palco degli Dei, aveva il respiro affannato e la sua aura era leggermente disordinata. Era evidente che, sebbene la Sacra Barriera del Drago Brillante fosse molto forte, consumava una quantità enorme di Energia Misteriosa. Aveva anche dovuto utilizzare parecchie energie per attaccare Luo Changsheng e parare i suoi colpi. In quanto a quest’ultimo, invece, la sua espressione e il suo respiro erano rimasti immutati. Persino la sua aura era ancora tranquilla come uno specchio d’acqua, senza alcuna increspatura…


“Quindi, quello è Luo Changsheng… com’è possibile che ci sia una differenza così enorme fra le loro forze, se fanno entrambi parte dei Quattro Giovani Divini?” mormorò Yun Che, sovrappensiero. Erano chiaramente entrambi al decimo livello del Divine Spirit Realm, come tutti i Quattro Giovani Divini, eppure erano su livelli completamente diversi.


Mu Bingyun si voltò verso di lui e gli disse a bassa voce: “Cosa mi risponderesti, se ti dicessi che non hai ancora neppure visto la vera forza di Luo Changsheng…? Jun Xilei e Shui Meiyin potrebbero riuscire a costringerlo a impegnarsi al massimo, ma per Lu Lengchuan è assolutamente impossibile.”


Yun Che: “…”


“Luo Changsheng non coltiva solo arte misteriosa del Fulmine e del Vento, ma anche della Terra. Utilizza in totale tre tipi di arte misteriosa.” spiegò Mu Bingyun a Yun Che, in tono incredibilmente serio, ma quasi sussurrando: “Inoltre, pratica la Via della Spada, e il suo intento di spada, la sua aura di spada, la sua capacità nella proiezione della Spada e dell’uso di Formazioni Misteriose della Spada sono tutti straordinari. Soltanto considerando i suoi risultati nella Via della Spada, in molti sono convinti che terrebbe testa persino a Jun Xilei, sebbene lei sia l’Erede del Re della Spada.”


“Inoltre, i suoi risultati nella creazione di Formazioni Misteriose hanno lascato senza parole innumerevoli Realm King di Reami Superiori, già parecchi anni fa. Ora dev’essere diventato ancora più abile. E anche il suo potere mentale è eccezionalmente grande…”


“Questo… è tutto vero?” Yun Che non osava quasi credere alle sue orecchie.


“Nello studio della Via del Profound, ci si dovrebbe concentrare esclusivamente sull’ambito in cui si eccelle. È un tabù lasciarsi trascinare dall’avidità e dalla sete di potere, prendendo scorciatoie per aumentare la propria forza misteriosa. Anche se qualcuno ha un talento straordinario e riesce a coltivare arte misteriosa di vari elementi, solitamente ne sceglie soltanto uno come principale. Supponiamo che qualcuno impari forzatamente due o tre arte misteriosa di attributi diversi; al momento di utilizzarle, potrebbe sfruttarne solo una alla vota. Usare più di un elemento contemporaneamente potrebbe creare facilmente disordine nella sua Energia Misteriosa, causando danni irreparabili al suo corpo.”


“Ma… lui è Luo Changsheng.”


“Un mostro come lui potrebbe non apparire di nuovo neppure per più di centomila anni!”
                                


                                



