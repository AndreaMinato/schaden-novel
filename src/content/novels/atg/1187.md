---
title: Capitolo 1187 – Depressione
pubDate: 2025-02-03T07:52:46.926Z
tags:
    - atg
---


<em>CAPITOLO SPONSORIZZATO! Ringraziamo Roberto!
6 in coda (0 Roberto, 1 Pierpaolo, 1 Pierpaolo+Roberto, 2 Roberto + 2 ?)
-Schadenfreude</em>


"C-c-cosa..."


"Come può... succedere una cosa del genere?!"


"Sto sognando a cosa? Yun Che... ha vinto contro Wu Guike?"


"Sss... Non solo ha vinto, ma l'ha distrutto in uno scontro diretto!"


"La forza misteriosa di Yun Che è davvero all'ottavo livello del Divine Tribulation Realm? No... non è impossibile? Come può essere vero?!"


Tutti i presenti nel palco degli dei e nell'intera Regione Divina Orientale trasalirono. Molte persone erano già scioccate da come Yun Che aveva impalato Luo Changan il giorno precedente, ma l'impatto di questa battaglia fu ancora più sconvolgente. Anche i supremi esperti che sdegnavano ogni creatura vivente nel mondo non poterono che rimanere sbalorditi senza osare credere ai loro occhi.


Questo perché, secondo il senso comune di questi esperti che erano vissuti per decine di migliaia di persone, era assolutamente impossibile che accadesse!


"Non c'era da meravigliarsi che fosse stato così certo della sua vittoria." Disse con tono basso Mu Bingyun arricciando le labbra. Presto però mostrò un'espressione esitante.


Yun Che aveva scatenato tutta la sua forza non appena era sceso in campo, picchiando di santa ragione Wu Guike in sette attacchi e aveva anche infranto facilmente il suo dominio marziale divino. Mentre aveva scioccato tutti gli spettatori... Mu Bingyun aveva avuto  la sensazione che si stesse sfogando.


Solo qualche sorta di provocazione gli avrebbe fatto perdere il controllo in quel modo.


"La sua coltivazione in effetti è all'ottavo livello, senza dubbio. Non è assolutamente una finzione." Disse l'Imperatore degli Dei Lunari aggrottando lievemente le sopracciglia. "È proprio il motivo per cui non puoi che provare sorpresa per questo risultato."


"Sua maestà, qualcuno di simile a lui è apparso nella sua Divina Regione Occidentale?" Chiese l'Imperatore dell'Eternità. Questo divino imperatore al picco della Divina Regione Orientale in quanto a forza misteriosa, posizione e prestigio era sconvolto, mentre prima aveva solo offerto qualche complimento e aveva mostrato un lieve sorriso quando aveva visto gli incontri di esistenze mostruose come Luo Changsheng e Shui Meiyin.


L'imperatore del Drago scosse lentamente la testa. "Ci sono dei precedenti di praticanti del mistero al Divine Soul Realm che hanno sconfitto maestri al Divine Tribulation Realm, uno stadio superiore al loro. Tuttavia nella mia Divina Regione Occidentale, nessuno negli stadi avanzati al Divine Tribulation Realm è mai riuscito a sconfiggere un avversario di un intero stadio superiore!"


Inoltre Yun Che aveva battuto di netto il suo avversario. Non solo... Wu Guike non era un normale coltivatore, era il figlio del Realm King Divino Marziale e non sarebbe stato sbagliato definirlo impareggiabile tra i suoi coetanei.


"Tsk, tsk, tsk." Cang Shitian si teneva il mento. Il suo sguardo era pieno di sorpresa. "Stavo solo facendo un commento scherzoso quando ho detto che avrei potuto accettarlo come mio discepolo. Era praticamente una battuta. Ma chi avrebbe pensato che sarebbe stato così capace... Imperatore dell'Eternità, dato che non era così soddisfatto di questo ragazzo prima, certamente non obietterà se lo porterò con me nella Divina Regione Meridionale, vero?"


"Ahah," L'Imperatore dell'Eternità rise debolmente. "Nonostante provenga dai piani inferiori, appartiene al Regno della Canzone Glaciale della mia Divina Regione Orientale adesso. Non sarebbe inappropriato se lo portasse via?"


"Ahahah, come potrebbe un mero Regno della Canzone Glaciale essere rilevante in confronto a me? Finché gli chiederò di venire con me, come potrebbe rifiutare?" Il Divino Imperatore Shitian rise fragorosamente.


"Umpf!" Il Divino Imperatore dell'Eternità fece una smorfia scontenta. "Dato che si è unito ad un regno stellare del mio territorio, ora è un membro della mia Divina Regione Orientale. Anche se accettassi, non credo che la gente della Divina Regione Orientale sarebbe d'accordo."


"Eheh." Il Divino Imperatore Shitian rise in modo strano. Non disse un'altra parola, ma strinse i suoi occhi poco a poco.


L'Imperatore del Drago spostò lo sguardo e per qualche motivo mostrò un lieve sorriso.


In lontananza, un vecchio disse con tono tenue mentre galleggiava nell'aria: "Un coltivatore negli stadi avanzati del Divine Tribulation Realm che sconfigge un avversario negli stadi avanzati del Divine Spirit Realm in un combattimento frontale... ho vissuto centoventimila anni invano solo per poter assistere ora ad un miracolo così inimmaginabile."


La voce del vecchio era roca, ma tutti coloro che sapevano della sua esistenza avrebbero capito bene l'importanza dietro un commento del genere. Se uno qualunque di loro lo avesse sentito dire che aveva sprecato la sua lunghissima vita, l'avrebbe considerato solo uno scherzo.


"Allora hai scoperto come mai ha una forza del genere al suo attuale livello?" Chiese Qianye Ying'er. Aveva reagito in modo molto più calmo rispetto al vecchio.


"Non lo so, ma la signorina sembra avere la risposta giusta."


"Continuiamo a guardarlo." I capelli biondi di Qianye Ying'er svolazzarono al vento mentre diceva con tono frivolo e annoiato. "Ora sono interessata a lui quanto al Manuale della Sfida alle Leggi Naturali!"


"..." Il vecchio rimase in silenzio per molto tempo per poi dire: "Sembra che ci sia qualcosa di insolito nell'aura della sua spada."


"Spada?" Qianye Ying'er si accigliò lievemente. "C'è ogni tipo di arma divina e celestiale nel torneo. L'aura della sua spada è al livello più basso tra di esse, quindi come può essere così insolita?"


"Non lo so. È solo che per qualche motivo percepisco qualcosa di strano." Il vecchio concentrò lo sguardo su Yun Che. "Nonostante Wu Guike abbia attivato il dominio marziale divino in fretta dopo che era rimasto ferito, Yun Che è riuscito a farlo a pezzi in due secondi. Questo punto da solo dimostra che è molto più formidabile di Wu Guike. C'è stato solo un lieve tremito nella sua aura quando la battaglia era finita, quindi significa che la sua vera forza era di gran lunga superiore a quella che ha mostrato prima."


"Zio Gu, qual è il suo limite secondo te?" Chiese Qianye Yin'er.


"Sopra Meng Duanxi, ma al di sotto di Lu Lengchuan." Rispose lentamente il vecchio. "Forse la sua forza non è lontana da Lu Lengchuan."


Il vecchio aveva dato solo una risposta succinta, ma dimostrava di aver valutato accuratamente il limite di Yun Che.


"Non così lontano dalla forza di Lu Lengchuan?" Qianye Ying'er mostrò un'espressione lievemente seria. Era evidente che non potesse credere alle sue parole.


"Se può compensare l'inferiorità della sua arma di basso livello e sfoderasse altre mosse straordinarie, potrebbe fronteggiare Lu Lengchuan. Ma sarebbe... assolutamente impossibile per lui vincere. Se incontra altre persone del gruppo dei perdenti, potrebbe vincere contro tutti loro, ma se dovesse combattere contro Lu Lengchuan, non potrebbe più continuare a partecipare al torneo."


Ogni parola dello zio Gu era roca e indistinta, sembrava un giudizio che proveniva dal cielo.


Wu Guike era rimasto gravemente ferito ed era svenuto, quindi era stato portato via frettolosamente dalla gente del Divino Regno Marziale. Gli sguardi dei due Anziani che avevano soccorso Wu Guike non contenevano solo rabbia e gelo mentre guardavano Yun Che, ma anche sorpresa.


"Meiyin, avevi ragione." Disse lentamente Shui Yingyue. "Sta già ricevendo l'attenzione di tutti dopo questa battaglia."


"Non è proprio così." Gli occhi di Shui Meyin brillavano continuamente, come se contenessero delle stelle. "Nemmeno io pensavo che sarebbe stato così potente."


Mentre il pubblico lo guardava sbigottito, Yun Che lasciò il palco degli dei, ma invece di tornare tra gli spalti, volò via.


"Maestra del palazzo Bingyun, andrò porgere visita a Huo Poyun. Potrebbe farmi il favore di ricevere la Perla della Ruota del Tempo al mio posto?"


Non era più dell'umore di guardare le ultime tre battaglie del gruppo dei perdenti, né c'era bisogno di farlo.


Non appena uscì dal palco, aumentò di velocità e si precipitò verso la residenza del Regno del Dio della Fiamma.


Quando Huo Poyun aveva combattuto in modo straordinario all'Assemblea Profound God, la residenza aveva sempre avuto un'atmosfera vivace, ma oggi tutto il suo entusiasmo sembrava essersi spento.


Anche se Huo Poyun aveva un'espressione vacua, era guarito pienamente. Era ovvio che Huo Rulie avesse guarito le sue ferite dentro la barriera formata dalla perla della ruota del tempo. Il danno psicologico però era stato molto più grave in confronto a quello materiale. Era appoggiato su un albero spesso in un angolo del cortile e il suo sguardo era fisso in avanti come se avesse perso il suo spirito.


C'erano molte persone attorno a lui, come Huo Rulie e tutti gli Anziani e i discepoli della setta del Corvo Dorato. tutti avevano espressioni preoccupate.


Lo sguardo di Huo Rulie brillò quando vide Yun Che. Si avvicinò e lo trasse in disparte dicendo a bassa voce: "Giovane Yun, sei venuto nel momento giusto. Forse sarebbe meglio se lo confortassi tu... Sigh."


Yun Che annuì e si avvicinò a Huo Poyun.


Huo Poyun alzò la testa quando percepì l'aura di Yun Che. Disse con un sorriso estremamente forzato: "Fratello Yun... mi dispiace averti mostrato la mia sgradevole sconfitta. Non preoccuparti, sto bene."


Yun Che sentì una densa atmosfera cupa attorno al suo amico.


Sembrava che uno strato di fumo grigio e torbido gli avesse offuscato la mente e non mostrava segno di disperdersi.


Yun Che si accovacciò e rimase fermo per molto tempo per poi dire lentamente: "Fratello Poyun, ricordi ancora quelle parole che ti ho detto stamattina, che Jun Xilei avrebbe sfogato il suo odio su di te a causa della nostra amicizia? Quel suo colpo di spada non era assolutamente una mossa noncurante. Invece era un intento di spada di altissimo livello usato deliberatamente da lei... Molto probabilmente ha impiegato tutte le sue energie da quanto è scesa in campo."


"Che differenza farebbe se fosse vero?" Huo Poyun rise con tristezza. "Alla fine tutto ciò che ha dovuto fare per sconfiggermi è stato scagliare un solo fendente... un fendente..."


"Sapevo che avrei perso. Perciò avevo intenzione di non trattenermi minimamente e rivelare la vera forma delle fiamme del Corvo Dorato alla gente della Divina Regione Orientale... Pensavo che sarei riuscito a resistere fino al ventunesimo scambio e, alla peggio, sopportare dieci attacchi non sarebbe dovuto essere affatto un problema..."


"Ma... ma..." Huo Poyun strinse le mani con tale forza che le sue nocche impallidirono e non riuscì più a dire altro.


Huo Poyun non era così orgoglioso da non poter accettare una sconfitta e sapeva che avrebbe perso, ma aveva subìto una sconfitta schiacciante dopo un solo colpo di spada. Quell'attacco non aveva distrutto le sue fiamme, ma lo aveva ferito gravemente, distruggendo le sue convinzioni e il suo orgoglio.


"...Fratello Poyun," Yun Che alzò le sopracciglia. "Hai iniziato a dubitare... che le fiamme del Corvo Dorato di cui sei stato sempre così orgoglioso non siano potenti come hai sempre creduto?"


Non così lontano da loro, Huo Rulie si girò all'improvviso con uno sguardo pieno di varie emozioni.


Le parole di Yun Che furono un duro colpo per lo spirito di Huo Poyun. Abbassò la testa e sospirò: "Sono nato nel Regno del Dio della Fiamma e possedevo un talento di gran lunga superiore agli altri. Ho ricevuto lodi per tutta la vita e ho avuto la fortuna di essere stato accettato come discepolo diretto dal maestro... ho anche ottenuto il favore dello spirito che mi ha donato... il sangue del Corvo Dorato finale."


Yun Che: "..."


"Ho sempre pensato che fossero motivo di orgoglio. Fin da quando ero giovane, ho sempre creduto che le fiamme del Corvo Dorato fossero l'energia più potente al mondo. Quando ho ottenuto il favore dello Spirito Divino, ho creduto con ancora più fermezza... e, anche il maestro me l'ha detto, di possedere il potere più puro e forte della fuoco del Corvo Dorato in tutta la storia del Regno del Dio della Fiamma."


"Ma non sono riuscito a sopportare un solo attacco da Jun Xilei. Non sono riuscito a bloccare nemmeno una sua mossa."


Il suo profondo orgoglio per la sua energia e il suo sangue erano così profondamente radicati in lui che erano diventati il suo credo. Ciò che aveva inferto un duro colpo a Huo Poyun non era stata la sconfitta, ma il crollo di questa convinzione.


"Jun Xilei non è una persona ordinaria." Disse con tono tranquillo. "Dopotutto la sua forza misteriosa era di tre livelli superiore alla tua. Di fronte a questa soppressione, il più delle volte le arte misteriosa non possono compensare questa differenza, non importa quanto sono potenti. Inoltre hai lasciato il Regno del Dio della Fiamma in pochissime occasioni e quindi non dovresti aver sperimentato dei combattimenti con un vero esperto della via della spada. Questo è il motivo principale per cui sei stato sconfitto in questo modo."


Huo Poyun scosse la testa e forzò di nuovo una risata: "Fratello Yun, non devi consolarmi così. So che è deludente che sia così avvilito. Non preoccuparti. È solo che non potrò convincermi per il momento... Dammi tempo e mi riprenderò presto."


"In realtà non mi sono mai preoccupato." Disse con un lieve sorriso Yun Che. "In realtà non devi biasimarti così tanto se sei in queste condizioni o vergognartene. Dopotutto non siamo vecchi che sono vissuti per diverse migliaia o decine di migliaia di anni, e che hanno assistito ad innumerevoli cambiamenti nel mondo. Non sono passati più di trent'anni da quando siamo venuti al mondo e non abbiamo nemmeno avuto l'opportunità di vederlo chiaramente. Come potremmo non essere colti alla sprovvista ogni tanto?"


Huo Poyun alzò lievemente la testa: "Anche tu... sei stato in condizioni del genere?"


"Naturalmente." Yun Che annuì mentre il suo sguardo diventava profondo e sereno. "Inoltre è già accaduto in diverse occasioni, l'ultima è stata pochi anni fa."


"Quando ero ancora nel regno inferiore, ho incontrato qualcuno contro cui non potevo vincere, non importava quanto ci provassi. Non era solo un avversario come Jun Xilei e gli altri, ma un mio nemico mortale. Se non avessi potuto vincere contro di lui, non solo lui, ma le mie moglie, la mia famiglia, tutti i miei cari avrebbero dovuto affrontare la calamità più spaventosa della loro vita."


Yun Che naturalmente stava parlando di Xuanyuan Wentian.


"Ero avvilito durante quel periodo di tempo e ho trascorso i miei giorni in uno stato confusionale. Anche se ero pieno di tristezza e disperazione, ed ero in condizioni ancora peggiori alle tue, sono riuscito a superarle in meno di quindici giorni." Yun Che mostrò un sorriso rilassato. "Se posso farcela io, allora naturalmente dovrebbe essere ancora più facile per il fratello Poyun fare lo stesso."


"Inoltre non lo considero negativo, perché ogni volta che ti sbarazzi di emozioni così negative, potrai crescere e potresti perfino trasformarti completamente. Se non facciamo queste esperienze da giovani, credo che diventerà un difetto per il resto della vita."


"Perciò non devi preoccuparti o tentare di riprenderti non appena possibile. Andrà bene finché ascolterai e seguirai ciò che dice il tuo cuore."


Le palpebre di Huo Poyun fremettero e il suo sguardo avvilito si rilassò senza che se ne accorgesse.


"Grazie mille fratello Yun." Disse con un sorriso che non era forzato come prima. Le lacrime brillarono nei suoi occhi. "È davvero grandioso... aver avuto l'occasione di conoscerti in questa vita."


"Penso lo stesso di te." Anche Yun Che sorrise. "Ma non c'è bisogno di ringraziarmi. Siamo amici, no?"


"Mn, lo siamo." Huo Poyun annuì.


Huo Rulie fissò i due giovani. Anche se Huo Poyun era ancora depresso c'era stato un cambiamento evidente nel suo stato mentale. La maggior parte della sua preoccupazione scomparì mentre provava di nuovo una grandissima gratitudine nei confronti di Yun Che.
                                


                                



