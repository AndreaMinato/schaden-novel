---
title: Capitolo 1188 – []
pubDate: 2025-02-03T07:52:46.926Z
tags:
    - atg
---


<em>CAPITOLO SPONSORIZZATO! Ringraziamo Pierpaolo!
5 in coda (0 Roberto, 1 Pierpaolo, 1 Pierpaolo+Roberto, 2 Roberto + 2 ?)
Il titolo è in basso.
-Schadenfreude</em>


Huo Rulie fece un passo avanti ridendo fragorosamente: "Il giovane Yun ha ragione! Yun'er, non devi scoraggiarti così tanto. Non è assolutamente perché le fiamme del Corvo Dorato sono più deboli della via della spada che hai perso contro quella ragazzina.
A parte gli altri fattori dietro la sua vittoria, la 'Luce Misteriosa' di quella Jun Xilei è piuttosto straordinaria! Nonostante la Spada Distruggi Diavoli del Regno del Dio della Fiamma sia potente, non è davvero paragonabile a quell'arma. Se potessimo ottenere la Sacra Spada del Corvo Dorato, garantisco che battere quella ragazzina non... Eh?"


Yun Che gettò subito un'occhiata solenne verso Huo Rulie. Se fosse stato così facile superare la depressione, non sarebbe stata definita tale. Inoltre era stata la fiducia di Huo Poyun in sé stesso a crollare dopo la battaglia. Anche se ora era un po' più rilassato dopo che Yun Che aveva provato a convincerlo e a confortarlo, era assolutamente impossibile per lui rallegrarsi così facilmente.
Ci sarebbe voluto molto tempo per riprendersi per lui ed essere troppo frettolosi avrebbe avuto solo conseguenze negative, a meno che qualcosa non potesse procurargli uno stimolo positivo ad un livello simile o ancora superiore a quella della sua depressione.


Quando vide l'occhiata di Yun Che, Huo Rulie chiuse ubbidientemente la bocca.


Tuttavia... cos'era la "Spada Sacra del Corvo Dorato" che Huo Rulie aveva menzionato? Sembrava che fosse ancora migliore della Luce Nebbiosa di Jun Xilei.


"Maestro, non ha esitato a danneggiare il suo talento e forza misteriosa per permettermi di raggiungere il Divine Spirit Realm. Tuttavia... ho finito per portarle disonore." Disse con tono pieno di vergogna Huo Poyun.


"Sei la mia fonte di orgoglio più grande. Lo era prima ed è vero anche adesso." Disse con tono fermo Huo Rulie mentre guardava il suo amato discepolo.


"Fratello Poyun, cos'è la Spada Sacra del Corvo Dorato che il Maestro della setta Huo ha appena menzionato? Certamente sembra un'esistenza straordinaria." Chiese all'improvviso Yun Che per distrarre Huo Poyun.


Il giovane alzò la testa mentre il suo sguardo mostrò un'espressione di desiderio: "Quando lo spirito divino del Corvo Dorato esisteva ancora in questo mondo, un tempo ci ha parlato della Spada Sacra del Corvo Dorato che era rimasta nella Prigione Infernale fin dall'Era degli Dei. Nonostante l'energia dell'arma si stia indebolendo da quando si esaurita l'aura primordiale, potrebbe essere comunque considerata un'arma suprema nell'attuale universo. Tuttavia, nessuno nel Regno del Dio della Fiamma è mai riuscito ad entrare in contatto con essa."


"La Spada Sacra del Corvo Dorato è uno degli oggetti che ho desiderato ottenere di più in tutta la mia vita. Se il mio desiderio si esaudisse, non rimpiangerei di morire diecimila volte."


"Se è il fratello Poyun, sicuramente ci sono delle speranze." Disse sorridendo Yun Che.


Quando Yun Che tornò nella residenza del Regno della Canzone Glaciale, Mu bingyun e gli altri erano appena tornati.


"La competizione di oggi è terminata?" Yun Che alzò le sopracciglia. "Maestra del Palazzo Bingyun, chi sarà il mio avversario domani?"


Il giorno dopo si sarebbe tenuto solo il quarto round del gruppo dei perdenti!


I vincitori si sarebbero fatti strada tra i primi otto posti!


"Huo Poyun." Disse lentamente Mu Bingyun.


"Eh?!" Yun Che ne fu sbalordito.


Dopo le battaglie di questo giorno, erano rimaste ancora otto persone nel gruppo dei perdenti.


Tra di loro, Huo Poyun e Lu Lengchuan erano proprio i due contro cui non voleva combattere.


"Huo Poyun è inferiore a Wu Guike in quanto a coltivazione e le fiamme del Corvo Dorato, che sono la sua mossa più potente, non dovrebbero rappresentare una minaccia per te. Perciò, anche se la sua forza è superiore a quella di Wu Guike, sarebbe ancora più facile per te vincere contro di lui." Disse Mu Bingyun.


"Non è questo," Yun Che disse: "Huo Poyun ha sempre considerato le fiamme del Corvo Dorato il suo orgoglio, ma ha un subito un colpo così forte dopo essere stato sconfitto in un solo colpo che ha iniziato perfino a dubitare del potere del fuoco del Corvo Dorato. Dovrebbe essere difficile per lui recuperare la calma in breve tempo. Per questo molto probabilmente si arrenderà domani... Specialmente quando scoprirà che sarò io il suo avversario."


Mu Bingyun alzò lievemente le sopracciglia. "Huo Poyun dopotutto è ancora troppo giovane e non dovrebbe aver sperimentato grandi ostacoli prima d'ora. Non è strano che reagisca così... Molto probabilmente anche Jun Xilei desiderava un risultato del genere."


Yun Che si accigliò, sembrava stesse pensando a qualcosa.


"Hai intenzione di andare a discutere con Huo Poyun?" Chiese Mu Bingyun.


Dopo un momento di esitazione, Yun Che scosse la testa. "No, lascerò che faccia la sua scelta da solo. Sarebbe meglio se scegliesse di combattere contro di me. Farò del mio meglio e lo sconfiggerò in una battaglia onesta e leale!"


"Se sceglie di arrendersi..." La voce di Yun Che si fermò per un po'. "Significherà che ha subito un colpo molto più grande di quanto pensassi. Dopotutto non solo ha un altissimo senso di dignità della via del profound, solo lui può capire quanto era profonda la fiducia che nutre nel potere della fiamma del Corvo Dorato."


"Ha le sue scelte da fare e questo non è il momento di distrarti." Nonostante lo sguardo di Mu Bingyun fosse tranquillo, sembrava diverso da come lo era stato in passato e conteneva delle emozioni un po' misteriose. "Non so a cosa stai pensando al momento, ma oggi sei stato completamente scioccante e moltissime persone indagheranno su di te. Quindi... dovrai stare ancora più attento ora!"


"Ho capito." Yun Che annuì.


La notte trascorse silenziosamente.


Il giorno dopo, al palco degli dei, le battaglie feroci del quarto round del gruppo dei perdenti stava per iniziare.


Yun Che era arrivato prima, ma Huo Poyun non si presentò negli spalti vicini al Regno della Canzone Glaciale nemmeno quando era iniziata la prima battaglia.


Yun Che non chiese nulla ai membri del Regno del Dio della Fiamma e si limitò ad aspettare in silenzio l'arrivo di Huo Poyun.


Durante la prima battaglia, Lu lengchuan vinse facilmente contro il suo avversario e fu promosso tra i primi otto.


Nella seconda e nella terza battaglia, Meng Duanxi e Chao Feng, che erano usciti dal gruppo dei vincitori, mostrarono la loro forza straordinaria e sconfissero i loro avversari. Così anche loro arrivarono tra i primi otto posti.


La quarta battaglia...


"Ora si terrà la quarta battaglia del quarto round del gruppo dei perdenti. Huo Poyun del Regno del Dio della Fiamma contro Yun Che del Regno della Canzone Glaciale!"


In un istante il palco divenne silenzioso. Tutti gli sguardi puntarono su Yun Che, come se fossero stati attirati da un magnete.


Nell'area ad est, gli sguardi di ogni grande divino imperatore si spostarono sul palco allo stesso tempo. Cang Shitian, che si stava abbioccando, si drizzò a sedere all'improvviso.


Perfino Luo Changsheng non avrebbe ricevuto un'attenzione simile.


Yun Che si alzò, ma sospirò.


Questo perché Huo Poyun non era ancora apparso e Yun Che non percepiva la sua aura nei dintorni.


Yun Che volò e atterrò sull'arena. Fu solo dopo molto tempo che tutti scoprirono che l'avversario di Yun Che non era nemmeno presente negli spalti del Regno del Dio della Fiamma.


Fu in quel momento che Yan Juehai si alzò e disse con calma: "Onorabile Qu Hui, Huo Poyun, il discepolo del Regno del Dio della Fiamma, non è riuscito a riprendersi completamente dalle gravi ferite che ha ricevuto nella battaglia di ieri, mentre ha consumato già la Perla della Ruota del Tempo precedentemente. Perciò non può partecipare allo scontro. Mi arrenderò al posto del discepolo Huo Poyun."


Yun Che: "..."


Immediatamente risuonarono dei fischi dal pubblico.


Lo sguardo dell'onorabile Qu Hui divenne serio e disse con voce solenne: "Nella battaglia degli dei nessuno può decidere al posto del candidato divino!"


"Huo Poyun del Regno del Dio della Fiamma, sbrigati ed entra nel palco degli dei entro quindici secondi. Altrimenti sarà considerata come una resa!"


La voce dell'onorabile Qu Hui riecheggiò in ogni direzione e... cinque... dieci secondi... il tempo passò velocemente. Alla fine Huo Poyun non si presentò nemmeno dopo quindici secondi di tempo.


"Huo Poyun non è arrivato al palco degli dei e sarà considerata come una resa. Non può più partecipare all'Assemblea Profound God!"


"Yun Che ha vinto ed entrerà nel quinto round del gruppo dei perdenti domani!"


Tra il pubblico, le persone mostrarono ogni tipo di espressione mentre stavano discutendo l'uno con l'altro. Alcuni stavano sospirando, mentre altri rivelarono perplessità.


Huo Poyun poteva essere stato sconfitto con un solo fendente da Jun Xilei, ma era stato perché la sua avversaria era stata troppo forte. Aveva perfino ricevuto le lodi e il riconoscimento di innumerevoli persone dell'assemblea. Gran parte del pubblico e Bingyun stessa credeva che la sua forza fosse ancora superiore a quella di Wu Guike.


Perciò tutti avevano aspettato con impazienza di vedere lo scontro tra lui e Yun Che.


Non si aspettavano che si sarebbe scoraggiato dopo una sconfitta. Per quanto riguardava la spiegazione di Yan Juehai di come Huo Poyun non si era presentato perché non si era ancora ripreso dalle sue ferite perché aveva consumato la Perla della Ruota del Tempo, nessuno ci aveva creduto minimamente.


Il pubblico rimpianse il fatto che un'incognita così interessante avesse dovuto terminare il suo percorso nell'Assemblea Profound God in questo modo.


Ritornando nell'area del pubblico, Yun Che finalmente chiese: "Maestro della setta Huo, fratello Poyun..."


Yan Juehai scosse la testa e rispose brevemente: "Non è stato a causa tua."


<em>Sembra che il mio tentativo di consolazione abbia avuto solo un effetto temporaneo.</em> Pensò Yun Che. <em>Sigh, ora che ci penso, la sua vita è filata liscio fino ad ora e affrontare un ostacolo così serio sarà stata un'esperienza piuttosto sgradevole per lui. Quella ragazza è stata un po' troppo spietata!


Uh? A proposito, le condizioni mentali di Jun Xilei non dovrebbero essere diverse da quelle di Huo Poyun. Nonostante sia passato così tanto tempo dall'incidente nel Regno della Canzone Glaciale, il suo intento omicida, rabbia e risentimento sembrano solo aumentare ogni volta che mi vede. Muore dalla voglia di divorarmi vivo.


Cavolo, cosa dovrei fare con questi giovani viziati? Sigh...</em>


Così Yun Che sarebbe arrivato tra i primo otto posti senza nemmeno dover combattere.


Aveva barato nei preliminari e aveva perso il primo round per essersi arreso, rendendo Yun Che il più grande zimbello dell'Assemblea Profound God. Se il Divino Imperatore Shitian non si fosse opposto creando scompiglio, Yun Che sarebbe stato cacciato via dal Regno dell'Eternità.


Il Divino Imperatore Shitian lo aveva fatto per irritare la Divina Regione Orientale e vedere come si sarebbe umiliato, ma chi avrebbe pensato che Yun Che li avrebbe sorpresi così tanto e che sarebbe diventato il centro dell'attenzione. Inoltre si era perfino fatto strada fino alle prime otto posizioni.


Questo era assolutamente lo sviluppo più peculiare che avessero mai visto nella storia della battaglia degli dei.


Cosa significava rientrare tra i primo otto nel torneo? Significava essere tra i primi otto migliori giovani coltivatori dell'intera Divina Regione Orientale popolata così densamente.


Visto che Yun Che proveniva dal Regno della Canzone Glaciale, era l'unico membro di un regno stellare intermedio tra i candidati divini che erano arrivati tra i primi otto posti.


Un giovane talento di un regno stellare intermedio aveva soverchiato innumerevoli geni di regni stellari superiori. Era indubbio che Yun Che fosse diventato celebre a causa delle sue continue vittorie inaspettate e la fama del Regno della Canzone Glaciale sarebbe arrivata a livelli senza precedenti. Almeno durante il periodo del torneo, il nome del Regno della Canzone Glaciale sarebbe diventato più famoso di quello dei regni superiori.


In questi ultimi giorni c'era stata un'atmosfera piena di giubilo nel distante Regno della Canzone Glaciale. La gente del Regno della Canzone Glaciale non si sarebbe mai immaginata che sarebbe accaduto qualcosa di così incredibile nella battaglia degli dei e il Regno del Sacro Universo e il Divino Regno Marziale erano esistenze trascendenti che potevano guardare con sdegno gli altri regni.
Non solo però Yun Che era riuscito a partecipare alla battaglia degli dei, ma aveva sconfitto nettamente il figlio del Regno del Sacro Universo e aveva annientato il figlio del Divino Regno Marziale. Ora che era perfino arrivato tra le prime otto posizioni, era stata una sorpresa davvero troppo piacevole e una grande gloria per i membri del Regno della Canzone Glaciale. Erano così sorpresi che dubitavano dei loro occhi.


Tra il pubblico, tutti nel Regno della Canzone Glaciale avevano i visi rossi mentre si riempivano di entusiasmo. Luo Changsheng, Jun Xilei, Shui Yingyue... erano un gruppo di mostri che era diventato famoso da tempo, quindi era molto naturale per loro arrivare tra i primi otto, ma Yun Che, un discepolo di un Regno della Canzone Glaciale, era riuscito ad entrare nella loro stessa arena!


Yun Che però non mostrò la minima gioia visto che puntava a ben altro che a raggiungere i primi otto posti.


Anche lo sguardo di Mu Bingyun sembrava freddo e cristallino in quel momento. Disse a Yun Che con tono profondo mentre guardava verso l'alto. "Ora, le tre persone nel gruppo dei perdenti a parte te sono Lu Lengchuan, Meng Duanxi e Chao Feng. Finché non sarai così sfortunato da incontrare Lu lengchuan, dovresti poter combattere contro gli altri due, anche se sono piuttosto potenti."


Il quarto round del gruppo dei perdenti era finito e il pubblico che prima stava diventando sempre più silenzioso, all'improvviso si rianimò.


Sullo schermo di luce del torneo era apparsa la lista delle battaglie che si sarebbero tenute il giorno dopo.


Terzo round del gruppo dei vincitori.


Prima battaglia: Luo Changsheng, Regno del Sacro Universo contro Jun Xilei, Padiglione della Spada Cuore di Diaspro


Seconda battaglia: Shui Yingyue del Regno Luce di Gemma contro Shui Meiyin del Regno Luce di Gemma


Quinto round di battaglie del gruppo dei perdenti.


Prima battaglia: Meng Duanxi del Regno della Stella Volante contro Chao Feng del Sacro Regno del Sole Nascente


Seconda battaglia: Lu Lengchuan del Regno del Cielo Velato contro Yun Che del Regno della Canzone Glaciale



