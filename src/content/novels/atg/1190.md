---
title: Capitolo 1190 – L’Unico in Tutto il Caos Primordiale
pubDate: 2025-02-03T07:52:46.926Z
tags:
    - atg
---


<em><strong>Capitolo Sponsorizzato! Grazie mille Roberto! 5 in coda, 0/10 donazione</strong></em>


<em><strong>-Alstor (P.s. io e Schaden nelle prossime settimane riusciremo sempre a fare gli sponsorizzati solo tra venerdì e domenica, traducendone 4 o 5 a settimana. È un periodo abbastanza pieno per entrambi e i capitoli si sono un po' allungati. In ogni caso, di sicuro non vi abbandoneremo e continueremo con costanza &lt;3 )</strong></em>


“RIP!”


La lama di Luce Nebbiosa si mosse solo di poco, ma si sentì comunque un fragore assordante e lo spazio venne lacerato. Un’aura di spada priva di forma tagliò senza fatica più di cento metri di spazio e, sorprendentemente, lasciò una fenditura lunga circa centocinquanta metri e perfettamente dritta sul Palco degli Dei.


Lasciare anche solo un minuscolo segno sulle laste di pietra che formavano il Palco degli Dei era molto più difficile che distruggere una gigantesca montagna.


Sulle tribune, tutto il pubblico tremò senza controllo, terrorizzato da quello che aveva appena visto. Era la prima volta che Jun Xilei rilasciava davvero l’aura del suo intento di spada. Era chiaramente molto lontana dagli spettatori, e fra loro c’era persino la barriera protettiva che avvolgeva il Palco, eppure tutti sentirono lo stesso un brivido lungo la schiena, come se quel brillante raggio di energia bianca fosse premuto violentemente contro il loro collo.


Luo Changsheng non si era ancora mosso di un millimetro, ma per qualche istante le maniche della sua veste svolazzarono nel vento, poi la sua espressione indifferente divenne finalmente seria… quella era anche la prima volta che aveva uno sguardo così concentrato dall’inizio della Battaglia degli Dei.


Dopo essere rimasta ferma per qualche istante, Jun Xilei scomparve improvvisamente. Sia lei che la sua spada svanirono di colpo nel nulla, senza lasciare traccia, come se fossero caduti in una frattura spaziale.


Prima che chiunque potesse reagire a quel cambiamento improvviso, un intento di spada sconfinato quanto il cielo si precipitò verso il basso senza alcun rumore. Si estese all’istante fino a ogni angolo del Palco degli Dei, dopodiché un raggio di energia sfrecciò da Luce Nebbiosa verso Luo Changsheng, come una stella cadente comparsa all’improvviso in un cielo notturno.


Fra il pubblico, innumerevoli giovani praticanti del mistero, compresi i più talentuosi della Regione Orientale che erano riusciti a entrare fra i mille Giovani Prescelti, impallidirono dallo shock. Infatti, non riuscivano affatto a vedere chiaramente da dove provenisse quel raggio di energia.


Non appena quel raggio di Energia Misteriosa comparve di fronte ai loro occhi, non provarono altro che paura e… disperazione.


Gli occhi di Luo Changsheng erano freddi e brillanti come stelle. Si sentì il rumore ovattato di un’esplosione, e sferrò due fendenti con la sua spada e la sua ascia contemporaneamente. Si potevano sentire i boati sia del vento che dei fulmini, mentre un uragano e un fiume di saette si incrociavano e fondevano l’uno con l’altro, per poi dirigersi verso il raggio di energia.


Screeeeeeee!!!


C’era ancora qualche metro fra l’aura della spada e la tempesta generata dal vento e dai fulmini, ma prima ancora che potessero entrare effettivamente in contatto, esplosero nello stesso istante. Per qualche frazione di secondo, si poterono sentire solamente il sibilo del raggio di spada, lo scoppio della tempesta, il rumore del raggio di spada che lacerava l’uragano e quello della bufera che mandava in pezzi l’energia della spada. Sembrava quasi che il Palco degli Dei fosse stato travolto da un disastro naturale, con effetti drastici sull’area circostante.


Gli sguardi di Luo Changsheng e Jun Xilei si incrociarono, superando il raggio di spada e la tempesta di fulmini fra loro due. La prima aveva occhi gelidi e affilati come una lama, mentre quelli del secondo erano sicuri, freddi e cristallini.


Finora avevano scambiato un solo attacco, ma l’impatto era stato così devastante da lasciare stupefatta la maggior parte degli spettatori, e persino tutti grandi Realm King avevano espressioni solenni sul volto.


In molti erano convinti che fosse assolutamente impossibile che qualcuno della nuova generazione potesse riuscire a danneggiare il Palco degli Dei, eppure in quel preciso istante sulla sua superficie si stava estendo rapidamente una ragnatela di crepe.


BANG!!


Si sentì un’esplosione, la terribile tempesta di energia scoppiò definitivamente e i due sfidanti vennero scagliati all’indietro, molto lontano l’una dall’altro. Jun Xilei volteggiò elegantemente a mezz’aria e Luce Nebbiosa scomparve di nuovo dalla sua mano.


“Dominio… della Spada… Assoluta…”


Tutta la luce divenne improvvisamente più scura, facendo cadere nell’ombra il Palco degli Dei.


Persino ogni suono nell’area circostante svanì nel nulla senza preavviso.


Ciò che tutti vedevano di fronte ai loro occhi divenne sfocato, in un modo impossibile da descrivere, e davanti al loro sguardo comparve un gigantesco ed etereo cielo stellato.


L’intero Palco degli Dei divenne grigiastro, come se gli stessi raggi di luce fossero stati divorati dal buio. Nel mezzo dell’oscurità, c’erano innumerevoli stelle lucenti che brillavano nel cielo. Jun Xilei sembrava avvolta dalla luce della luna, mentre fluttuava tra le stelle. Sembrava che il cosmo stesse accogliendo rispettosamente il dio celeste della luna, una divinità sacra, nobile e potente.


Le stelle di quel cielo sconfinato illuminavano Luo Changsheng, che però era completamente grigio, tanto da sembrare piuttosto insignificante e debole in quel mondo comparso all’improvviso.


“Quello… quello è…”


“Il Dominio della Spada Assoluta!” disse in tono cupo il Realm King del Sacro Universo.


“Secondo le voci, in passato Jun Wuming comprese e imparò a usare il Dominio della Spada Assoluta quando era nella fase finale del Divine King Realm.” il Realm King del Sacro Universo si sentì mancare il fiato dallo stupore: “La sua Erede, invece, lo ha compreso già al Divine Spirit Realm.”


“No, non lo ha semplicemente compreso.” Lo corresse a bassa voce Luo Guxie: “Lo sa già utilizzare alla perfezione.”


“Nella storia della Regione Orientale, i Re della Spada sono sempre stati uomini, non c’è mai stata una Regina della Spada. Ma non mi sorprende che Jun Wuming abbia davvero scelto lei come sua erede, sebbene sia una donna, dopo aver cercato per così tanti anni.” Lo sguardo con cui Luo Guxie guardava Jun Xilei era leggermente cambiato: “A quanto pare, l’avevo sottovalutata. Chansheng non ha altra scelta, dovrà combattere al massimo della sua forza per batterla.”


Quando il Dominio della Spada Assoluta comparve intorno a lui, l’espressione di Luo Changsheng si fece terribilmente seria. Il suo corpo venne avvolto da fulmini brillanti, e si sentì un’esplosione assordante, ma le sue pupille divennero a poco a poco verde smeraldo.


La sua aura al Divine Spirit Realm, che stava diventando sempre più densa, fluttuò nell’area circostante, avvolta dal Dominio di Jun Xilei.


Tutti gli spettatori trattennero il fiato quando notarono un rivolo di energia più teso del normale.


In una frazione di secondo, tutte le stelle si trasformarono in terrificanti raggi di spada, come se fossero una punizione divina inviata dai Cieli, e sfrecciarono all’istante verso Luo Changsheng. Jun Xilei scattò così velocemente da essere quasi impossibile da vedere e volò a sua volta dritto verso di lui.


Luo Changsheng gridò a squarciagola e nello stesso momento l’aura che stava emettendo divenne estremamente più forte. Con un lungo ruggito e un sibilo assordante, due sagome comparvero contemporaneamente davanti e dietro di lui.


Quella di fronte a lui era di un gigantesco falco, mentre quella alle sue spalle di un enorme orso.


Il falco emise un lungo grido e generò una devastante tempesta di vento che distrusse violentemente i raggi di spada e scagliò molto, molto lontano Jun Xilei. Sebbene sempre più raggi di energia stessero continuando a sfrecciare verso Luo Changsheng, vennero tutti bloccati di netto da un bagliore gialle, scomparendo prima di riuscire a raggiungerlo.


Nel Dominio della Spada Assoluta, l’utilizzatore poteva usare come spade qualsiasi cosa e persino ogni singolo movimento dell’aria poteva essere trasformato in una lama affilata. Anche se i raggi di energia venivano costantemente infranti, ne ricomparivano sempre di più, come se fossero infiniti.


Un potere del genere superava i limiti del Divine Spirit Realm e la forza di Jun Xilei fece sentire delle nullità molti fra gli spettatori più giovani. Tuttavia, sebbene fosse così straordinaria e l’aura della sua spada avesse riempito il cielo, Luo Changsheng bloccò ogni suo singolo attacco e neppure uno dei raggi di energia riuscì ad avvicinarsi a lui.


Non erano solo i discepoli della nuova generazione ad osservare la scena con lo sguardo perso nel vuoto, ma anche i loro Maestri, che rimasero a lungo con espressioni esterrefatte.


Jun Xilei aveva sconfitto istantaneamente Huo Poyun nei giorni precedenti, e Luo Changsheng aveva distrutto senza fatica la Sacra Barriera del Drago Brillante di Lu Lengchuan. Entrambe le volte, l’intero pubblico era rimasto scioccato.


Ma ciò che stavano vedendo in quel momento era molto più sorprendente di qualsiasi altra cosa avessero visto fino ad allora durante la Battaglia degli Dei.


“Questo… questo… questo potere… è davvero di due giovani?” il Realm King di un Reame Inferiore era così terrorizzato da sentirsi quasi svenire. Non osava credere ai suoi occhi.


“Non è soltanto di due giovani… nessuno dei due ha più di trent’anni.” Commentò un’altra persona, senza fiato.


“Non mi sorprende che li chiamino ‘Giovani Divini’…”


“Come c’era da aspettarsi dall’Erede del Re della Spada e dal Giovane Maestro Changsheng!”


Whoosh! BOOM… BOOM!!


Le pupille di Jun Xilei erano scomparse. Nel mezzo del Dominio della Spada Assoluta, anche lei era entrata in uno stato “assoluto”, svincolato da ogni cosa, al punto che nella sua mente non c’era nulla eccetto il suo intento di spada. Gli infiniti raggi di luce a forma di spada terrorizzavano sempre più persone, secondo dopo secondo.


“Se fossi stato io il suo avversario, sarei già morto almeno cento volte.” Mormorò sovrappensiero un giovane concorrente. Inaspettatamente, si trattava di Meng Duanxi, anch’egli riuscito a classificarsi ai primi otto posti. In tutta la nuova generazione della Regione Orientale, era secondo solamente ai quattro Giovani Divini.


Le spade erano luminose come il sole e cominciarono a turbinare sempre più violentemente. Fu a quel punto he si sentì un grido così assordante da far tremare il mondo intero. Subito dopo, nelle pupille di Luo Changsheng comparve uno strano bagliore e le sagome del falco e dell’orso davanti e dietro di lui esplosero improvvisamente.


BOOOOOM————


Tutti i raggi di spada vennero dispersi forzatamente dall’impatto e dalle onde d’urto, per poi cominciare a muoversi disordinatamente. Nel Dominio della Spada Assoluta comparve improvvisamente una strana lacerazione, dopodiché… collassò completamente, disintegrandosi.


Gli occhi di Jun Xilei tornarono lucidi, e tremò violentemente dalla testa ai piedi. Travolti dalla tempesta di vento generata dall’esplosione di Energia Misteriosa, entrambi gli sfidanti vennero scagliati all’indietro senza controllo, riuscendo a fermarsi solo quando erano ormai a cinquanta chilometri l’uno dall’altra.


Mentre Jun Xilei volteggiava nel cielo, barcollò leggermente e in pochi istanti divenne pallida come un fantasma. Era chiaro che avesse subito delle gravi ferite interne, che stava contenendo e sopportando solo grazie alla sua incrollabile forza di volontà.


Anche Luo Changsheng si fermò a mezz’aria, ansimando lievemente.


Una brezza fresca soffiò accanto a lui, e la sua manica sinistra venne ridotta in piccoli brandelli che fluttuarono nel cielo. Un rivolo di sangue colava lungo il suo braccio, raccogliendosi sulla punta di una delle sue dita e gocciolando a terra.


Anche sul suo volto si era aperto un taglio insanguinato, in un momento non bene preciso.


Il pubblico rimase in assoluto silenzio.


Luo Changsheng distese la mano destra e fece passare delicatamente le dita sulla profonda ferita insanguinata. Stava tenendo con attenzione fra l’indice e il pollice una goccia di sangue.


Osservando quel liquido rosso scuro sulla punta delle sue dita, sospirò debolmente: “Era passato così tanto tempo… dall’ultima volta che avevo visto il mio sangue.”


Mise via l’Ascia da Battaglia del Vento Divino, tenendo in mano solo la Spada del Fulmine Sacro. Fu allora che sorrise vagamente e sollevò senza preavviso la spada, puntandola verso Jun Xilei: “Come c’era da aspettarsi dall’Erede del Re della Spada. In tal caso… il sottoscritto ti affronterà solo con la sua spada.”


ZZZNG!!


Si sentì un’esplosione incredibilmente ovattata, proveniente da un punto non ben precisato, simile al tuono di un fulmine caduto a cinquemila chilometri di distanza. L’aura già straordinaria di Luo Changsheng all’improvviso crebbe esponenzialmente. Un’esplosione di Energia Misteriosa priva di forma travolse l’intero Palco degli Dei, facendo indebolire notevolmente la minacciosa aura di spada di Jun Xilei, come se fosse affondata nell’oceano.


“Ah… Qu-questo…”


“Luo Changsheng… non stava ancora usando tutta la sua forza!?”


“Il picco estremo del Divine Spirit Realm… No! Quest’aura non è affatto paragonabile a quella che questo vecchietto possedeva al picco del Divine Spirit Realm! Una tale pressione… è già paragonabile a quella di qualcuno al Divine King Realm!”


“… fino a poco fa, avevo sempre pensato che le voci riguardo al Giovane Maestro Changsheng fossero un po’ troppo esagerate. Non mi sarei mai aspettato che in realtà fosse persino più forte di quello che si dice in giro! Questa generazione della Regione Orientale è davvero incredibile!”


Dopo essere stato ferito da Jun Xilei, Luo Changsheng utilizzò finalmente tutta la sua forza misteriosa. Anche il suo sguardo e l’aura intorno a lui erano completamente diversi. Tutti lo fissarono con attenzione, come se i loro occhi fossero attratti da un magnete a cui era impossibile resistere. In quel momento, sembrava essere diventato il centro assoluto del cielo e della terra.


I lunghi capelli di Jun Xilei ondeggiarono al vento, così come la sua veste bianca, mentre restava immobile al centro dell’uragano. I suoi occhi sembravano contenere diecimila spade, ed erano ancora più freddi e minacciosi di prima.


Anche se Luo Changsheng stava usando solo la Spada del Fulmine Sacro, la forza che rilasciava era molto maggiore rispetto a pochi secondi prima. Sollevò la sua spada, a poco a poco, e quando finalmente la punta fu rivolta al cielo, un fulmine scese improvvisamente dall’alto, colpendo la lama dell’arma e avvolgendola. Poco dopo, si sentì il lontano ululato di un lupo.


“Il Falco del Vento, l’Orso della Roccia e il Lupo del Fulmine… non solo sa usare Energia Misteriosa di tre elementi diversi, ma ha persino ereditato tre diversi tipi di Sangue Divino.” L’Imperatore Shitian aveva uno sguardo piuttosto strano: “Quel ragazzo è davvero un mostro.”


“Riuscire a utilizzare tre tipi di Energia Misteriosa diversi è il limite ultimo per chiunque, così come avere il Sangue Divino di tre differenti divinità. Entrambi i casi sono estremamente rari. Eppure, lui ha davvero raggiunto questi due limiti invalicabili…” il tono dell’Imperatore del Drago era abbastanza serio: “Figurarsi nella Regione Orientale, in tutta la storia del Regno degli Dei non ci sono riuscite più di venti persone.”


“Inoltre, il continuo dissiparsi dell’aura primordiale fa sì che al mondo appaiano sempre meno persone dal talento straordinario o con corpi particolari. Attualmente, Luo Changsheng dovrebbe essere l’unica persona con un dono del genere, non solo nella Regione Orientale, ma in tutto il Caos Primordiale.”


“Questa generazione della Regione Orientale sicuramente splenderà come le stelle più luminose.” Commentò solennemente l’Imperatore del Drago.


“In effetti ci sono molti giovani dal talento eccezionale. Ma ammetto di avere sempre la sensazione che siano nati soltanto per affrontare, un giorno, la calamità che prima o poi ci colpirà.” Rispose l’Imperatore dell’Eternità.


Imperatore del Drago: “…”


“Haha.” L’Imperatore dell’Eternità scosse la testa e sulle sue labbra comparve un lieve sorriso: “Ma spero che, alla fine, scopriremo di esserci preoccupati senza alcun motivo.”


L’improvvisa crescita della forza misteriosa di Luo Changsheng non fece battere ciglio a Jun Xilei. Disegnò la sagoma immaginaria di una luna piena con la punta di Luce Nebbiosa, e subito l’aura nell’area circostante seguì i movimenti della lama, creando senza alcun suono un Dominio privo di forma. In una frazione di secondo, l’aura di spada intorno a lei cominciò a fluttuare disordinatamente, lacerando e tagliando in pochi istanti l’energia soverchiante e soffocante emessa da Luo Changsheng. I suoi lunghi capelli svolazzarono nel vento e nei suoi occhi comparve una luce fredda come il metallo. La sconfinata energia della sua spada respinse del tutto l'Energia Misteriosa in rapida crescita di Luo Changsheng, e Jun Xilei atterrò di nuovo sul Palco degli Dei.


Dopodiché, Luo Changsheng prese l’iniziativa di attaccare. Con un fendente della Spada del Fulmine Sacro che teneva puntata verso l’alto, scagliò un raggio di energia viola che si trasformò all’istante in un gigantesco drago di saette, lungo più di tre chilometri, che emise un potere scioccante.


Jun Xilei scattò velocemente in avanti, percorrendo in un istante i cinquanta chilometri che la separavano dal suo avversario. Sulla lama della sua spada si accumulò una brillante una luce bianca, che brillava così tanto da abbagliare tutti, come se i loro occhi fossero stati trafitti da degli spilli.


“Arte… Spezza… Stelle!”


Ci fu improvvisamente un altro lampo di luce bianca, che sfrecciò in avanti attraverso la tempesta d’aria generata da Luo Changsheng. Tuttavia, lasciò dietro di sé una linea nera come l’inchiostro.


Aveva davvero lacerato lo spazio stesso!
                                


                                



