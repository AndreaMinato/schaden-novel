---
title: Capitolo 1191 – Un colpo per difendere la propria dignità
pubDate: 2025-02-03T07:52:46.926Z
tags:
    - atg
---


<em>Capitolo regolare, 5 in coda (5 Roberto, se ho capito bene), 0/10 donazione.
-Schadenfreude</em>


Mentre i due attacchi si scontravano a mezz'aria, la luce del giorno sembrò frantumarsi. Un marchio nero simile ad un fulmine apparì nel luogo dell'impatto e scomparì un istante dopo.


"Fenditura... dello spazio?!"


"La battaglia tra due coltivatori al Divine Spirit Realm che hanno meno di trent'anni ha creato una fessura spaziale!"


Yun Che sentì innumerevoli sussulti e lui stesso era scosso. Nel continente del Cielo Misterioso poteva fare tremare lo spazio fino a distruggerlo, ma le leggi che formavano il Regno degli Dei erano di gran lunga superiori a quelle dei regni inferiori. Anche se Yun Che avesse lanciato un attacco a tutta forza al picco delle sue condizioni, figuriamoci degli scricchiolii, non avrebbe provocato la minima increspatura nello spazio.


DING DING DING DING DING BOOM BOOM BOOM...


Due raggi di luce si scontravano con intensità e poi si allontanavano per il contraccolpo. In un batter d'occhio si erano già incrociati centinaia di volte. Quando entravano a contatto, avrebbero prodotto un bagliore di luce profound accompagnato a volte dal rumore di uno strappo o in altri momenti da un tuono assordante.


"Dato che Luo Changsheng ha scatenato tutta la sua energia, la sua forza è diventata incredibilmente tirannica. Jun Xilei però... riesce ancora a contendere con lui!" Mu Huanzhi mostrò un'espressione profondamente sorpresa.


"No... Sta solo resistendo a stento," Mu Bingyun disse: "Tra poco Jun Xilei finirà in completo svantaggio."


Non molto tempo dopo che la donna finì di parlare, un fulmine scoppiò all'improvviso e la sua luce riempì il cielo mentre inghiottiva tutte le immagini della spada. Jun Xilei emise un gemito mentre cadeva circondata dal bagliore viola.


"Questo... sembra che l'esito della battaglia sia già deciso." Disse Mu Huanzhi.


Jun Xilei stava precipitando a tutta velocità come una meteora. Mentre stava per cadere a terra, si girò leggermente per poi atterrare facendo un'elegante capriola a mezz'aria. I raggi di luce si affievolirono all'improvviso e i suoni si affievolirono gradualmente. Il Dominio della Spada Assoluta si era attivato di nuovo e avvolse anche Luo Changsheng.


"Questa donna è davvero straordinaria, è riuscita ad entrare in armonia con la spada in una situazione del genere." Luo Guxie mostrò uno sguardo stupito e sospirò lievemente.


Nel dominio apparirono innumerevoli stelle e l'energia della spada diventò sempre più minacciosa. Tuttavia il Dominio della Spada Assoluta stavolta non riuscì a circondare l'avversario. Un dominio del fulmine viola scuro si formò rapidamente attorno a Luo Changsheng e, come una stella che scoppiava, si estese per un'area di cinquanta chilometri, respingendo il Dominio della Spada Assoluta.


Al centro di questa area piena di saette spuntò l'immagine sfocata di un enorme lupo che ululava al cielo.


Jun Xilei si accigliò e il suo sguardo diventò nuovamente serio. Innumerevoli stelle brillarono nel suo dominio e iniziò a precipitare una pioggia di spade sull'arena.


Per un po' la battaglia rimase in stallo. Le energie dei due potenti domini si scatenarono allo stesso tempo e comparvero due enormi turbini nel palco degli dei. In una spada serpeggiavano dei fulmini divini e un'altra era circondata da terrificanti raggi. Il mondo sembrava essere in preda alla devastazione mentre la luce di spada e il bagliore viola illuminavano il cielo.


L'impasse non durò a lungo. Dopo che risuonò l'ululato assordante del lupo, il dominio del fulmine si espanse all'improvviso, sopprimendo con fermezza il dominio della spada. Una volta che entrò in vantaggio, avanzò con uno slancio inarrestabile. Questa invasione graduale fece rimpicciolire piano piano il Dominio della Spada Assoluta.


In origine i due domini erano alla pari, ma ora quello di Jun Xilei si era ridotto a meno di venti chilometri in soli dieci secondi. Quello di Luo Changsheng invece aveva già occupato il settanta per cento del palco degli dei.


Jun Xilei si stava perfino ritirando. Alzò lentamente la testa mentre una luce insolita brillò ancora una volta nel suo sguardo spento.


Swoosh!


L'immagine di una spada apparì dietro di lei, espandendosi molto velocemente. Mentre la lama si ingrandiva, anche l'aura di Jun Xilei cresceva all'impazzata.


"Questo è il... Dominio della Spada Doppia!" Esclamarono per la sorpresa gli esperti della via della spada.


L'immagine della lama era arrivata ad un'altezza di cinquanta chilometri in un attimo. Pareva una spada sacra che si ergeva con orgoglio nel mondo, sopprimeva il dominio di Luo Changsheng con la sua assoluta superiorità.


Luo Changsheng dovette fare un po' di passi indietro. All'improvviso nel suo dominio del fulmine si era formato un grosso buco e una grande quantità di spade si erano approfittate della breccia per puntare dritte verso di lui.


Luo Changsheng non fu colto minimamente dal panico e stese una mano con noncuranza. Immediatamente apparì una barriera semicircolare di fronte a lui. I raggi di spada si disintegrarono quando entrarono in contatto con lo scudo.


Luo Changsheng mosse lievemente le labbra e una luce viola brillò nelle profondità dei suoi occhi. Dopodiché gridò a squarcia gola...


Sembrava che una tribolazione del fulmine lo stesse per investire e il cielo fu inondato da luce viola.


Il dominio dei fulmini brillò in modo acceso e scosse via il Dominio della Spada Doppia di Jun Xilei, deformandolo. Come una divinità discesa nel mondo, il lupo alto cinquanta chilometri ululò con orgoglio e fierezza e poi si precipitò immediatamente su Jun Xilei. Quando le sue fauci si aprirono, inghiottì completamente il dominio della donna.


Eeeeee!!


Le immagini della spada e del lupo si scontrarono allo stesso tempo e crearono una fenditura lunga più di tre metri nell'arena estremamente resistente... Il crepitio del palco era ancora più assordante di un tuono.


Jun Xilei fu scaraventata via in mezzo al turbine di luce. Anche dopo che atterrò pesantemente, la forza dell'impatto la costrinse a ritirarsi di decine di passi. Il suo viso era pallido e la donna barcollava, ma cercò comunque di reggersi in piedi.


Luo Changsheng atterrò lentamente di fronte a lei. Nonostante stesse ansimando, era illeso.


Jun Xilei si accigliò e sollevò nuovamente Luce Nebbiosa, ma il suo viso sbiancò e iniziò a sputare sangue. La giovane cadde in ginocchio e tremò, incapace di reggersi in piedi.


Era chiaro chi avesse vinto lo scontro.


La giovane non aveva ancora compiuto cinquant'anni, eppure le sue tecniche avevano sbalordito ogni coltivatore della spada della Divina Regione Orientale tra il pubblico. Nessuno avrebbe questionato il suo titolo di spadaccina numero uno della giovane generazione della Divina Regione Orientale. In effetti nessuno avrebbe negato la possibilità che in futuro sarebbe potuta diventare la migliore esperta nell'arte della spada in tutta la Divina Regione Orientale.


Aveva perso solo perché il suo avversario era Luo Changsheng. C'erano innumerevoli talenti nella Divina Regione Orientale, ma Luo Changsheng era il solo che poteva batterla.


"Lei'er, fermiamoci qui." La voce calma di Jun Wuming risuonò da lontano. Aveva previsto da tempo questo risultato.


Jun Xilei rispettava profondamente il suo maestro e non aveva mai disubbidito ai suoi ordini. Tuttavia il suo intervento la spinse a rialzarsi lentamente e a riversare di nuovo potere in Luce Nebbiosa.


"Io... non lo farò..."


Jun Xilei spiccò il volo all'improvviso. Ovviamente aveva subìto gravi ferite interne durante l'impatto precedentemente, ma la sua volontà della spada coprì all'istante la volta celeste. Un intento di spada precipitò come una meteora dalla sua arma, ma poi si divise in dieci, cento, mille, diecimila scie...


Luo Guxie aggrottò le sopracciglia ed esclamò con ovvia incredulità: "Formazione della Spada Cometa?!"


Mentre il giovane si preparava ad affrontare l'attacco, le saette percorsero la Spada del Sacro Fulmine. Tuttavia ebbe un brutto presentimento quando le diecimila lame si avvicinarono e fece uno scatto improvviso. Usò tutta la sua Energia Misteriosa e scagliò la sua arma verso le luci. La spada sembrò trasformarsi in una lama gigante generando innumerevoli fendenti formati da vento e saette.


Lo scontro creò un'esplosione e una catastrofe sembrò discendere sul palco degli dei.


La formazione di Jun Xilei era incredibilmente potente nonostante le sue ferite, ma il potere di Luo Changsheng era ancora più terrificante. Le diecimila spade venivano ridotte continuamente a pezzi dall'enorme arma composta da raffiche e saette e, in pochi secondi, il settanta per cento della formazione fu annientata. Nel frattempo il potere di Luo Changsheng non si era ridotto nemmeno del cinquanta per cento.


A Jun Xilei tremò il braccio mentre mostrava un'espressione piena di dolore. Nonostante stesse sostenendo la sua formazione con tutte le sue forze, poteva sentire che stava crollando gradualmente.


All'improvviso ritirò la sua energia. Non tentò nemmeno di bloccare od evitare l'enorme spada. Un raggio di luce squarciò lo spazio stesso e sfrecciò verso Luo Changsheng.


Era abbagliante e perfino il tempo sembrò rallentare a causa della sua presenza... non era la prima volta che il pubblico vedeva questo attacco.


Huo Poyun aveva perso all'istante a causa di questa mossa.


Luo Changsheng ovviamente non aveva previsto una tecnica del genere. Aveva riversato tutta la sua forza nell'enorme spada e il raggio era così rapido che non riuscì a ritirare in tempo la sua energia. Ondeggiò il braccio e creò una barriera improvvisata di fronte a lui.


Ding!


Il raggio di luce si dissipò, ma la voce ringhiante di suo padre risuonò nella sua mente: "Changsheng, attento!"


Quando il giovane alzò la testa, vide un totale di sette raggi di spada che stavano volando verso di lui...


Boom!!


Jun Xilei fu colpita dall'enorme spada e fu scaraventata via come una bambola di pezza. I suoi abiti bianchi erano macchiati di sangue.


Bang!


La barriera di Luo Changsheng fu distrutta dopo due attacchi e il giovane riuscì a schivare appena in tempo altri tre raggi. Tuttavia non poté evitare gli ultimi due...


Riiipp!!


Il sangue zampillò mentre i due raggi di spada penetrarono nella parte destra del petto di Luo Changsheng. Erano apparsi due buchi delle dimensioni di un pugno nel suo corpo.


Luo Changsheng barcollò all'indietro, ma strinse i denti e annientò o bloccò l'energia di spada che era entrata nel suo corpo. Poi caricò in avanti e lanciò una raffica di vento verso l'avversaria.


Jun Xilei aveva riversato tutte le sue energie nell'attacco perché voleva ferire Luo Changsheng. Inoltre era stata colpita in pieno dall'enorme spada e poteva reggersi a stento in piedi. Naturalmente non riuscì ad annullare l'ultimo colpo dell'avversario e fu scagliata fuori dal palco.


Una persona svanì all'istante dagli spalti degli spettatori e prese Jun Xilei al volo. Dopo che atterrò sana e salva fuori dall'arena, sigillò velocemente le sue ferite usando la sua Energia Misteriosa.


"Jun Xilei è uscita dai confini del palco degli dei e ha perso l'incontro! Entrerà nel gruppo dei perdenti e combatterà nel quinto round di domani!"


"Luo Changsheng ha vinto! Entrerà nelle finali del gruppo dei vincitori!"


L'onorabile Qu Hui dichiarò il risultato.


Nessuno era rimasto sorpreso dalla vittoria di Luo Changsheng. Tuttavia nessuno si sarebbe immaginato che la battaglia sarebbe stata così intensa.


Tutti avevano riposto molte aspettative in questo scontro, ma la vera forza di Luo Changsheng e Jun Xilei aveva superato di gran lunga le loro capacità di previsione e li aveva sorpresi più e più volte.


Il breve periodo di silenzio fu interrotto all'improvviso da applausi tonanti e grida entusiaste.


Luo Changsheng uscì lentamente dall'arena coprendosi la parte destra del petto. Il sangue usciva a fiotti, ma non mostrava segno di dolore. Chiese a Jun Wuming: "Signor Jun, la signorina Jun... sta bene?"


Jun Wuming lo guardò con significato: "Sta bene... dovrei ringraziarti per esserti trattenuto."


Nervoso, Luo Changsheng porse immediatamente i suoi rispetti nonostante le ferite: "Sta esagerando signor Jun.."


Jun Xilei spinse via Jun Wuming. Era gravemente ferita e praticamente non le rimaneva Energia Misteriosa. Tuttavia si alzò con testardaggine e lanciò un'occhiataccia verso Luo Changsheng: "Metti da parte... quel compiacimento... un giorno... io... coff... coff coff..."


Il sangue colò dalle labbra di Jun Xilei e il suo viso diventò sempre più pallido. Anche così, si rifiutò di lasciare che Jun Wuming la sostenesse e lasciò l'arena passo dopo passo. Mentre la fissava mentre se ne andava, Luo Changsheng sorrise. Il suo sguardo brillò mentre mormorava: "Che donna incredibile."


"Ha sopportato tutte quelle ferite solo per ferire a sua volta Luo Changsheng. Quella donna è seriamente..." Yun Che si innervosì mentre ricordava quanto Jun Xilei lo odiava.
                                


                                



