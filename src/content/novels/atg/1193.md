---
title: Capitolo 1193 – Dominanza della arte misteriosa
pubDate: 2025-02-03T07:52:46.926Z
tags:
    - atg
---


<em>Capitolo regolare, 5 in coda (5 Roberto), 0/10 donazione.
-Schadenfreude</em>


La lancia Separa Cieli rilasciò un ruggito di drago, entusiasta.


Anche l'Energia Misteriosa di Lu Lengchuan era arrivata al culmine. L'uomo fece una spazzata in avanti dritto verso il volto dell'avversario. 


Lu Lengchuan aveva detto che avrebbe combattuto contro Yun Che usando tutte le sue forze. Era un uomo di parola.


I due coltivatori non parlarono e cominciarono subito a lottare con tutte le loro forze. Nel momento in cui l'onorabile Qu Hui aveva decretato l'inizio della battaglia, avevano scatenato tutta la loro Energia Misteriosa come se fossero nemici giurati


Boom!


Due tipi di potere si incrociarono l'uno con l'altro. Un'esplosione respinse i combattenti, ma tornarono ad attaccare allo stesso tempo e si scontrarono ancora una volta. Ogni volta l'impatto della Spada Colpo Celeste Nemesi dei Diavoli ardente sulla Lancia Separa Cieli dall'aura draconica rilasciava un clangore tonante.


Il potere di Yun Che era tirannico e la ferocia di Lu Lengchuan era impareggiabile. Ogni volta che i due poteri si intersecavano, sembrava che scatenassero un uragano o il terreno pareva essere sul punto di scoppiare.


Tutto ciò che Yun Che toccava si incendiava. Le fiamme dorate illuminarono gli innumerevoli volti stupefatti.


"Yun Che... sta... combattendo frontalmente Lu Lengchuan?"


Prima, già il fatto che Yun Che era resistito agli attacchi frontali di Wu Guike e poi l'aveva sconfitto in sette colpi aveva già scioccato tutti. Era stato perfino ritenuto un miracolo.


Lu Lengchuan però era ben diverso da Wu Guike, che era decisamente più debole, mentre l'attacco di Yun Che aveva sbalordito l'intera Divina Regione Orientale, nessuno pensava che sarebbe stato un degno avversario per Lu Lengchuan.


Tuttavia stava affrontando direttamente ogni mossa di Lu Lengchuan... Inoltre non era nemmeno in svantaggio!


Lu Lengxhuan era un coltivatore al decimo livello del Divine Spirit Realm! Era uno dei famosi Quattro Giovani Divini della Regione Orientale!


"Lu Lengchuan ovviamente ce la sta mettendo tutta."


"Non può essere... Yun Che stava nascondendo la sua forza anche durante la sua battaglia precedente?"


"Ma è... è solo all'ottavo livello del Divine Tribulation Realm!"


"Non significa... che è davvero al livello dei giovani divini?! Cielo..."


Tutti provarono sempre più shock mentre assistevano allo scontro. Ogni singolo coltivatore dai giovani ai Realm King stava tremando per l'emozione mentre le fiamme sul palco degli dei stavano bruciando con sempre più intensità.


"Questo ragazzo non smette di darci piacevoli sorprese." Il Divino Imperatore Shitian strinse gli occhi e mormorò tra sé sé: "Ottavo livello del Divine Tribulation Realm, uhuh... Tsk tsk..."


"L'intensità del suo potere e la quantità di Energia Misteriosa che possiede sono chiaramente inferiori a quelli di Lu Lengchuan." Disse il Divino Imperatore dell'Eternità. "Anche la sua spada è più debole della lancia Separa Cieli di Lu Lengchuan."


Ogni Divino Imperatore annuì.


"La Dominanza di arte misteriosa." Disse il Divino Imperatore del Brahma Celeste. "È più debole di Lu Lengchuan sotto ogni aspetto, ma può rivaleggiare con lui perché sta usando le fiamme del Corvo Dorato... meritano proprio il loro titolo di più potenti fiamme divine!"


"Il Regno del Dio della Fiamma non ha mai prodotto un Divine Master ed è rimasto un regno stellare intermedio per moltissimo tempo. Non c'è da meravigliarsi che qualcuno si sia dimenticato che l'Uccello Vermiglio, la Fenice e il Corvo Dorato un tempo erano le Bestie Supreme del Fuoco nei tempi antichi!
Il fatto che la forza di Huo Poyun superasse di gran lunga i suoi coetanei era già una prova della potenza di queste fiamme, ma questa dominanza era ancora più evidente con Yun Che. Una volta che questa battaglia fosse finita, l'intero Regno degli Dei ricorderà chiaramente la potenza delle tre Bestie Supreme del Fuoco."


"Questo stallo non durerà a lungo." Intervenne all'improvviso l'Imperatore del Drago. "In effetti, è Yun Che ad avere la meglio adesso."


C'erano fiamme ovunque nell'arena. Ogni volta che Yun Che menava un fendente, avrebbe scatenato grandi eruzioni di fuoco dorate. Inoltre le fiamme non si dissiparono immediatamente e continuarono a bruciare finché non ricoprirono più della metà del palco degli dei. Al contrario, l'aura del drago color giallo che copriva Lu Lengchuan si stava affievolendo.


Come gli Imperatori Divini avevano menzionato prima, Lu Lengchuan era superiore a Yun Che in termini di forza, aura e arma.


L'aura del drago di pietra veniva incenerita ogni volta che entrava in contatto con le fiamme del Corvo Dorato di Yun Che. Perfino una grande porzione della sua Energia Misteriosa era stata distrutta. Inoltre il calore ardente stava diventando sempre più intenso.


Boom!


La spada e la lancia si scontrarono ancora una volta e ci fu una terrificante esplosione. Alla fine l'aura gialla del drago di pietra di Lu Lengchuan svanì completamente.


Lu Lengchuan si accigliò e cercò di riprendere fiato, ma Yun Che si stava già precipitando su di lui.


Boom! Boom! Boom! Boom!


Il pubblico gridò quando vide Yun Che lanciare quattro attacchi consecutivi in un solo secondo. Lu Lengchuan fu costretto ad arretrare ad ogni parata.


Lo sguardo di Yun Che era feroce. Fece una capriola a mezz'aria ed evocò una fiamma lunga dieci metri che fece vorticare attorno alla sua spada e menò un fendente ancora più potente.


"Falling... Moon... Sinking... Star!!"


Boom!!!!!


Tutti sussultarono


Lu Lengchuan aveva usato tutte le sue forze per parare e riuscì a stento a resistere all'esplosione. Tuttavia, il suo ginocchio destro cedette e un istante dopo colpì il pavimento.


Lu Lengchuan strinse i denti così tanto da rischiare di romperli. Dal suo sguardo trapelava stupore.


Non aveva mai sottovalutato Yun Che, altrimenti non avrebbe usato tutte le sue forze fin dall'inizio.


Tuttavia, la sua mancanza di sdegno era più un rispetto che avrebbe dato ad un avversario formidabile. Non credeva davvero che Yun Che avrebbe potuto affrontarlo... dopotutto era uno dei quattro Giovani Divini della Regione Orientale! Poteva essere il più debole tra i quattro, ma era tutti gli altri suoi coetanei non potevano batterl!


Quando il fuoco si avvicinava a Lu Lengchuan, l'Energia Misteriosa protettiva veniva consumata velocemente. All'improvviso, le sue sopracciglia e i suoi abiti cominciarono ad ardere e l'odore della carne bruciata iniziò ad aleggiare nell'aria.


Lu Lengchuan strinse i denti per il dolore, ma le sue pupille brillavano per l'entusiasmo.


"Aahh!!"


Roarr!


Lu Lengchuan gridò e la luce gialla si scatenò dal suo corpo. Il ruggito del drago respinse Yun Che e diede l'occasione a Lu Lengchuan di evocare un drago giallo attorno alla sua lancia e di fare un affondo.


Riipp!!


Lu Lengchuan mancò il bersaglio, il suo attacco colpì solo un'immagine residua. Tuttavia non si fece cogliere dal panico ed evocò un'immagine del drago dietro di sé.


Yun Che apparì dietro di lui come un fantasma e menò un fendente verso il basso.


Boom!!


La protezione Lu Lengchuan esplose, facendolo barcollare e cadere dal cielo. Yun Che stesso fu respinto via.


Lu Lengchuan estinse le fiamme del Corvo Dorato il più velocemente che poteva, ma prima che si potesse girare, un'altra corrente di energia si stava precipitando su di lui come un'onda anomala.


Yun Che non diede tregua all'avversario, lo seguiva come un'ombra.


"Avanti!!"


Lu Lengchuan non aveva affatto paura. Al contrario, era pieno di ardore. Ruggì di nuovo e fece brillare la lancia Separa Cieli.


Boom!!


I due si scontrarono di nuovo, ma Lu Lengchuan in quel momento era in piena modalità difensiva. Si lasciò spingere via dal colpo e volò per diverse migliaia di metri. Poi sollevò la lancia sopra la testa.


"Sigillo del Drago Demoniaco!!"


Risuonò un ruggito e l'immagine enorme di un drago si precipitò in picchiata verso il suolo. La sua testa ormai era diventata grande diverse centinaia di metri quando si avvicinò a Yun Che e aprì le fauci per cercare di divorarlo. Si poteva scorgere un bagliore giallo accecante nella sua gola.


Yun Che ebbe un cattivo presentimento e arretrò frettolosamente. Tuttavia il mondo di fronte ai suoi occhi cambiò all'improvviso e divenne un deserto desolato. La luce gialla danzava nel cielo come dei draghi e si avventò su di lui come se volesse seppellirlo vivo.


Lo sguardo di Yun Che si accese e un loto di fuoco fiorì attorno a lui. Non perse nemmeno tempo a guardare i draghi. Le fiamme brillanti divennero all'istante il centro di questo mondo illusorio e distrussero le immagini dei draghi al solo contatto. Figuriamoci danneggiare Yun Che, non potevano nemmeno avvicinarsi.


Yun Che sollevò la Spada Colpo Celeste Nemesi dei Diavoli ed evocò un pilastro di fuoco lungo diverse centinaia di metri. Nel momento in cui il fuoco prese forma, menò un colpo verso il basso con lo stile di "Golden Annihilation".


Crack!!


Una fessura dorata apparì nel mondo desolato. Poi l'intera illusione tremò e collassò.


A mezz'aria, Lu Lengchuan tremò. Dopo aver sigillato Yun Che, aveva provato a radunare energia per formare la Sacra Barriera del Drago Brillante. Pensava che avrebbe avuto abbastanza tempo per creare almeno uno strato, ma Yun Che era riuscito a rompere il sigillo in due secondi!


Sembrava che la sua illusione fosse stata completamente inefficace!


"Il titolo di fiamma divina più potente... è ben meritato!"


Mormorò tra sé e sé Lu Lengchuan.


La battaglia aveva superato di gran luna le sue aspettative. Ormai aveva iniziato a rendersi conto che sarebbe stata solo una questione di tempo prima che finisse in svantaggio. Se non avesse potuto creare la Sacra Barriera del Drago Brillante in tempo... sarebbe stato battuto sicuramente.


Lu Lengchuan comunque aveva delle riserve di Energia Misteriosa superiori rispetto a quelle del suo avversario. Nonostante la rottura del sigillo gli avesse causato un contraccolpo di Energia Misteriosa, riuscì ancora radunare l'energia necessaria per scatenare un altro "Sigillo del Drago Demoniaco". L'immagine di un altro drago sfrecciò di nuovo verso Yun Che.


Yun Che non sarebbe caduto di nuovo nello stesso trucco. Non solo decise di rimanere a terra, caricò verso l'immagine del drago e scagliò un "Golden Annihilation".
La luce dorata penetrò interamente l'attacco.


"Crack!!"


Tagliato a metà, il Sigillo del Drago Demoniaco esplose formando una luce gialla prima ancora di avvicinarsi a Yun Che.


"C... cosa?" Questo risultato sbalordì così tanto gli spettatori che quasi svennero.


l'Energia Misteriosa e l'arma di Lu Lengchuan erano chiaramente superiori all'avversario, eppure era Yun Che ad essere in vantaggio...


Uno dei motivi per cui il Regno del Cielo Velato era riuscito a diventare il migliore regno stellare superiore era grazie alla sua potente abilità del drago di pietra.


Tuttavia questa tecnica di cui erano orgogliosi era stata sconfitta completamente dalle fiamme del corvo dorato!


Se questo era il risultato quando Lu Lengchuan aveva una Energia Misteriosa e un'arma potente, allora... non significava che Lu Lengchuan sarebbe stato annientato completamente se fossero stati in condizioni alla pari?


"Niente panico." Il Realm King del Cielo Velato rimase calmo. "La difesa è il tratto principale dell'abilità del drago di pietra, non l'attacco. È solo naturale che il suo potere distruttivo non sia paragonabile alle fiamme del corvo dorato."


"Ora sono quasi alla pari. Se Lengchuan può creare un'altra barriera, sarà quasi impossibile per lui perdere... non c'è motivo per cui non può trovare un'opportunità per farlo."


Yun Che mantenne l'attenzione fissa su Lu Lengchuan mentre faceva a pezzi il secondo Sigillo del Drago Demoniaco. Volò dritto verso l'avversario, ma anche Lu Lengchuan stava arretrando il più velocemente possibile. Ondeggiò la sua lancia, evocò un deserto di cinque chilometri e lo lanciò verso Yun Che.


Yun Che si accigliò lievemente, ma non rallentò. Caricò verso l'attacco come una meteora.


"Spaccati!"


Il deserto ampio dieci chilometri fu tagliato a metà dalla Spada Colpo Celeste Nemesi dei Diavoli, facendo esclamare nuovamente gli spettatori. Stavolta però Yun Che aggrottò le sopracciglia all'improvviso.


Il deserto sembrava piuttosto intimidatorio. Chiaramente era stato creato da una legge della terra di qualità incredibilmente alta. Tuttavia il suo attacco l'aveva attraversato troppo facilmente.


"Oh no..." Mu Bingyun impallidì.


Il deserto non perse il suo potere. Al contrario, tornò intero e divorò completamente Yun Che.


Poi continuò a galleggiare a mezz'aria. L'aura di Yun Che era svanita completamente.


Lu Lengchuan atterrò mentre la luce gialla stava continuando a brillare. Il giovane chiaramente stava cercando di creare il primo strato della Sacra Barriera del Drago Brillante.


"Quello... è un Mondo nella Sabbia del Regno del Cielo Velato?!" Esclamò Mu Huanzhi.


"Yun Che non ha idea di come uscire dal Mondo nella Sabbia! Probabilmente non riuscirà a scappare in breve tempo. Non potrà batterlo assolutamente se gli lascerà formare anche un solo strato della Sacra Barriera!" Disse con tono solenne Huo Rulie.
                                


                                



