---
title: Capitolo 1199 – Demone Interiore
pubDate: 2025-02-03T07:52:46.927Z
tags:
    - atg
---


<em>Capitolo regolare,
2 in coda (1 Roberto + 1 Kevin), 0/10 donazione</strong></em>
<em>-Schadenfreude</em>


"Grazie per avermelo ricordato fratello Lengchuan, starò attento." Yun Che annuì, ma non ne fu troppo allarmato. Aveva assistito allo scontro tra Shui Meiyin e Meng Duanxi e doveva ammettere che i suoi poteri mentali erano straordinari. Meng Duanxi era potente, ma non era riuscito a fare quasi nulla per sfuggire dalle illusioni. Se Shui Meiyin non avesse smesso di attaccare, lui non si sarebbe nemmeno accorto di essere stato controllato.


Nonostante Shui Meiyin non potesse essere sottovalutata, Yun Che aveva quattro tipi di anima divina nel suo corpo... Era almeno sicuro di non poter perdere contro una ragazzina in quanto a potere mentale.


Per quanto riguardava la forza misteriosa... Shui Meiyin era senza dubbio la più debole tra i presenti. Finché avesse potuto annullare i suoi attacchi mentali, il resto della battaglia sarebbe stata facile quanto rubare le caramelle ad un bambino.


Lu Lengchuan osservò l'espressione di Yun Che per un po' per poi dire: "Sembra che tu sia piuttosto sicuro della battaglia di domani. È un bene naturalmente... non credo comunque che tu possa battere Jun Xilei ora, ma aspetto comunque con impazienza di vedere il vostro combattimento."


Dopo aver detto questo, Lu Lengchuan lanciò tre sfere brillanti a Yun Che.


Yun Che li prese e li guardò. Erano tre Perle della Ruota del Tempo.


"Sono inutili per me ora, ma per te... forse qualche mese sarebbe sufficiente per farti creare un miracolo." Lu Lencghuan sorrise.


Yun Che non rifiutò l'offerta. Strinse le perle e disse con gratitudine: "Ti ringrazio fratello Lengchuan. Sicuramente ne ho bisogno."


"Non devi ringraziarmi." Lu lengchuan si girò per poi dire con tono profondo: "Grazie a te."


"Perché mi stai ringraziando?" Yun Che sembrava confuso.


"Ci sono due motivi." Il tono di Lu Lengchuan era pieno di amarezza: "Il primo è che tu... hai separato apposta i due soli prima di scatenare Nine Suns Heaven's Fury, non è vero?"


"..." Yun Che fu colto alla sprovvista, ma non disse nulla, né scosse la testa per negarlo.


Era vero e di conseguenza il potere della sua mossa era diminuito... aveva consumato tutta la sua Energia Misteriosa allora, così non avrebbe avuto modo di controllare i due soli una volta che li avesse scagliati. Era possibile che un Nine Suns Heaven's Fury a piena potenza avrebbe ucciso Lu Lengchuan.


Il motivo per cui aveva cambiato idea all'ultimo momento e aveva fatto una decisione che avrebbe ostacolato il suo obiettivo era per come Lu Lengchuan aveva schiaffeggiato Lu Chenyuan e per ciò che aveva detto il giorno prima.


"Come pensavo." Lu Lengchuan sorrise. "Ovviamente volevi vincere, eppure ti sei trattenuto dall'oltrepassare il limite della crudeltà. Non ne hai mai parlato finché non te l'ho chiesto, rendendo ovvio che stai proteggendo il mio orgoglio... nonostante possiedi una forza e un talento impareggiabili, hai anche una natura buona. La Divina Regione Orientale è fortunata ad avere un genio come te."


Yun Che scosse la testa: "Mi lodi troppo fratello Lengchuan. Sono sicuro che avresti potuto bloccare l'attacco se non l'avessi fatto. Inoltre non ritengo che la mia natura sia così lodevole. Ho commesso molte crudeltà in passato e riguardo al mio attacco finale... dubito che lo rifarò di nuovo se la situazione si ripeterà."


Lu Lengchuan sorrise con fare evasivo per poi continuare: "L'altra cosa per cui voglio ringraziarti è... tra un paio di anni compierò sessant'anni e mi hai dato l'opportunità di combattere così al termine della mia giovinezza. Non ho più rimpianti per quanto riguarda questa parte della mia vita."


Lu Lengchuan si allontanò senza dire altro. "Sentiti libero di visitare il Regno del Cielo Velato quando potrai. Mio padre ti ha lodato molto e sono sicuro che sarebbe assolutamente contento di incontrarti."


Quanti guerrieri dell'intera Divina Regione Orientale avrebbero avuto l'onore di essere complimentati dal Realm King Cielo Velato in persona?


Yun Che non se ne andò immediatamente, invece rimase sul posto in silenzio per molto tempo.


"Di gran lunga inferiore, uh..." Yun Che represse un sospiro mentre ripensava alle parole di Lu Lengchuan.


Se anche persone come Lu Lengchuan erano di gran lunga inferiori a Jun Xilei, allora sarebbe stato impossibile per lui batterla nelle sue condizioni.


Il suo solo raggio di speranza... erano i sei mesi di tempo in più che avrebbe ottenuto grazie alle perle della Ruota del Tempo nelle sue mani.


"Devo trovare un modo per aumentare la mia forza più che posso nei prossimi due giorni." Mormorò tra sé e sé Yun Che per poi guardare la sua mano sinistra. "Per quanto riguarda Hong'er... sta rimanendo indietro rispetto a me. Ricordo che non ha finito tutte le spade che mi ha dato Ji Ruyan... ma alla fine sono armi dei regni stellari inferiori. Il suo potere non aumenterebbe drasticamente nemmeno se le mangiasse tutte. Immagino che dovrò trovare un altro modo."


Guardò verso l'alto e mormorò sovrappensiero: "Jasmine, hai visto il mio incontro oggi?"


.....


Il Regno dell'Eternità era tranquillo come al solito. Nel momento in cui tornò nel suo cortile, Yun Che notò immediatamente Huo Rulie e Huo Poyun. Era ovvio che lo stessero aspettando.


"Fratello Yun!" Huo Poyun si avvicinò con entusiasmo. "L'intera Divina Regione Orientale ha saputo che hai battuto Lu Lengchuan. Io... non posso credere di essermi preso lo scontro. Non ho parole. Emh... come stanno le tue ferite?"


"Ahah, sto bene, non è niente." Disse con noncuranza Yun Che. Si rilassò dopo aver notato che Huo Poyun stava molto meglio.


"Ragazzo..." Huo Rulie si avvicinò ridacchiando: "I tuoi avversari saranno ancora più potenti d'ora in avanti. Sono tutti i più forti geni della regione. Nessuno questionerà i tuoi attuali risultati, ma... sono sicuro che tutti noi non vedono l'ora che arrivi a livelli ancora superiori. Perciò devi fare del tuo meglio nel prossimo scontro... tutto il resto può aspettare fino al termine dell'Assemblea Profound God."


Yun Che annuì: "Non si preoccupi Maestro della setta Huo. Farò del mio meglio... anche per il fratello Poyun."


"Fratello Yun..." Huo Poyun guardò Yun Che con emozione. "Non solo sei riuscito a battere Lu Lengchuan, hai anche aiutato a diffondere la gloria della nostra setta del Corvo Dorato. Doveva essere una mia responsabilità... ma alla fine non sono stato all'altezza delle aspettative."


"Ahah, capisci ora? Le fiamme del Corvo Dorato non sono affatto deboli, anzi, sono molto, molto potenti. Nessun altro fuoco merita di più il titolo di più potente fiamma divina. Il Nine Suns Heaven's Fury di Yun Che ha sbalordito così tanto i tizi dei regni stellari superiori che ci sono rimasti di stucco per un bel po', ahahahah."


Huo Rulie non poté trattenere l'orgoglio e la passione e scoppiò a ridere quanto si ricordò di come le fiamme dorate avevano illuminato il mondo.


Sicuramente la setta del Corvo Dorato non aveva mai ottenuto un prestigio del genere in tutta la sua vita.


"Mn!" Huo Poyun annuì con convinzione. "Ha sconfitto Lu Lengchuan, un giovane divino della Regione Orientale, usando le fiamme del Corvo Dorato. L'intera Divina regione Orientale ha assistito al suo potere. Finalmente ho capito che sono stato sconfitto da Jun Xilei non a causa della potenza delle fiamme, ma perché la mia coltivazione è insufficiente... E pensare che mi sono avvilito per un motivo così ridicolo... devo averla delusa molto maestro."


"Ahahahah," Huo Rulie fece un cenno noncurante mentre sorrideva: "Naturalmente no. Yun'er, quel ragazzo aveva ragione. Sei solo un giovanotto ed è solo naturale che ti senta perduto a volte. Il fatto che tu sia riuscito ad uscire dalla tua depressione così velocemente mi rende solo orgoglioso e contento per te. Perché sarei deluso?"


"Bene, eheh... sarei rimasto avvilito per molto più tempo se non fosse stato per il fratello Yun. Per molto tempo ho pensato che sarei stato abbastanza forte da poter resistere. Credevo anche di poter già garantire un futuro al Regno del Dio della Fiamma. Alla fine sono stato troppo ingenuo. Farò meglio a coltivare con più impegno in futuro... coltiverò duramente le fiamme del Corvo Dorato e anche la mia mentalità."


Huo Poyun stese una mano e rivelò una Perla della Ruota del Tempo: "Fratello Yun, questa è la mia ultima perla della Ruota del Tempo... Accetta questo dono insignificante per favore."


Yun Che la prese e lo guardò con risoluzione: "Aspetta e vedrai. Mi vendicherò per te... usando proprio le fiamme del Corvo Dorato."


Gli occhi di Huo Poyun brillarono e poi annuì con fermezza.


Yun Che aveva ottenuto tre Perle della Ruota del Tempo da Lu Lengchuan e una da Huo Poyun. Questo significava che aveva un totale di sette perle e avrebbe potuto estendere un periodo di tempo di quattordici ore fino a sette mesi.


Huo Rulie e Huo Poyun presto lasciarono l'area. Nessuno dei due aveva chiesto a Yun Che come aveva ottenuto il sangue del Corvo Dorato. Huo Rulie voleva che Yun Che si concentrasse pienamente sui prossimi scontri... tutto il resto poteva aspettare.


Yun Che aggrottò le sopracciglia un paio di volte mentre stringeva la perla che Huo Poyun gli aveva dato.


Era ovvio che Huo Poyun si fosse liberato dall'avvilimento e avesse recuperato il suo spirito, ma per qualche motivo aveva sentito che c'era qualcosa di strano in lui.


Tuttavia non poteva capire esattamente cosa avesse. Era solo una sensazione.


<em>Forse... forse non ha superato completamente le sue difficoltà. Nonostante la battaglia di oggi abbia disperso i suoi dubbi riguardo alla forza delle fiamme del Corvo Dorato, la sconfitta era stato un grande shock. Immagino che avrà bisogno di più tempo per riprendersi davvero.</em>


.....


Era notte. Quando Huo Rulie tornò nel suo alloggio, notò che Huo Poyun aveva abbassato la testa ed era rimasto in silenzio per tutto questo tempo.


Huo Rulie alzò le sopracciglia: "Yun'er?"


Huo Poyun sussultò lievemente per poi alzare lo sguardo: "Ah?"


"A cosa stai pensando? Stai rimpiangendo ancora di esserti perso lo scontro?" Huo Rulie sorrise. "Va bene. Qualcuno deve aver ripreso la battaglia con una Pietra Profound dell'Immagine. Potrai guardarla."


Huo Poyun si morse lievemente le labbra per poi chiedere: "Maestro, è stato lei a dare la stirpe e l'anima divina del Corvo Dorato al fratello Yun?"


Ovviamente questa non era la prima volta che qualcuno gli aveva fatto questa domanda. Huo Rulie scosse la testa immediatamente: "Naturalmente no. Yun'er, ricordi? Lo spirito divino del Corvo Dorato un tempo ha menzionato che c'era un'altra eredità del Corvo Dorato in un altro luogo oltre il Regno degli Dei."


Huo Poyun lo guardò con sorpresa: "Maestro, sta dicendo..."


Huo Rulie annuì: "Il fatto che possa scatenare delle fiamme così pure dimostra che il sangue del Corvo Dorato che ha non è un'eredità ordinaria. Può essere solo un sangue primario del Corvo Dorato come il tuo."


Huo Poyun: "..."


"Il Divino Spirito del Corvo Dorato ha donato la sua anima e il suo ultimo sangue primario a te, quindi non ce n'è più al mondo. Perciò il suo sangue del Corvo Dorato può provenire solo da un'altra eredità."


Quando alzò la testa, lo sguardo di Huo Rulie brillava con entusiasmo. Sospirò: "Forse questa è la guida dello Spirito Divino. Nonostante non sia un discepolo della setta del Corvo Dorato, questa è la prima volta che la sua fiamma è diventata così gloriosa nella Divina Regione Orientale. D'ora in avanti i discepoli della setta del Corvo Dorato lo rispetteranno molto e non potranno smettere di lodarlo. In realtà non importa come è riuscito ad ottenere il sangue del Corvo Dorato, ahahahah..."


Huo Rulie rise a più non posso. La sconfitta terribile e l'avvilimento del suo discepolo lo avevano demoralizzato un po', ma il combattimento di Yun Che lo aveva reso così contento da fargli provare un entusiasmo indescrivibile. Chi sapeva quante volte aveva riso come aveva fatto oggi.


Huo Rulie non notò che il suo discepolo non stava ridendo insieme a lui, ma che aveva rivolto lo sguardo verso il basso.


"Maestro." Disse il giovane: "Il fratello Yun ovviamente è all'ottavo livello del Divine Tribulation Realm... ma è riuscito comunque a battere Lu Lengchuan che è al decimo livello del Divine Spirit Realm. La sua stirpe del Corvo Dorato... dev'essere molto più pura della mia, no?"


"Oh, no." Ma Huo Rulie scosse la testa e rispose con serietà: "Il Divino Spirito ha detto che sei il suo successore. Questo significa che hai il sangue del Corvo Dorato più ricco nell'intero universo. Yun Che..."


Huo Rulie esitò un secondo per poi continuare: "Yun'er, ricordi come Yun Che ha bloccato il tuo Golden Annihilation e il tuo Nine Suns Heaven's Fury frontalmente e non ha subito nessun danno tre anni fa nel Regno della Canzone Glaciale?"


Huo Poyun: "..."


"Non avevo davvero capito come avesse fatto fino ad oggi. Considerando il livello della sua coltivazione quel giorno, sarebbe dovuto essere impossibile per lui bloccare le fiamme del Corvo Dorato, non importa quanto è bravo a comandare l'Energia Misteriosa del ghiaccio... Il fatto che può resistere al tuo potere dimostra che ha un incredibile controllo sul potere del ghiaccio e del fuoco... un livello di gran lunga superiore al tuo."


"In più ha la stirpe del Corvo Dorato. Questo significa che per lui è possibile bloccare perfettamente le tue fiamme del Corvo Dorato."


"..." Huo Poyun rimase senza parole per molto tempo.


"Alla fine ho capito perché Mu Xuanyin ha voluto scommettere le Storie del Mondo Ardente del Corvo Dorato quel giorno. È stato tutto per..." Huo Rulie scosse la testa e sorrise.


Se avesse saputo la verità, allora sarebbe stato davvero furioso con Mu Xuanyin. Tuttavia la sua "perdita" aveva contribuito molto alla vittoria di Yun Che... e poteva solo sentirsi soddisfatto e fortunato quando ci pensava. Non era affatto scontento dell'inganno di Mu Xuanyin.


"Capisco." Mormorò Huo Poyun per poi continuare: "Il Realm King della Canzone Glaciale ha preso le Storie Ardenti perché voleva darle al fratello Yun. Questo significa che il fratello Yun non ha coltivato le Storie del Mondo Ardente anche se aveva ottenuto il suo sangue. Se fosse vero, questo significa che è riuscito a scatenare Nine Suns Heaven's Fury... dopo aver coltivato per tre anni..."


Le parole di Huo Poyun colsero alla sprovvista Huo Rulie. Si fermò e il suo sguardo divenne vacuo per molto tempo. "Ora che lo menzioni... questo ragazzino... è davvero un mostro..."


Era il maestro della setta del Corvo Dorato e non era riuscito a coltivare Nine Suns Heaven's Fury nonostante avesse trascorso quasi diecimila anni a cercare di farlo... Nel frattempo Yun Che ci aveva messo solo tre anni!! Tre miseri anni!!


Se ora non adorasse Yun Che, probabilmente l'avrebbe soffocato a morte.


"Sì." Disse Huo Poyun. "Il fratello Yun è così impressionante. È solo oggi che mi rendo conto che non posso affatto paragonarmi a lui... in realtà dovrei dire che non sono nemmeno degno di paragonarmi a lui. E pensare che sarei stato così sciocco da pensare di essere..."


"Ahahah, dai, non dovresti sottovalutarti così tanto. Yun Che è un mostro assoluto che ha sorpreso anche i divini imperatori. Questa Battaglia degli Dei sicuramente lo renderà famoso in tutto l'universo e non ci sono lodi che non meriti. La nascita di un mostro del genere potrebbe capitare una volta ogni centomila anni dopotutto! Non devi confrontarti con lui. Devi solo sapere che sarai sempre il mio più grande orgoglio."


Huo Poyun fece un respiro profondo: "Non si preoccupi maestro. Non la deluderò più."


"Bene! La tua promessa mi rende proprio contento Yun'er. Mn, a proposito, quel ragazzo ha la stirpe del Corvo Doratoa anche se non è un membro della nostra setta e ora l'intera Divina Regione Orientale lo sa. Voi due siete migliori amici e anche io sono affezionato a lui, quindi immagino che potremo definirlo per metà un membro della setta del Corvo Dorato? E pensare che il nostro setta sarà abbastanza fortunato da avere voi due. Io, Huo Rulie, potrò andare ad incontrare i miei antenati con un sorriso se morissi, ahahahahah..."


Huo Rulie rise fragorosamente mentre rientrava nella sua stanza. Perfino un idiota avrebbe capito che non poteva essere più contento di così.


Huo Poyun provò un po' di irritazione mentre fissava il suo maestro che se ne stava andando.


Uscì dal cortile demoralizzato per fare una passeggiata, senza accorgersi del passare del tempo o di dove fosse diretto finché non vide un antico albero.


"Sigh." Huo Poyun si fermò e sorrise con amarezza. Scosse la testa e guardò il cielo con rimpianto: "Le lodi del mio maestro, l'ammirazione dei miei coetanei e la fama che ha ottenuto per tutta la Regione Orientale... il fratello Yun se li merita pienamente. Vuole anche vendicarmi e ha continuato a fare bruciare le fiamme del Corvo Dorato nel palco degli dei..."


"Dovrei essere contento, gratificato e onorato dalle sue azioni. Mi ritiene perfino un amico! È la prima persona che è venuta a consolarmi quando mi sono avvilito. So che sta cercando di aiutarmi a recuperare la mia fiducia battendo Lu Lengchuan con le fiamme del Corvo Dorato."


"Il fratello Yun è indubbiamente un talento divino, eppure non è mai stato arrogante o falso. Sono davvero fortunato ad essere diventato suo amico, ma io... e pensare che sono stato così geloso di lui."


Sospirò profondamente per poi dire: "Sembra che la mia forza di volontà sia di gran lunga inferiore al mio livello di coltivazione. Probabilmente ora non merito nemmeno di chiamarlo mio fratello."


Dopo aver respirato a fondo per molto tempo, Huo Poyun riuscì a sorridere. La passeggiata lo aveva fatto sentire molto meglio.


Le fiamme del Corvo Dorato di Yun Che avevano sbalordito l'intera Divina Regione Orientale. Huo Rulie, Yan Juehai e gli Anziani lo lodavano incessantemente. Anche i discepoli dei tre setta del Dio della Fiamma non potevano nascondere il rispetto a l'ammirazione che provavano mentre parlavano di Yun Che. Tutti questi fattori indubbiamente gli avevano fatto provare un po' di gelosia.


Se Yun Che avesse conquistato tutto questo usando un qualunque altro potere, sarebbe stato solo contento per lui e lo avrebbe incoraggiato dal più profondo del cuore.


Tuttavia... aveva usato le fiamme del Corvo Dorato.


Lui, Huo Poyun, era la persona dalla stirpe del Corvo Dorato e l'Anima Divina più ricca. Sarebbe dovuto diventare lui la speranza e il futuro del Regno del Dio della Fiamma. Era lui che doveva fare bruciare le fiamme più brillanti del Corvo Dorato nell'arena... per molto tempo, aveva pensato di essere l'unico...


Non aveva mai sentito una pressione e una gelosia così intensa prima d'oggi. Lo rendeva impaurito e lo faceva vergognare di sé stesso.


Le sue emozioni lo avevano fatto rendere conto di quanto era carente in quanto a mentalità.


Dopo aver risolto un po' i suoi problemi, Huo Poyun si girò e si preparò a tornare. Fu proprio in quel momento che due persone con un abito bianco si avvicinarono. Erano ovviamente discepoli della setta della Divina Fenice di Ghiaccio e stavano chiacchierando con entusiasmo di qualcosa.


"Tutti stanno parlando del fratello maggiore Yun ora. E pensare che ha battuto Lu Lengchuan, sss... mi sembra proprio un sogno."


"Sì, hai notato che la gente dei regni stellari superiori ci stavamo guardando in modo diverso? Non è solo un sogno, è una fantasia che non avrei mai osato immaginare."


"Ahah, a proposito, ricordi di quando la maestra della setta ha accettato il fratello maggiore Yun come suo discepolo e ha donato la sorella maggiore Feixue come compagna per coltivare? All'inizio pensavo che fosse stata una vergogna, ma ora? Tsk, non posso credere di essere stato così stupido da dubitare della nostra maestra della setta."


"Ma naturalmente, la nostra maestra della setta è oltremodo sbalorditiva."


"..." All'improvviso Huo Poyun si fermò e tremò come se fosse stato colpito da un fulmine...


Ci mise molto tempo prima di andarsene via in silenzio. Tuttavia i suoi passi sembravano un po' incerti.
                                


                                



