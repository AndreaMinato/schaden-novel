---
title: Capitolo 1200 – Avvertimento
pubDate: 2025-02-03T07:52:46.928Z
tags:
    - atg
---


<em>Capitolo regolare,
2 in coda (1 Roberto + 1 Kevin), 0/10 donazione</strong></em>
<em>-Schadenfreude</em>


All'interno della Perla della Ruota del Tempo le ferite di Yun Che guarirono completamente e la sua forza misteriosa si ripristinò. Dopodiché il giovane disattivò immediatamente la barriera della ruota del tempo invece che scegliere di coltivare al suo interno. Era quasi impossibile per lui raggiungere il livello di Jun Xilei coltivando per pochi mesi.


Doveva sfruttare al meglio le sette Perle della Ruota del Tempo prima dello scontro, altrimenti sarebbe stato solo uno spreco.


La notte passò silenziosamente mentre Yun Che ritornava al picco delle sue condizioni. Quando aprì gli occhi, fuori era già mattino.


La sua battaglia era arrivata così presto e la sua avversaria era... Shui Meiyin.


Percependo il cambiamento nella sua aura, Mu Bingyun arrivò al suo fianco: "Il momento del tuo incontro è vicino. Andiamo."


Yun Che si alzò e disse: "Maestra del Palazzo Bingyun, le condizioni del fratello Poyun non sembravano buone ieri, andrò a fargli visita. Naturalmente sarebbe meglio se potessi portarlo a vedere la competizione."


"...Va bene." Mu Bingyun annuì. Si era già resa conto durante questo periodo di tempo che Yun Che considerava davvero Huo Poyun il suo amico e che temeva che si avvilisse a causa di Jun Xilei.


Yun Che andò nella residenza del Regno del Dio della Fiamma, ma non riuscì a percepire l'aura di Huo Poyun.


"Oh... il fratello maggiore Poyun è già andato nel palco degli dei insieme al Maestro della setta, un bel po' di tempo fa." Gli disse un discepolo della setta del Corvo Dorato che era rimasto nella residenza. Mentre informava Yun Che rivelò uno sguardo adorante.


Mostrava molta più venerazione con lui che con Huo Poyun.


"Capisco."


Mentre Yun Che stava per andarsene, trovando difficile reprimere l'entusiasmo, il discepolo della setta del Corvo Dorato esclamò: "S-signor... Yun Che, buona fortuna per la battaglia di oggi!"


Yun Che si fece strada verso il palco degli dei volando da solo. Huo Poyun era andato nell'area del pubblico insieme a Huo Rulie e sembrava così che fosse uscito dal suo stato di depressione, ma Yun Che non si tranquillizzò minimamente, anzi si preoccupò.


Ripensando allo sguardo appassionato del discepolo della setta del Corvo Dorato gli venne un presentimento.


"Sigh." Yun Che sospirò lievemente. Mormorò tra sé e sé: "Seriamente, questi giovani..."


Sembrava essersi dimenticato che la sua età biologica era ancora inferiore a quella di Huo Poyun.


Mentre si avvicinava all'arena, un gruppo di tre persone si avvicinò volando da un'altra direzione. Yun Che sussultò e puntò lo sguardo verso di loro.


La praticante del mistero a capo del gruppo era proprio Shui Yingyue! La persona che attirava più l'attenzione era la ragazza raffinata e minuta di tenera età che portava la gonna nera.


Era la sua avversaria di oggi: Shui Meiyin!


La terza persona del gruppo era un giovane vestito di blu. Il suo viso era bello, aveva un bel colorito e dei lineamenti delicati, ma sembrava comunque eroico nonostante questo.


"Uh?" Anche Shui Meiyin lo aveva notato. Roteò gli occhi e poi trascinò all'improvviso sua sorella maggiore verso Yun Che.


"Fratellone Yun Che!" Le belle sopracciglia di Shui Meiyin si incurvarono mentre faceva cenno di saluto con la manina. "Che coincidenza. Ci incontriamo di nuovo."


"Eh... ah, è proprio una bella coincidenza." Questa ragazza talentuosa che riceveva attenzioni da tutto il mondo sorprendentemente aveva preso l'iniziativa di chiacchierare con lui. Yun Che non aveva idea di come rispondere.


Shui Meiyin alzò lievemente il viso mentre i suoi occhi brillanti luccicavano: "Fratellone Yun Che, sei stato davvero incredibile nell'incontro con fratello Lengchuan ieri! Ti adoro proprio!"


"..." Yun Che fu colto di sorpresa. aveva notato che anche Shui Yingyue e il giovane accanto erano rimasti sbalorditi dalle sue parole e che avevano anche cambiato espressione.


Notando l'incredulità di Yun Che, Shui Meiyin arricciò le sue morbide labbra: "Sto dicendo la verità. Inoltre questa è la prima volta che adoro qualcuno con sincerità. È perché il fratellone Yun Che è davvero così, così incredibile... Oh, giusto!"


Shui Meiyin si scostò un po' dalla persona al suo fianco: "Questa è mia sorella. Devi averla vista prima."


Shui Yingyue annuì lievemente verso Yun Che. Era indubbio che stesse guardando Yun Che in modo completamente diverso rispetto alla prima volta che l'aveva visto.


"Lui è il mio novantanovesimo fratellone." Shui Meiyin indicò il giovane. "Anche il novantanovesimo fratellone ha partecipato a questa sessione dell'Assemblea Profound God, ma è stato sconfitto al terzo round dei preliminari. È di molto inferiore al fratello Yun Che e non può essere paragonato nemmeno al tuo mignolo."


L'identità del giovane naturalmente era straordinaria se poteva stare al fianco di Shui Yingyue e Shui Meiyin. Avrebbe potuto mostrare orgoglio di fronte a Yun Che dato che era il figlio del Realm King Luce di Gemma, ma la sua nobile presenza era stata ridotta nel nulla dall'osservazione di Shui Meiyin. Disse a Yun Che con un'espressione imbarazzata: "Coff, sono Shui Yinghen, il novantanovesimo figlio del mio onorabile padre. Guardare lo scontro del fratello Yun ieri mi ha proprio ampliato gli orizzonti."


"...Così sei il novantanovesimo giovane maestro del Regno Luce di Gemma. Piacere di conoscerti." Yun Che ricambiò il saluto con emozione. Prima come sarebbe stato possibile che una persona orgogliosa del Regno Luce di Gemma, un regno stellare superiore, potesse degnare anche solo un'occhiata ad un guerriero di un regno stellare intermedio? Ma ora non solo aveva preso l'iniziativa di parlargli, ma si rivolgeva a lui con tale rispetto...


Si ricordava di Shui Yinghen. Ricordava vagamente che era uno dei mille giovani prescelti, ma che non era riuscito a superare la terza fase nella Torre dell'Eternità e di conseguenza non era riuscito a partecipare al torneo.


Considerato come Shui Meiyin l'aveva umiliato senza pietà, sembrava proprio una disgrazia per questo novantanovesimo giovane maestro.


"Fratellone Yun Che, oggi sarò la tua avversaria, quindi dovrai stare attento." Le sopracciglia di Shui Meiyin si incurvarono mentre rivelava un sorriso dolce e adorabile. Non sembrava affatto che stesse per affrontarlo in combattimento.


"Lo stesso vale per te." Rispose Yun Che.


"Tuttavia," La ragazza spostò lo sguardo e disse sorridendo: "Non sembra che tu sia preoccupato di perdere contro di me."


"No." Yun Che scosse la testa. "Non ho mai sottovalutato i miei avversari e questo vale ancora di più nel tuo caso."


Shui Meiyin batté gli occhi. Mostrò un'espressione seria mentre diceva con un tono sicuro: "Ma... non lo pensi davvero?"


"..." Gli occhi di Shui Meiyin sembravano puri come cristalli, ma avevano la profondità di un cielo notturno. Parevano poter vedere attraverso l'anima di una persona.


Yun Che sicuramente non la stava sottovalutando, ma era estremamente sicuro del suo potere mentale e non aveva mai pensato alla possibilità di perdere contro di lei. Dopo aver vinto lo scontro con Lu Lengchuan, aveva trascorso l'intera notte a cercare un modo di vincere contro Jun Xilei. Non si era quasi disturbato a pensare a come combattere contro Shui Meiyin.


Notando il suo sguardo e il suo tono, Yun Che per la prima volta iniziò a preoccuparsi... Inoltre provava un forte senso di allerta.


"Ahah," Shui Meiyin rise lievemente all'improvviso. La sua risata sembrava piuttosto adorabile: "Potrò essere più giovane e così carina, ma potresti trovarmi ancora più difficile da affrontarmi del fratellone Lengchuan. Il fratellone deve stare estremamente attento."


"Va bene." Shui Yingyue prese per mano Shui Meiyin e gettò un'occhiata verso Yun Che: "La battaglia sta per iniziare, andiamo."


"Mn!" Shui Meyin diede una tirata alla mano di sua sorella: "A presto fratellone Yun Che."


Le due sorelle volarono via lentamente, una vestita di nero e l'altra di blu. Mentre le maniche dei loro abiti svolazzavano al vento, sembravano due farfalle danzanti, mostrando uno spettacolo davvero incantevole.


Shui Yinghen tuttavia si fermò a mezz'aria. Si girò all'improvviso e disse a Yun Che con tono profondo e un'espressione severa: "Ehi! Devo avvertirti, non pensare di poter sconfiggere mia sorella solo perché hai battuto Lu Lengchuan. Mia sorella... è una ragazza mostruosa migliaia di volte più potente e spaventosa di quanto ti possa immaginare. Sei riuscito a stento a vincere ieri, quindi cerca di non venire annientato completamente oggi!"


"..." Yun Che ne fu un po' sorpreso. Disse annuendo: "Ringrazio il novantanovesimo giovane maestro per l'avvertimento."


"È un bene che tu capisca!" Dopo aver finito di parlare, sorprendentemente si avvicinò un po' di più invece di andarsene. Abbassò la voce perfino: "Beh... dai, ti ho avvertito quindi non dovresti, sai... coff, ripagarmi? Durante lo scontro con Lu Lengchuan ieri... come hai fatto ad usare quella Manifestazione Divina?"


Yun Che: "..."


"Non è la vera Manifestazione Divina, vero? Il mio onorabile padre mi ha detto che solo dopo aver raggiunto il Divine Master Realm si può usare questa abilità. Perché qualcuno come te, che è solo al Divine Tribulation Realm, è riuscito a farlo...? C'è qualche trucco? È difficile da apprendere?"


"Novantanovesimo fratellone! Sbrigati...!"


La voce di Shui Meiyin risuonò da lontano. Shui Yingyue si girò prontamente, come se avesse sentito un editto imperiale e, dopo un momento di esitazione, volò subito in direzione della voce. Allo stesso tempo non si dimenticò di dire: "Dopo... Parliamone dopo!"


Quando Yun Che arrivò al palco degli dei, vide subito Huo Poyun. Anche lui lo vide avvicinarsi e si avvicinò per accoglierlo.


"Fratello Poyun, finalmente sei venuto. Sembra che tu abbia riflettuto un bel po'." Disse con un lieve sorriso Yun Che.


Tuttavia Huo Poyun scosse la testa e rise con amarezza: "A dire la verità, sembrerebbe solo ridicolo per il fratello Yun. Ieri pensavo di essermi liberato dagli ostacoli e dai miei demoni interiori, ma..."


"Sigh." Huo Poyun sospirò e mostrò uno sguardo perplesso. "So chiaramente di essere sotto l'influenza di un demone interiore, ma non riesco a sbarazzarmene. So chiaramente che non dovrei essere così pessimista, ma non posso cambiare idea... È solo dopo essere arrivato al regno dell'Eternità che ho scoperto di essere così debole."


"Ahahah," Yun Che inaspettatamente rise. "Fratello Poyun, ricordi ancora le mie parole? Non trattare i tuoi demoni interiori come una cosa negativa, al contrario, è una cosa che bisogna sperimentare nella propria vita. Una volta che supererai questa fase, potrai avere una prospettiva completamente nuova."


"Mn!" Huo Poyun annuì. "Non continuerò a crogiolarmi in queste condizioni così miserabili. Fratello Yun, riuscirai ad arrivare tra i primi quattro posti se vincerai oggi! Farai parte dei quattro giovani divini! Ricordo che la voce dell'Eternità ha detto che verranno concessi dei premi speciali ai primi quattro. Perciò... devi fare del tuo meglio. Devi vincere."


"Naturalmente!"


Era il sesto round del Gruppo dei Perdenti e si sarebbero combattute un totale di due battaglie. Dopo l'annuncio dell'onorabile Qu Hui, la battaglia degli dei iniziò velocemente.


Durante il primo scontro, Jun Xilei affrontò Meng Duanxi. Non accadde nulla di inaspettato durante questa battaglia e Jun Xilei vinse dopo aver usato solo sei attacchi.


"Meng Duanxi ha perso e il suo viaggio nel torneo finirà qui. Jun Xilei ha vinto e parteciperà al settimo round del gruppo dei perdenti che si terrà tra tre giorni!"


"Ora ci sarà la seconda battaglia del sesto round del gruppo dei perdenti, Shui Meiyin del Regno Luce di Gemma contro Yun Che del Regno della Canzone Glaciale!"


Non appena l'onorabile Qu Hui fece questo annuncio, gli sguardi di tutti i presenti, inclusi gli imperatori divini, gli dei stellari e lunari e i guardiani si concentrarono su Yun Che... Questa scena da sola era sufficiente a mostrare l'enorme influenza di Yun Che.


Mu Bingyun lo avvertì: "Devi stare attento."


"Fratello Yun, ti suggerirei di sovrastarla con la tua forza misteriosa non appena possibile, così che non abbia l'opportunità di usare i suoi attacchi mentali." Disse a bassa voce Huo Poyun.


Yun Che annuì lievemente. Volò verso l'alto e atterrò nel palco degli dei, ritrovandosi di fronte a Shui Meiyin. Brillarono raggi di luce vermiglia e la sua Spada Colpo Celeste Nemesi dei Diavoli apparì nelle sue mani anche se non era stata mossa ancora dalla sua Energia Misteriosa.


In confronto allo sguardo serio e alla sua posizione da battaglia, Shui Meiyin stava tenendo le mani dietro la schiena. Le sue dita delicate stavano stuzzicando il nodo a farfalla che annodava la sua fascia. Mostrava un lieve e splendido sorriso che non faceva sentire nessuna tensione negli altri.


Il pubblico divenne particolarmente silenzioso mentre tutti guardavano il palco con il fiato sospeso.


Perché nessuno osava prevedere il risultato di questo scontro.


Non c'erano dubbi che Yun Che fosse molto forte e si poteva dire che l'intera Divina Regione Orientale fosse stata sbalordita dal suo combattimento il giorno precedente.


Shui Meiyin tuttavia era un'esistenza estremamente speciale.


La sua forza misteriosa era solo al primo livello del Divine Spirit Realm. Nonostante fosse assolutamente sconvolgente per la sua età, indubbiamente era tra i livelli più bassi tra i partecipanti della battaglia degli dei. Non era stata sconfitta nemmeno una volta finora, eccetto quando aveva preso l'iniziativa di ammettere la sconfitta contro Shui Yingyue!


Inoltre era riuscita a vincere ogni sua battaglia con molta facilità.


Allo stesso tempo non aveva mai usato la sua forza misteriosa finora e invece aveva contato sulla sua tecnica di movimento di altissimo livello e il suo potere mentale straordinario.


Inoltre i due erano al livello più basso tra i trentadue candidati divini e anche tra i mille prescelti.


Una era al primo livello del Divine Spirit Realm e l'altro all'ottavo livello del Divine Tribulation Realm.


Nonostante avessero una coltivazione così bassa, questi due sorprendentemente avevano sovrastato tutti i loro avversari negli stadi avanzati del Divine Spirit Realm e ora stavano per combattere per finire tra i primi quattro posti. Non c'era dubbio che fosse uno spettacolo miracoloso vederli combattere.


Mentre Yun Che la stava fissando, Shui Meiyin inclinò la testa. I suoi occhi affascinanti si strinsero formando lune crescenti e una voce dolce si trasmise nella sua mente: "Fratellone Yun Che, sta attento."


"Iniziate!!"


Nel momento in cui la voce dell'onorabile Qu Hui risuonò, Yun Che si precipitò in avanti scatenando tutta la sua Energia Misteriosa...


Aveva lo stesso piano di Huo Poyun, sopprimerla con la sua assoluta superiorità in quanto ad energia senza darle occasione di usare il suo potere mentale!

