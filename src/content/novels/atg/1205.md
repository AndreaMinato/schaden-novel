---
title: Capitolo 1205 – Crollo Mentale
pubDate: 2025-02-27T08:14:48.751Z
tags:
    - atg
---


<em>Capitolo regolare,
2 in coda (2 Roberto), 0/10 donazione</em>
<em>-Schadenfreude</em>


Mentre il Realm King Shui Qianheng entrava lentamente , tutti si sentirono sotto pressione a causa della sua aura sconfinata nonostante non emanasse fluttuazioni di Energia Misteriosa dal corpo.


C'era un giovane dietro di lui. Era il novantanovesimo giovane maestro del Regno Luce di Gemma, Shui Yinghen, che Yun Che aveva incontrato prima e con cui aveva scambiato qualche parola.


A che livello era un individuo come Shui Qianheng? Il suo arrivo terrorizzò la gente del Regno della Canzone Glaciale. Chiaramente era venuto qui a causa di Shui Meiyin. Era solo lei che poteva spingerlo ad entrare in una residenza temporanea di un regno stellare intermedio.


"Realm... Realm King Luce di Gemma, la nostra Canzone Glaciale è estremamente onorata di accoglierla, ma... è venuto qui per sua figlia?" Mu Huanzhi, che aveva il grado di anzianità più alto tra i membri del Regno della Canzone Glaciale, si fece avanti e salutò con cautela l'altra parte.


Shui Qianheng annuì lievemente in risposta. Scorse con lo sguardo attorno, vide Shui Meiyin che si era avvicinata a Yun Che intimamente e si accigliò. Riguardò Shui Yingyue e chiese subito con un tono pesante e un'espressione scontenta che mostrava raramente: "Cos'è successo esattamente?"


Shui Yingyue represse le sue emozioni. Diede un'occhiata a sua sorella per poi dire con un tono di rimprovero: "Meiyin, anche l'onorabile padre è venuto personalmente perché era preoccupato per te. Torna subito con noi!"


"Papino, sto bene." Shui Meiyin sorrise dolcemente. "Non vi ho prestato attenzione prima perché stavo pensando ad una questione. Oh, giusto. Papino, novantanovesimo fratello, c'è qualcosa che voglio dirvi. Ho già deciso che..."


"Meiyin!" Shui Meiyin era allarmata, ma sua sorella la ignorò. Continuò: "Voglio sposare il fratellone Yun Che."


Bam!


Shui Yinghen barcollò e picchiò la testa contro la schiena di Shui Qianheng.


Il Realm King ci rimase di sasso. Spalancò gli occhi: "Cos'hai detto?"


"Onorabile padre!" Shui Yingyue disse con tono urgente: "Meiyin sta solo giocando..."


"Non sto giocando!" Shui Meiyin la corresse immediatamente. Disse con tono solenne: "Ho fatto questa decisione dopo averci pensato con molta serietà!"


Mu Huanzhi si ritirò con timore e anche gli altri iniziarono ad arretrare con cautela, senza osare respirare troppo. Tutti sapevano molto bene che questo avrebbe fatto infuriare Shui Qianheng.


Proprio come avevano previsto, il Realm King iniziò a fare una smorfia di rabbia sentendo le sue parole. Le sue sopracciglia iniziarono a tremare. Stava per infuriarsi, ma non poteva arrabbiarsi con Shui Meiyin, così poté solo trattenersi mentre rimproverava: "Che assurdità! Che terribile assurdità! Che sciocchezze sono? Non temi di essere derisa dagli altri? Torna subito con noi!"


"Eh? Perché le persone mi deriderebbero?" Shui Meiyin inclinò la testa. "Ho trovato qualcuno da sposare, che è un'occasione davvero felice e bella. Papino, non dovresti essere contento per me?"


Yun Che: "..."


Shui Yingyue: "..."


Shui Yinghen: （⊙▽⊙）


"Tu..." Se fossero stati in privato non sarebbe stato troppo vergognoso, ma ora c'era l'intero gruppo del Regno della Canzone Glaciale a guardarli. Anche il distinto Realm King Luce di Gemma si sentì arrossare il volto mentre sua figlia parlava ripetutamente di sposare qualcuno che proveniva da un regno stellare intermedio... Che diavolo stava succedendo qui?!


"Papino, perché sembri così arrabbiato? Non dirmi... che non accetti la mia decisione?" Shui Meyin roteò lievemente gli occhi mentre chiedeva con un tono adorabile che ispirava compassione.


"Naturalmente non sono d'accordo! Stai dicendo assurdità. Assurdità!" Come poteva controllare la rabbia ormai? Il suo tono di voce era diventato anche un po' più pesante.


"Oh..." Shui Meiyin mostrò un'espressione delusa, ma poi tornò subito a sorridere: "Non importa. È una mia questione personale dopotutto, così papino non ha voce in capitolo al riguardo."


"Come può essere vero?!" Chiese con tono solenne Shui Qianheng. "Non mi importa dei tuoi inutili fratelli, ma le questioni importanti riguardo a te e a tua sorella devono essere decise da me! Tu... non dire altre assurdità. Torna subito con noi!"


Un certo inutile fratello: "..." (Ma che c'entro io?!)


Shui Qianheng non aveva mai mostrato rabbia di fronte a Shui Meiyin e per questo la ragazza rimase sbalordita vedendo la sua espressione. Tuttavia il suo sguardo divenne ancora più risoluto e non sembrava minimamente arrabbiata: "Papino, come puoi comportarti così?! Quando ero piccola, mia madre mi ha detto che stava solo a me decidere chi volevo sposare e che nemmeno i miei genitori possono interferire. Papino, perché hai un'opinione completamente diversa da mia madre?!"


"Cosa... Cosa capisce tua madre?!" Sentendo Shui Meyiin menzionare sua madre, il tono di Shui Qianheng divenne un po' più debole.


"Mia madre ha anche detto che sposare qualcuno è una delle questioni più importanti per la vita di noi ragazze. Nessuno può decidere per noi al riguardo. Se arriverà un giorno in cui incontriamo qualcuno che adoriamo, che vogliamo guardare ogni giorno e con cui desideriamo stare insieme sempre, allora dobbiamo esprimere con coraggio le nostre emozioni e poi fare del nostro meglio per sposarlo. Solo allora avremo una vita felice."


"Mia madre ha anche detto che allora adorava papino, così ha mostrato coraggio e ha lavorato sodo per sposarlo. Solo per questo è riuscita ad avere me e mia sorella, e condurre una vita molto felice... Non dirmi che mia madre si sbagliava? Non dirmi che papino non vuole che io sia felice come mia madre?"


"..." Shui Qianheng aprì la bocca, ma non riuscì a dire una parola. Spostò lo sguardo e sfogò subito la rabbia su Yun Che dicendo con tono infuriato: "Bastardo! Che tipo di pozione le hai fatto bere?!!"


"Realm King Luce di Gemma, per favore si calmi!" Yun Che agitò freneticamente le mani. Disse con tono urgente: "Abbiamo fatto una battaglia spirituale, quindi molto probabilmente si sta comportando così a causa di qualche danno mentale che ha ricevuto al culmine dello scontro..."


"Realm King Luce di Gemma, Yun Che ha ragione." Disse Mu Bingyun. "Dovrebbe aver guardato anche lei la straordinaria battaglia spirituale tra i due. Yun Che ha fatto un contrattacco all'ultimo momento e ne è emerso vittorioso. Il suo comportamento molto probabilmente è stato a causa di qualche impronta spirituale lasciata nella sua anima quando l'ha sconfitta."


Yun Che annuì freneticamente, visto che era assolutamente certo che fosse ragionevole. Altrimenti Shui Meiyin non dovrebbe aver reagito in un modo del genere, assolutamente... sarebbe stato solo normale che la sua sorella maggiore fosse andato a cercarlo per picchiarlo.


"Non è così!" Prima che il Realm King potesse rispondere, Shui Meiyin scosse la testa. Si girò verso Yun Che con uno sguardo brillante, come se i suoi occhi fossero pieni di stelle. "Ieri, la battaglia tra i fratelloni Yun Che e Lengchuan è stata davvero, davvero incredibile. Molte volte pensavo che il fratellone Yun Che avrebbe perso, ma lui è diventato ancora più incredibile. Anche il papino e nonno Eternità sono rimasti colpiti dalla battaglia... Allora ho finito per guardare solo Yun Che e non vedevo più il fratellone Lengchuan. Inoltre il mio cuore ha iniziato a battere sempre più velocemente."


"..." Vedendo sua figlia guardare Yun Che con desiderio e stupore, come se fosse in trance, e ascoltando il suo tono dolce, il Realm King Luce di Gemma prima ci rimase di sasso, poi gli si rizzarono i capelli.


Anche Shui Yingyue rimase a bocca aperta. Solo allora notò che la situazione era ancora più grave di quanto si aspettava... proprio seria.


"Ero così contenta ieri pensando che avrei combattuto contro il fratellone Yun Che oggi. Quando ho visto il fratellone Yun Che arrivare al palco degli dei, ho sentito l'impulso di avvicinarmi. Quando gli ho parlato, mi sono sentita davvero contenta. La sensazione di soddisfazione era completamente diversa rispetto a prima... Oggi, ci ho pensato bene per tutto il giorno e finalmente ho capito che era sicuramente l'emozione di cui mi ha parlato mia madre!"


"..." Gli angoli della bocca di Yun Che fremettero. <em>D-d-deve... stare scherzando, vero?!


Che... il suo portamento eroico del giorno precedente abbia lasciato un segno nel cuore puro di questa ragazza?


O era il suo fascino potentissimo e trascendente che aveva portato questo disastro?!


A-a-aspetta un minuto! No... no! Così... il Realm King Luce di Gemma non mi picchierebbe a sangue?!</em>


"Basta!!" Shui Qianheng stava per esplodere da un momento all'altro. Irritato e soffocato erano termini di gran lunga insufficienti per descrivere le sue condizioni al momento. Pensava perfino che sarebbe stato meglio che gli venisse un colpo piuttosto che continuare a vivere.


Lui, il distinto Realm King Luce di Gemma che guardava con sdegno ogni creatura vivente, era incredibilmente protettivo con sua figlia, ma chi avrebbe pensato che Shui Meiyin sarebbe stata incantata da un ragazzo di un regno stellare intermedio... Oh, no, dei regni inferiori!!


Sua figlia era ampiamente riconosciuta come la dea numero uno della sua generazione e il Realm King dell'Eternità le aveva fatto personalmente visita per accettarla come discepola, ma era stato rifiutato. Ora però voleva stare con un ragazzo di un regno stellare intermedio, anche se chiaramente era una pessima scelta!!


"Meiyin." Shui Qianheng stava rabbrividendo continuamente mentre il suo sguardo era pieno di furia: "Ascolta. Solo l'uomo più sbalorditivo al mondo potrebbe meritarti. Ai miei occhi, nemmeno Luo Changsheng è degno di te! Per quanto riguarda questo ragazzo... non è nemmeno paragonabile ad un tuo capello, anche se diventasse diecimila volte più forte! Sei ancora giovane, quindi ci sono troppe cose che non capisci. Quando crescerai, solo allora potrai capire chi è l'uomo più adatto per te!"


Shui Meiyin tuttavia si imbronciò per poi esprimere la sua disapprovazione: "Il fratellone Yun Che non è male come dice papino. In futuro... potrebbe diventare ancora più potente di papino."


A Shui Qianheng stavano per esplodere i polmoni... Dall'atteggiamento di Shui Meiyin, era evidente che fosse scontenta di come sottovalutava Yun Che e aveva perfino iniziato a difenderlo!


Non poteva infuriarsi con Shui Meiyin, così prese di mira Yun Che per sfogarsi: "Yun Che... ragazzo, capisco ciò che hai fatto..."


Shui Qianheng non aveva fatto ancora niente, ma Shui Meiyin si mise di fronte a Yun Che con risolutezza: "Papino, cosa... cosa vuoi fare?! Il fratellone Yun Che è il mio futuro marito e tuo genero. Non puoi fargli del male o gridare contro di lui, altrimenti... mi arrabbierò!"


"！~@#￥%…" Shui Qianheng quasi sputò sangue sul posto.


"Eh... Ah... Uh, Fata Meiyin potresti ascoltarmi?" Alla fine Yun Che parlò... Ora che la situazione era andata fuori controllo al punto che perfino un distinto Realm King stava per collassare, sarebbe stato davvero spacciato se non fosse intervenuto.


Se il Realm King lo avesse attaccato per la rabbia, così da eliminare ogni futuro problema, anche la forza combinata di tutti i presenti non sarebbe stata sufficiente a fermarlo.


"Fratellone Yun Che, chiamami solo Meiyin." La ragazza si girò. Il suo viso splendido mostrò un sorriso e il suo sguardo... era pieno di gioia e intimità, come se stesse guardando suo marito.


Il Realm King si accigliò, ma non lo interruppe. Mostrò solo uno sguardo freddo e duro, come se lo stesse avvertendo: Questo è iniziato tutto a causa tua, quindi morirai se non risolverai questo problema!


"Eh, vedi, se vuoi sposarmi... credo... che la situazione sia un po' diversa dalle tue aspettative." Yun Che scelse con cautela ogni sua parola, mentre parlava con più tatto possibile.


"Ah?" Shui Meiyin batté gli occhi. "Che non... piaccia al fratellone Yun Che?"


"No, no, no, naturalmente non è così." Yun Che fece un cenno. Non perché temesse di ferire Shui Meiyin, ma... se avesse osato dire che non le piaceva Shui Meiyin, Shui Qianheng si sarebbe infuriato sicuramente: Chi ti credi di essere per disdegnare mia figlia?!


Naturalmente non poteva nemmeno dire che le piacesse, altrimenti il Realm King si sarebbe arrabbiato comunque: Chi ti credi di essere per volere mia figlia?!


"In realtà beh... dovresti sapere che le mie origini sono umili, provengo da un pianeta di bassissimo livello molto distante e desolato. Prima di arrivare nel Regno degli Dei, mi sono già... sposato."


"Ah?" Shui Meiyin aprì la bocca e cambiò espressione.


Yun Che continuò: "Inoltre ho tre mogli. Se vuoi davvero sposarmi potrai solo... uh, avere una posizione inferiore. Data la tua identità incredibilmente nobile, è impossibile. Perciò..."


"Non importa!" Yun Che non si sarebbe mai aspettato che Shui Meiyin sorridesse. Ed era perfino... molto contenta?


"Il mio papino ha centosettantatré mogli e mia madre è una delle più giovani e anche quella che riceve più attenzioni dal mio papino. Se diventassi la moglie più piccola del fratellone Yun Che, sicuramente riceverei più attenzioni... È ottimo!"


Yun Che spalancò la bocca, stupefatto.


Shui Qianheng si portò la mano sulla fronte, sgomento.
                                


                                



