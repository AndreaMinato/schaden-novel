---
title: Capitolo 1207 – L’Altro Spirito Divino della Fenice
pubDate: 2025-02-27T08:14:48.751Z
tags:
    - atg
---


Capitolo regolare, 2 in coda, 0/10 donazione
-Alstor


Regno del Dio della Fiamma, Prigione Infernale Cimitero di Dei.


Onde di fuoco sorgevano continuamente, mentre le fiamme rendevano l’aria incandescente tutt'intorno. Quel luogo sembrava essere davvero uno sconfinato purgatorio.


Quello era un luogo pericoloso, dove alle persone comuni era vietato recarsi. Eppure, in quel momento ci fu un lampo di Energia Misteriosa e due uomini comparvero contemporaneamente sulla riva dell’oceano infuocato.


“Grazie, Maestro della setta Huo.”


Yun Che ringraziò sinceramente Huo Rulie, poi si voltò per osservare la vasta Prigione Infernale di fronte a lui. Forse sul fondo di quel mare di fiamme sarebbe riuscito a trovare un modo per sconfiggere Jun Xilei… era l’unica idea che gli fosse venuta in mente per poter avere la possibilità di vincere contro di lei.


Yun Che camminò fino al bordo della Prigione Infernale. Proprio quando stava per saltare al suo interno, improvvisamente fu raggiunto alle spalle dalla voce di Huo Rulie: “Aspetta un attimo!”


Yun Che si voltò: “Maestro della setta Huo, per caso ha qualche consiglio da darmi?”


“Giovane Yun.” Huo Rulie espirò a fondo, facendo fatica a calmarsi: “Quella volta, dicesti di aver scoperto che in realtà c’erano due Antichi Draghi Cornuti perché eri stato sul fondo della Prigione Infernale. Era… la verità?”


“Mn.” Yun Che annuì con il capo: “Le chiesi anche di mantenerlo segreto, Maestro della setta Huo.”


Lo sguardo di Huo Rulie si fece ancora più serio, ma continuò a fissare Yun Che senza dire una sola parola per parecchio tempo.


“Anche se non so se sarò in grado di guadagnare qualcosa da questa visita oppure no, sicuramente dovrò tornare al Regno dell’Eternità prima dell’inizio dell’incontro fra me e Jun Xilei. Dovrò chiederle il disturbo di aspettarmi qui, Maestro della setta Huo.”


Dopo aver finito di parlare, Yun Che saltò in avanti e venne rapidamente inghiottito dall’immenso mare di fuoco. Non rimase neppure una piccola traccia della sua aura.


Huo Rulie non se ne andò. Rimase immobile sulla riva della Prigione Infernale, con lo sguardo fisso in avanti, perso nel vuoto, mormorando sovrappensiero fra sé e sé: “Questo ragazzo… si può sapere come diavolo ha fatto a…”


Yun Che stava affondando dritto verso il basso, all’interno dell’oceano di fiamme. L’energia elementare del Fuoco intorno a lui diventava sempre più violenta e terrificante, ma non riuscì a infliggergli il minimo danno. Yun Che era molto scuro in volto, e cercava di ricordare la bizzarra reazione avuta dalla sua anima la volta precedente.


Allora, mentre Mu Xuanyin e il primo Drago Cornuto stavano combattendo ferocemente, si era immerso per la prima volta nella Prigione Infernale Cimitero di Dei e, una volta raggiunto il fondo, in un punto molto lontano dalla riva, la sua anima aveva avuto una reazione. Man mano che si era avvicinato alla Vena di Energia del Fuoco, questa sorta di risonanza era diventata sempre più chiara, come se lo stesse chiamando e gli stesse mostrando la strada.


Tuttavia, mentre si stava avvicinando, aveva scoperto la verità riguardo ai due Draghi Cornuti. Era così terrorizzato che era subito corso fuori dalla Prigione Infernale, in preda al panico. Poi, non aveva più ripensato a quella reazione della sua anima, siccome aveva dovuto fuggire nel lontano Regno Darkya.


Ma ora che non riusciva a trovare nessun modo di battere Jun Xilei, se n’era improvvisamente ricordato.


Qualcosa sul fondo della Prigione Infernale, in grado di far reagire in quel modo la sua anima anche da molto lontano… cosa poteva essere? Yun Che aveva già una vaga idea di quale fosse la risposta. E riflettendoci di nuovo adesso, era sempre più sicuro di avere ragione.


C’era ancora uno Spirito Divino, sopravvissuto sfruttando il potere della Prigione Infernale Cimitero di Dei!


Uno Spirito Divino del genere, molto probabilmente, doveva essere quello dell’Uccello Vermiglio, quello della Fenice o quello del Corvo Dorato. Considerando però che lo Spirito del Corvo Dorato era già morto, poteva essere solo quello della Fenice o quello dell’Uccello Vermiglio.


Anche se gli abitanti del Regno del Dio della Fiamma credevano che ormai nel loro Reame non ci fosse più nessuno Spirito Divino, ne erano convinti solo perché non erano mai riusciti a raggiungere il fondo della Prigione Infernale. Del resto, anche lo Spirito della Fenice di Ghiaccio sul fondo del Lago del Ghiaccio Infernale era riuscito a sopravvivere così a lungo soltanto grazie alla vena di energia del Ghiaccio. Senza dubbio, la vena di energia del Fuoco era molto più potente rispetto a quella del Ghiaccio nel Regno della Canzone Glaciale, quindi era più che plausibile che uno Spirito Divino fosse riuscito a restare in vita sfruttando il suo potere.


Affondando in linea retta per oltre quindici chilometri, Yun Che raggiunse il più in fretta possibile il fondo della Prigione Infernale. Quel luogo era un purgatorio così terrificante che le persone comuni non avrebbero mai potuto immaginarlo. L’energia del Fuoco era così violenta da superare di gran lunga persino i livelli di comprensione di qualcuno al Divine Master Realm. Una semplice fiammella raccolta da lì sarebbe stata sufficiente a far evaporare tutti gli oceani di un pianeta di medie dimensioni.


L’aura elementare del fuoco si riversò nel corpo di Yun Che come una tempesta, trasformandosi in sua forza misteriosa. Quando aveva visitato la Prigione Infernale per la prima volta era solo al Divine Origin Realm, ma siccome ora aveva raggiunto il Divine Tribulation Realm, era in grado di assorbire l’energia del Fuoco parecchie volte più in fretta. Se fosse rimasto in quel mondo fatto solamente di fiamme estremamente pure e di alto livello, anche se non avesse fatto nulla la sua forza misteriosa sarebbe comunque aumentata più rapidamente rispetto a quella di altri praticanti della Via Divina impegnati in allenamenti estenuanti. Tuttavia, era comunque assolutamente impossibile che la sua forza raggiungesse in breve tempo lo stesso livello di quella di Jun Xilei.


Lo sguardo di Yun Che si posò su un arco di luce rossa, estremamente distante ma ben visibile.


Quella era la Vena Primordiale del Fuoco.


Yun Che scattò verso la Vena alla sua massima velocità. La sua forza misteriosa era aumentata di molto, perciò era diventato anche molto più veloce rispetto alla sua visita precedente. L’arco di luce rossa sembrò avvicinarsi sempre di più, sebbene molto lentamente. Fu allora che il cuore di Yun Che cominciò improvvisamente a battere con forza, e lui si fermò.


<em>Questo è…</em>


Yun Che si portò una mano al petto senza rendersene conto. Avvertì una sensazione vaga e misteriosa, come se la sua anima fosse stata punta delicatamente da qualcosa privo di forma.


<em>Era… molto simile a quella dell’ultima volta!</em>


<em>Questa sensazione… di sicuro mi sta chiamando!</em>


Yun Che divenne entusiasta quando si accorse che la sua anima stava avendo la stessa reazione della volta precedente, e accelerò ancora di più. Attraversando strati e strati di fiamme divine, si fece strada dritto verso la Vena di Energia del Fuoco, mentre il suo cuore gradualmente batteva sempre più forte… Cosa c’era di preciso laggiù? Era lo Spirito della Fenice, quello dell’Uccello Vermiglio, o…


La Prigione Infernale era lunga oltre cinquecentomila chilometri. Se non avesse avuto l’arco di luce rossa come punto di riferimento, per Yun Che sarebbe stato estremamente difficile capire quale fosse la direzione corretta. Man mano che avanzava, poteva percepire la reazione della sua anima sempre più chiaramente.


Percorse cinquantamila chilometri, senza riposare un solo istante… e si avvicinò lentamente alla sua destinazione.


Alla fine, Yun Che si fermò. Di fronte ai suoi occhi c’era l’enorme arco di luce rossa, che sembrava un drago ritorto nel mezzo di quel mare di fuoco. Si distendeva a perdita d’occhio e sembrava non avere fine. Mentre osservava l’arco con lo sguardo perso nel vuoto, Yun Che avvertì un bizzarro senso di vuoto nella sua percezione spirituale… e in quello stesso istante, all’improvviso non riuscì più a percepire l’esistenza dell’Energia del Fuoco, per nulla, come se la sua percezione fosse stata assorbita da un invisibile buco nero. Continuò a percepire quella strana e inquietante sensazione per parecchio tempo, e tutto tornò lentamente nella norma soltanto quando distolse lo sguardo dall’arco di luce.


Senza alcun dubbio, la Vena Primordiale del Fuoco era allo stesso livello di quella del Ghiaccio sul fondo del Lago del Ghiaccio Infernale. Entrambe, del resto, emanavano energia risalente all’antica Era degli dei.


Nel Lago del Ghiaccio Infernale, però, c’era solo una piccola Vena di energia glaciale, mentre quella del Fuoco di fronte ai suoi occhi sembrava infinita. Probabilmente, l’energia contenuta al suo interno era così spaventosa e di livello così incredibilmente alto che Yun Che non riusciva neppure a percepirla.


“Probabilmente, nessuno penserebbe mai che… una Vena di Energia così terribilmente spaventosa sia nascosta in un Reame Intermedio come il Regno del Dio della Fiamma.” Yun Che non poté che sospirare, emozionato: “Se tutta quest’energia venisse indirizzata verso un altro Reame Stellare, potrebbe distruggere facilmente un Reame Superiore, o forse addirittura un Reame Sovrano, giusto?”


Yun Che sollevò lentamente un piede, dato che voleva riprendere il cammino, ma in quello stesso istante brillarono di fronte a lui due fiammate cremisi.


“Yun Che, finalmente sei arrivato. Questo Nobile Spirito ti ha atteso a lungo.”


Nella mente di Yun Che risuonò una voce debole e lontana, ma udibile chiaramente, che gli fece immediatamente alzare lo sguardo. In alto, sopra di lui, si aprirono poco a poco due lunghi e stretti occhi dorati… poi, la luce delle fiamme intorno a lui sembrarono subito diventare meno luminose, ed ebbe la sensazione che in tutto quell'enorme purgatorio non esistesse nient’altro eccetto quei due occhi.


“Tu sei… lo Spirito Divino della Fenice?”


I due occhi dorati erano molto più lunghi e stretti di quelli dello Spirito del Corvo Dorato. Vedendoli, a Yun Che tornò subito in mente la prima volta che aveva incontrato uno Spirito Divino in vita sua, più di dieci anni prima.


Quegli occhi erano identici a quelli della Fenice che aveva visto nel Terreno di Prova del Clan della Fenice, nella Catena Montuosa delle Diecimila Bestie dell’Impero Ventoblu!


Non appena quei due occhi si aprirono, anche l’aura divina delle Fiamme della Fenice discese su di lui dall'alto.


“Questa Nobile Anima non è un semplice Spirito Divino, ma un frammento d’Anima che la Fenice lasciò in questo mondo. Tre anni fa ho percepito la tua presenza, ma te ne sei andato prima di raggiungermi. Eppure, come mi aspettavo, finalmente sei arrivato. Anche questo sembra essere il volere del destino.”


Era davvero uno Spirito Divino della Fenice!


Dopo il primo Spirito della Fenice che aveva incontrato anni prima nel Clan della Fenice, questo era il secondo in cui si imbatteva! Inoltre, era l’unico Spirito Divino della Fenice del Regno degli Dei.


“Sei stato tu a guidarmi? E perché l’hai fatto anche tre anni fa? E poi, come fai a sapere il mio nome?” Yun Che diede voce ai suoi dubbi, ma subito dopo gli venne un’idea: “Per caso è stato l’altro Spirito Divino della Fenice a parlarti di me?”


“Esatto.” Rispose in tono calmo lo Spirito della Fenice: “Anche se siamo su piani d’esistenza differenti, siamo entrambi frammenti residui dell’anima della Fenice, perciò possiamo comunicare l’uno con l’altro attraverso messaggi verbali o trasferimenti di ricordi. Questa Nobile Anima non solo sa di te, ma sa anche che nel continente dove sei nato c’erano altri due Spiriti della Fenice. Uno di loro si era lasciato macchiare dagli affari mondani, abbandonando il volere della Fenice. Tuttavia, alla fine si è pentito e ha donato tutto ciò che possedeva a un’umana, dopo aver percepito l’incombenza della Grande Calamità. L’altro Spirito, invece, esiste ancora, ma anche lui è sull’orlo della scomparsa.”


“Eccetto questo, questa Nobile Anima è l’ultimo brandello di Spirito della Fenice in tutto il mondo. Tuttavia, posso sopravvivere soltanto affidandomi alla Prigione Infernale Cimitero di Dei. Se la lasciassi, morirei molto velocemente.”


“Grande… Calamità?” Yun Che ripeté quelle due parole: “Per caso stai parlando di quella… crepa cremisi?”


Negli ultimi giorni, aveva sentito Mu Bingyun parlare vagamente della “crepa cremisi”. Anche se non gli aveva spiegato nel dettaglio di cosa si trattasse, Yun Che lo aveva già capito a grandi linee. Così, aveva cominciato anche ad associare le due parole “crepa cremisi” a ciò che gli era stato detto dallo Spirito del Corvo Dorato e dalla Fenice di Ghiaccio.


“Corretto.” Anche se aveva risposto pronunciando una sola parola, la voce dello Spirito della Fenice era sembrata a Yun Che un sospiro proveniente dall’antichità.


“Cosa… cos’è di preciso? Si tratta davvero di una terribile catastrofe, come tutti stanno ipotizzando?” chiese frettolosamente Yun Che.


“Nessuno può saperlo.” Rispose lo Spirito della Fenice: “Anche per noi frammenti residui delle anime dei Veri Dei, che possediamo le loro capacità percettive, è impossibile sapere cosa si nasconda dietro quella crepa cremisi o perché si sia formata.”


“Tuttavia, c’è una cosa di cui questa Nobile Anima è assolutamente certa. Ciò che si trova oltre quella crepa cremisi non è una ‘possibile calamità’, ma una ‘calamità inevitabile’. Quando questa catastrofe si verificherà davvero, sarà molto, molto più terribile di quanto tutti voi possiate mai immaginare… figurarsi la Regione Orientale, forse neppure l’intero Regno degli Dei unendo le forze riuscirebbe a resistere.”


“Cosa?” le pupille di Yun Che si contrassero all’improvviso: “Neppure l’intero Regno degli Dei unendo le forze potrebbe resistere? Come può esistere qualcosa di così terrificante? Perché ne sei sicuro?”


“Perché ogni volta che percepisco l’aura della crepa cremisi, provo una paura sconfinata.”


Yun Che: “…”


Anche se era solo un Frammento d’Anima, era pur sempre al livello di un Vero Dio.


Per far provare a un Frammento d’Anima di un Vero Dio “una paura sconfinata”, semplicemente quando la percepiva da una così grande distanza… che genere di calamità doveva essere?


No! C’era qualcuno che forse conosceva la risposta… la Fenice di Ghiaccio, sul fondo del Lago del Ghiaccio Infernale! Era stata la prima a dire a Yun Che della futura “Calamità”, e sembrava sapere chiaramente quale fossero le sue cause. Era l’unica entità in tutto il Caos Primordiale a conoscere davvero le fonti e il livello della Calamità.


Eppure, gli aveva anche detto che al momento non poteva spiegargli nulla.


<em>Si può sapere cosa diavolo è…? Cos’è quella dannata crepa cremisi?</em>


“Anche se tutti noi siamo solamente Frammenti d’Anima, abbiamo comunque l’estremo orgoglio e la grande dignità degli Dei. Normalmente, non faremmo per nulla al mondo qualcosa come rinunciare alla nostra esistenza per il bene di un essere umano. Nonostante questo, sul pianeta dove sei nato, uno Spirito Divino della Fenice ha donato tutto sé stesso a una ragazza umana. E anche qui nel Regno del Dio della Fiamma, l’ultimo Spirito Divino del Corvo Dorato ha donato tutto sé stesso a un ragazzo umano di nome Huo Poyun.”


“L’unico motivo per cui lo hanno fatto è esattamente questa ‘Calamità inevitabile’ che si verificherà in futuro.”


“E questa Nobile Anima ti ha guidato fin qui per la stessa ragione!”
                                


                                



