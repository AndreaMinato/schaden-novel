---
title: Capitolo 1208 – Spada Sacra del Corvo Dorato
pubDate: 2025-02-27T08:14:48.752Z
tags:
    - atg
---


<em><strong>Capitolo regolare, 2 in coda, 0/10 donazione</strong></em>


<em><strong>-Alstor</strong></em>


Yun Che non era più il ragazzo immaturo di un tempo e negli anni precedenti aveva già incontrato qualche altro Spirito Divino. Grazie alla sua esperienza, di fronte allo Spirito della Fenice in fondo a quell’inferno di fuoco provava più rispetto che paura.


Le parole dello Spirito della Fenice lo fecero sobbalzare. Esclamò, emozionato: “Intendi dire che… mi donerai ciò che resta del tuo Sangue Divino e della tua Anima?”


Il motivo per cui era tornato alla Prigione Infernale Cimitero di Dei era cercare qualcosa che potesse far aumentare la sua forza in poco tempo. Anche se non avesse trovato nulla, avrebbe comunque potuto usare le Perle della Ruota del Tempo per coltivare la sua forza misteriosa assorbendo l’energia elementare sul fondo della Prigione. Ma per sua fortuna, al suo interno era rimasto un ultimo Spirito Divino, e a giudicare dalle sue parole sembrava avere intenzione di donargli il suo potere senza neppure che lui l’avesse chiesto.


“Tu, che hai ereditato il potere del Dio Malvagio, sei senza dubbio la persona che è in grado di sfruttare la forza della Fenice al massimo del suo potenziale. So della tua esistenza da molto tempo, ma non mi sarei mai aspettato che un giorno saresti arrivato di fronte a me, quindi puoi immaginare quanto fossi felice tre anni fa, quando percepii la tua presenza. Sono sicuro che non deluderai la Fenice e realizzerai le sue ultime volontà, dopo aver ricevuto ciò che resta del suo potere.”


Il tono di voce dello Spirito della Fenice era serio e solenne, ma era anche sincero e lasciava trapelare la sua serenità, dovuta al fatto che il suo desiderio si sarebbe avverato.


Il potere di uno Spirito Divino era il più grande dono che si potesse desirare. Per riceverlo, non si doveva essere soltanto incredibilmente fortunati, ma di solito si dovevano anche superare molte dure prove prima di ottenerne una parte. Ma in questo caso, era stato lo Spirito della Fenice a guidare a sé Yun Che, per poi affermare di volergli donare di sua spontanea volontà tutto ciò che gli rimaneva. Yun Che stesso non aveva osato chiedergli di concederglielo… molto probabilmente era la prima persona in assoluto a ricevere un trattamento così preferenziale nell’intera storia del Regno degli Dei.


Del resto, era anche l’unica persona degna di riceverlo.


“Se solo fossi arrivato qui qualche anno fa, di sicuro lo Spirito del Corvo Dorato avrebbe scelto te, e non Huo Poyun.”


Lo Spirito della Fenice pronunciò quelle parole con un chiaro e lieve rimpianto.


Naturalmente, Yun Che non aveva alcun motivo per rifiutare l’offerta. Provando un misto di entusiasmo e gioiosa incredulità, si lasciò sfuggire un sospiro di sollievo e poi chiese: “Spirito della Fenice, se un giorno dovesse scoppiare la calamità della Crepa Cremisi, al mio attuale livello sarei abbastanza forte da resisterle?”


Lo Spirito della Fenice rimase a lungo in silenzio, prima di rispondere lentamente alla domanda di Yun Che: “Tu hai ereditato il potere del Dio Malvagio. Perciò, al momento, sei l’unica persona ad aver ereditato il potere di un Dio della Creazione, nonché l’essere umano più speciale dell’intero universo. Tuttavia, sei pur sempre solo un umano. La tua forza e la tua stessa esistenza non sono più grandi di un granello di polvere, in confronto al terribile disastro che sicuramente si verificherà.”


Yun Che: “…”


“Quella non è una calamità che chiunque possa affrontare. Se tutti gli abitanti dell’intero Regno degli Dei lasciassero da parte i loro pregiudizi basati sulle razze, il loro rancore verso gli altri Reami Stellari e le faide personali, se tutti unissero le forze senza alcuna intenzione egoista e si opponessero al nemico con tutto ciò che hanno, fino all’ultimo respiro, allora forse avremmo appena una minima possibilità di sopravvivere.”


Yun Che: “…”


“Questo disastro sarà una prova per l’intero Regno degli Dei. Il motivo per cui tutti noi abbiamo deciso di donare ciò che resta del nostro potere a degli esseri umani è quello di piantare il maggior numero possibile di semi di speranza. È anche l’unica cosa che possiamo fare. Tu sei in grado di utilizzare al massimo il mio potere, ma la forza di un singolo individuo non sarà altro che un granello di polvere di fronte a quella terribile calamità.”


Per parecchio tempo, Yun Che non seppe cosa dire.


In solo poche frasi, lo Spirito della Fenice aveva dato a Yun Che una vaga idea della portata del futuro disastro. Si trattava di un evento che avrebbe potuto molto probabilmente distruggere l’intero universo.


Se la calamità menzionata dallo Spirito della Fenice e quella di cui gli aveva parlato la Fenice di Ghiaccio erano la stessa, allora perché il primo aveva detto che il suo potere non era altro che un granello di polvere di fronte ad essa, mentre la seconda aveva affermato che lui era l’unica persona in grado di impedirla…?


Cosa sapeva la Fenice di Ghiaccio?


“Quindi… sai più o meno quando si verificherà questo disastro?” domandò Yun Che.


“No, non lo so. Non è qualcosa che si possa prevedere. Potrebbe succedere fra qualche anno, fra qualche decina d’anni, fra cento o mille anni, oppure già domani.”


“Percepisco la tua grande sete di forza. Donarti ciò che rimane del mio potere è anche l’opzione migliore che mi rimanga. Tuttavia, spero che sarai almeno disposto a portare il fardello implicato da questo dono, e che diventerai un raggio di speranza quando la calamità si verificherà.”


Yun Che non chiese altro. Annuì con decisione e rispose: “In questo momento ho davvero bisogno di potere. Non preoccuparti, se questa calamità è terrificante come sostieni, allora in ogni caso non potrei fuggire da nessuna parte.”


“Molto bene.” Gli occhi della Fenice brillarono di una strana luce: “Ormai non resta molto di me, altrimenti non sarei stato costretto a segregarmi in questa Prigione Infernale.”


“Ti concederò le ultime sette gocce del mio Sangue Divino, l’ultimo sette percento della mia Anima, e…”


“La versione completa dell’Ode della Fenice!”


Il cuore di Yun Che cominciò a battere con forza.


Lo Spirito della Fenice era ormai così debole da non poter neppure lasciare la Prigione Infernale, quindi non era molto sorpreso dal fatto che gli fossero rimaste solo sette gocce di Sangue Divino. La versione completa dell’Ode della Fenice, però, gli sarebbe stata di enorme aiuto!


Al momento, conosceva soltanto i primi sei stadi dell’Ode della Fenice. Di conseguenza, non era neppure lontanamente paragonabile alle complete Cronache del Mondo Ardente del Corvo Dorato. Tuttavia, se ne avesse ricevuto la versione completa, insieme ad ancora più Sangue della Fenice e a un frammento più grande della sua Anima, finalmente le sue Fiamme della Fenice sarebbero state alla pari di quelle del Corvo Dorato!


Gli occhi della Fenice improvvisamente brillarono molto più intensamente. Poi, il mare di fuoco si aprì, e fra di essi comparve una piccola goccia cremisi che bruciava violentemente, simile a una stella. Emanava la pura, potente e maestosa aura divina della Fenice.


“Questa è l’ultima eredità lasciata in questo mondo dalla Fenice. Oh umano che hai ricevuto il potere del Dio Malvagio, questa Nobile Anima ora ti farà dono della forza e delle ultime volontà della Fenice!”


Dopo il maestoso grido della Fenice, la goccia cremisi volò verso Yun Che e penetrò nella sua fronte senza incontrare alcuna resistenza.


Sette gocce del Sangue Primario della Fenice e parte della sua Anima Divina entrarono subito all’interno del corpo di Yun Che. L’altro frammento d’anima della Fenice in suo possesso emise subito un lungo grido, e le tre gocce del suo Sangue che possedeva da anni cominciarono spontaneamente a ribollire nelle sue vene, facendo sì che il suo corpo venisse avvolto dalle Fiamme della Fenice per parecchio tempo.


Yun Che poteva percepire chiaramente la grande forza del frammento di Anima della Fenice che aveva ricevuto, nonché la versione completa dell’Ode della Fenice inscritta in esso.


Tuttavia, la luce negli occhi dello Spirito Divino divenne spenta e opaca, e la sua aura divenne all’istante quasi dieci volte più debole di prima.


“Il frammento di Anima che ti ho donato contiene la versione completa dell’Ode della Fenice e tutto ciò che resta del mio potere. Sfortunatamente, è così debole da poter far aumentare la tua forza misteriosa di al massimo mezzo livello. In ogni caso, però, dovrebbe esserti comunque abbastanza utile.”


“Inoltre, dovresti riuscire a raffinare l’Anima Divina e le sette gocce di Sangue Primario senza alcuna difficoltà.”


Lo Spirito della Fenice aveva lo stesso tono orgoglioso e maestoso di sempre, ma era anche inconfondibilmente debole.


Yun Che arginò le reazioni che stavano risonando nel suo corpo e fece un profondo inchino verso lo Spirito della Fenice: “Grazie per il tuo dono, Spirito della Fenice. Prometto che non ti deluderò.”


Conosceva fin troppo bene le conseguenze di un dono del genere… lo Spirito della Fenice sarebbe scomparso completamente dal mondo nel giro di breve tempo.


“Non c’è bisogno che mi ringrazi.” Rispose lo Spirito della Fenice: “Questa è la decisione che questa Nobile Anima ha preso seguendo il volere della Fenice. In effetti, sei stato tu a realizzare il mio ultimo desiderio, arrivando qui. Detto questo…”


Lo Spirito della Fenice si abbandonò improvvisamente a un lungo sospiro: “Temo di essere destinato a infrangere l’ultima promessa che feci allo Spirito del Corvo Dorato.”


Yun Che era confuso, ma dopo un paio di secondi si ricordò improvvisamente di una cosa. Balbettò: “Intendi dire… la Spada Sacra del Corvo Dorato?”


“Le leggende riguardo alla Spada Sacra del Corvo Dorato risalgono alla fondazione del Regno del Dio della Fiamma. Non mi sorprende che anche tu ne abbia sentito parlare.” Rispose lo Spirito della Fenice: “Esatto, lo Spirito del Corvo Dorato mi ha affidato la sua Spada Sacra subito prima di svanire definitivamente. Molto tempo fa, era un prezioso tesoro lasciato in eredità dal Corvo Dorato stesso, sopravvissuto all’estinzione degli Dei e dei Diavoli proprio perché era custodita sul fondo di questa Prigione Infernale. In effetti, è solo per questo che è rimasta intatta fino a quest’oggi. Eppure, dato che a ogni giorno che passa c’è sempre meno Energia Primordiale, la maggior parte del suo potere si è dissipato da tempo. In ogni caso, è pur sempre un’arma incredibilmente potente rispetto agli standard di quest’era, e non può essere impugnata da chiunque.”


“Lo Spirito del Corvo Dorato fu costretto a tenere qui la Spada Sacra perché era l’unico modo per rallentare la dispersione del suo potere divino. Gli avevo promesso che, se si fosse presentato qui qualcuno in grado di impugnarla, gliel’avrei donata.”


“Quel ragazzo umano di nome Huo Poyun è l’unico in tutto l’universo a essere degno di utilizzarla. Tuttavia, questa Nobile Anima non potrà continuare ad attendere il giorno in cui il suo potere sarà maturato appieno. Posso solo sperare che non dimentichi mai la leggenda della Spada Sacra del Corvo Dorato, e che prima o poi venga fin qui sul fondo della Prigione Infernale per cercarla.”


La Fenice e il Corvo Dorato erano due divinità opposte, incompatibili l’una con l’altra, ma lo Spirito della Fenice non si era mai dimenticato dell’ultimo compito che quello del Corvo Dorato gli aveva affidato subito prima di svanire nel nulla. Mentre parlava, lo Spirito della Fenice era chiaramente triste e pieno di rimorso.


Yun Che non raffinò immediatamente il Sangue e l’Anima della Fenice. Al contrario, inarcò le sopracciglia e sembrò riflettere su qualcosa per qualche istante: “Spirito della Fenice, quali sono i requisiti per potere impugnare la Spada Sacra del Corvo Dorato?”


“Bisogna possedere una grande forza misteriosa e aver padroneggiato le Fiamme del Corvo Dorato fino a un certo livello… questo secondo requisito è particolarmente importante.”


“…che livello è necessario, di preciso?” gli occhi di Yun Che si illuminarono.


“Nine Suns Heaven’s Fury!”


Yun Che sembrò essere stato colto leggermente alla sprovvista: “Intendi dire che bisogna essere abbastanza abili da aver compreso Nine Suns Heaven’s Fury?”


“La Thousand Feather Nether Annihilation Song dell’Uccello Vermiglio, il World Illuminatory Red Lotus della Fenice e la Nine Suns Heaven’s Fury del Corvo Dorato rappresentavano i limiti estremi delle tre Fiamme Divine. Per gli umani è molto, molto difficile padroneggiare queste tecniche, e non è affatto un risultato che si possa ottenere semplicemente attraverso una grande abilità.”


“Detto questo, se un umano riuscisse a padroneggiare il potere divino delle Fiamme del Corvo Dorato al punto da saper utilizzare Nine Suns Heaven’s Fury, la Spada Sacra lo riterrebbe degno di impugnarla.”


Quando sentì quelle parole, Yun Che chiese con serietà: “In questo caso, posso provare a estrarre la Spada Sacra del Corvo Dorato dalla Prigione Infernale?”


Lo Spirito della Fenice rimase in silenzio per qualche istante, e la sua aura sembrò tremare leggermente. Tuttavia, non chiese nulla a Yun Che: “D’accordo.”


Il mare di fuoco si increspò e le sue feroci onde si separarono di nuovo. A tre chilometri di distanza, di fronte a sé, Yun Che vide un bagliore scarlatto e dorato, incredibilmente luminoso nonostante le fiamme circostanti.


Si trattava di una gigantesca spada dorata. Metà di essa era avvolta da fuoco rosso, mentre l’altra metà era conficcata nella roccia scarlatta e non si riusciva a vedere… Yun Che la fissò con attenzione.


“Prova pure ad estrarla.”


Yun Che attraversò onde e onde di fiamme, fino a fermarsi di fronte all’enorme spada dorata. Mentre si avvicinava, una terrificante aura di spada e un’aura del Corvo Dorato altrettanto terrificante sferzarono il suo volto.


Sembrava che all’interno della spada ci fosse un vulcano attivo, pronto a eruttare in qualsiasi momento. Anche se soltanto metà dell’arma era visibile, la sua aura era comunque molte, molte volte più intensa di quella della Spada Colpo Celeste Nemesi dei Diavoli.


Yun Che fece un ultimo passo in avanti e inspirò a fondo. Le sue dita si strinsero lentamente intorno all’elsa della spada infuocata e raccolse tutto la sua Energia Misteriosa. Poi, diede uno strattone.


Bang!!


l'Energia Misteriosa di Yun Che esplose verso l’esterno e le Fiamme del Corvo Dorato bruciarono caoticamente intorno a lui. Non solo non era riuscito a sollevare la Spada Sacra del Corvo Dorato, ma non aveva neppure suscitato alcuna reazione in essa; non era riuscito neppure a farla tremare leggermente. Era come se fosse completamente vincolata a quel luogo.


Yun Che si accigliò visibilmente, ma non si arrese. Attivò Tuono e utilizzò subito il massimo della sua forza. Contemporaneamente, incanalò al limite le Cronache del Mondo Ardente, facendo innalzare le Fiamme del Corvo Dorato fino a parecchie centinaia di metri.


Strinse di nuovo l’elsa della spada e fece un altro profondo respiro. Poi, gridò a squarciagola.


BOOM!


Un’esplosione terrificante travolse il fuoco intorno a Yun Che. Nell’area circostante si formò un’immensa zona di vuoto, a causa dell’improvvisa esplosione d’energia… eppure, la Spada Sacra del Corvo Dorato rimase ancora più ferma che mai.


Hoo…


Yun Che sapeva che sarebbe stato inutile continuare a provare ad estrarla, dal momento che non c’era stata alcuna reazione neppure dopo che aveva tentato con tutte le sue forze. Allontanò le mani dall’elsa della Spada e sospirò debolmente: “Come immaginavo, non ha funzionato.”


Era sicuro che il problema non fosse la sua padronanza delle Fiamme del Corvo Dorato, quindi l’unica spiegazione era che non riusciva a sollevare la Spada perché la sua forza misteriosa era ancora troppo bassa. Se non fosse diventato più forte, non sarebbe stato mai riconosciuto dalla Spada Sacra del Corvo Dorato come suo legittimo proprietario, anche se possedeva il potere del Dio Malvagio.


“Eh? Eeeeeeeeeh? Cos’è questo profumo? Che buon profumino… delizioso!!”


Subito dopo che Yun Che ebbe rinunciato a provare, nelle sue orecchie risuonò all’improvviso la voce agitata di una ragazzina. Nello stesso istante, sul suo braccio sinistro si accese un bagliore rosso e Hong’er comparve subito di fronte a lui. I suoi occhi vermigli si stavano muovendo freneticamente tutt’intorno.


“Hong… Hong’er?” Hong’er spesso ignorava i suoi ordini e compariva nel mondo reale di sua volontà, quindi il fatto in sé non era nulla di speciale. Tuttavia… in quel momento si trovavano sul fono della Prigione Infernale Cimitero di Dei!


Eppure, Hong’er non sembrava neppure infastidita dall’oceano di fiamme incandescenti intorno a lei. Ignorò completamente Yun Che, dato che era incredibilmente concentrata ad annusare l’aria con il suo naso delicato: “E’ così buono! Non ho mai sentito un profumo così buono. Dov’è dov’è dov’è… eh?”


Lo sguardo di Hong’er si posò sulla Spada Sacra del Corvo Dorato.


Yun Che se ne accorse e spalancò subito gli occhi…


<em>Aspetta… aspetta un attimo? Lei vuole… vuole davvero…</em>


<em>Non può farlo… giusto?</em>


“Wah!” Hong’er esultò con immensa gioia e scattò verso la Spada Sacra del Corvo Dorato, veloce come un fulmine.
                                


                                



