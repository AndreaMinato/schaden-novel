---
title: Capitolo 1209 – Rinascita della Spada Colpo Celeste Nemesi dei Diavoli
pubDate: 2025-02-27T08:14:48.752Z
tags:
    - atg
---


<em>CAPITOLO SPONSORIZZATO ringraziamo Roberto!
1 in coda (1 Roberto), 0/10 donazione</em>
<em>-Schadenfreude</em>


"Hong'er, tu... aspetta... aspetta un minuto!"


Com'era possibile che Hong'er prestasse attenzione a Yun Che dopo aver incontrato del cibo così delizioso? Si precipitò sulla Spada Sacra del Corvo Dorato così velocemente che Yun Che non riuscì a reagire in tempo. Dopodiché vide i suoi occhi brillare mentre apriva la bocca, rivelando i suoi canini affilati.


La saliva stava colando dalle sue labbra, come se fosse stata attirata dalla spada.


"Ah... ferma!!"


Yun Che impallidì per lo spavento mentre cercava di raggiungerla frettolosamente. Non perché temesse che la lama venisse danneggiata da Hong'er... ridicolo! Era la Spada Sacra del Corvo Dorato, un oggetto divino lasciato dall'antica Era degli Dei! Nonostante fosse molto più debole ora, era comunque un'esistenza al livello di un Vero Dio. Come poteva un'ordinaria spada profound competere con essa?


Temeva davvero che Hong'er sarebbe rimasta ferita dall'arma.


Dato il potere della lama, anche un solo morso sarebbe stato sufficiente a causare un lieve danno.


Hong'er però aveva già morso la lama quando Yun Che gridò per lo spavento.


Clack!


Con uno schiocco, un buco apparì nella Spada Sacra del Corvo Dorato.


La lama era stata morsicata come un cracker dorato.


Yun Che spalancò gli occhi e si irrigidì.


Le guance di Hong'er si gonfiarono mentre masticava. I suoi occhi brillarono con una luce scarlatta entusiasta: "Wow! Così buono... così gustoso!!"


"Sss..."


La prigione infernale si agitò all'improvviso e perfino le pupille della Fenice si rimpicciolirono: "Lei... lei... cos'è esattamente?!"


La voce divina della Fenice stava tremando di paura... perché perfino un'esistenza al suo livello non sapeva spiegarsi cosa fosse successo.


Fu solo ora che Yun Che si riprese dal suo stordimento, come se si fosse risvegliato da un sonno profondo. Si precipitò verso la ragazza ruggendo: "Hong'er, non puoi mangiarla!!"


Hong'er sussultò per la sorpresa. Iniziò a scappare come un fulmine, sfuggendo dalle grinfie di Yun Che.


La Spada Sacra del Corvo Dorato, che non si era mossa minimamente quando Yun Che aveva cercato di spostarla, era stata sollevata facilmente da Hong'er. La ragazza volò lontano portandosela via... senza la minima difficoltà, come se fosse un bastone di legno qualunque che aveva raccolto per strada.


"~！@#￥%…" Yun Che strabuzzò gli occhi. Ben presto gridò in modo strano per poi rincorrere di nuovo la ragazza: "Hong'er! Non puoi davvero mangiarla!!"


"Wuaaah!" Vedendo che Yun Che stava per rubarle il cibo, Hong'er urlò e scappò via senza esitare tenendo stretta la Spada Sacra del Corvo Dorato che era grossa due volte il suo corpo.


Yun Che al momento era ad un livello elevato ed era anche nella prigione infernale, eppure Hong'er l'aveva già seminato. Fuggì in un batter d'occhio, sembrava una luce scarlatta scattante... Non solo stava portando una spada mentre correva, la stava anche mordicchiando. Sia la sua velocità che il ritmo con cui la divorava erano terrificanti. Risuonarono costantemente degli schiocchi mentre continuava a mordere e a masticare la lama...


Sembrava anche che riecheggiasse il lieve grido di paura dell'anima del Corvo Dorato al suo interno.


Yun Che non era riuscito a prendere Hong'er nemmeno quando la ragazza aveva mangiato la sua Spadone del Drago. In seguito non aveva potuto fermarla nemmeno quando aveva divorato la Spada Diabolica Notte Eterna. Ora la forza misteriosa di Yun Che aveva raggiunto gli stadi avanzati del Divine Tribulation Realm... ma non riusciva ancora a prenderla!


Dopo un po' si fermò e rinunciò ad inseguirla. Fissò Hong'er... e la Spada Sacra del Corvo Dorato che stava scomparendo velocemente.


In una decina di secondi, lo spadone fu divorato completamente da Hong'er. Quando la lama scomparì completamente, la fiamma del Corvo Dorato che la ricopriva da chissà quanto tempo si estinse completamente. Era rimasta solo un'impugnatura spenta e scialba.


Hong'er giocherellò con l'impugnatura mentre stava guardando Yun Che che era di fronte a lei. Gonfiò le guance e masticò il resto della spada sorridendo radiosamente. Alzò le sue sopracciglia delicate: "Ho già finito di mangiarla, quindi sarebbe inutile per il maestro inseguirmi ora. Eheheheh..."


Gulp... Yun Che deglutì.


Gulp! Hong'er strinse gli occhi con uno sguardo estatico: "Così, così buona. È così gustosa, meglio di tutto ciò che ho mangiato fino ad ora. Maestro, sei stato così gentile nel trovarmi una cosa così gustosa da farmi mangiare."


Yun Che rimase a bocca spalancata e non riuscì a riprendersi per un po'.


Era la Spada Sacra del Corvo Dorato...


La Spada Sacra del Corvo Dorato!!!


Era stata mangiata da Hong'er... come se fosse una lama ordinaria?!


Aveva mangiato la Spada Diabolica Notte Eterna in passato... nonostante l'arma avesse perso tutta la sua energia, era comunque un'antica arma di un diavolo e quindi era stato piuttosto spaventoso vederla mentre se la divorava. Stavolta però aveva mangiato un tesoro come la Spada Sacra del Corvo Dorato!


La Spada Sacra del Corvo Dorato era assolutamente diversa da quella del diavolo che aveva perso tutta la sua energia. Era stata lasciata dal Corvo Dorato e lo spirito della Divina Fenice la stava proteggendo... era un'arma divina che non lo aveva riconosciuto nonostante tutti i suoi sforzi!


Chi avrebbe pensato che un'arma del genere sarebbe stata mangiata completamente da Hong'er come se fosse una comune spada?!


Hong'er era sempre stato un mostriciattolo sconcertante, ma q-q-questo...


"È... davvero... riuscita a mangiare la Spada Sacra del Corvo Dorato... Davvero..."


La voce del Divino Spirito della Fenice stava tremando... Non c'erano dei in questo mondo, quindi era inconcepibile che una creatura al livello di un Vero Dio sussultasse per lo spavento.


"Chi... è? Cos'è?"


"Ah... Eh..." Yun Che alzò la testa. Rimase stordito per un po' per poi rispondere: "Lei è... lo spirito della spada in mio possesso. Normalmente mangia spade. Umh... non sapevo che potesse anche mangiare la Spada Sacra del Corvo Dorato..."


Yun Che era sconvolto. <em>Oh ca**o... cosa dovrei fare ora?!


Era un oggetto divino lasciato da un Vero Dio, dannazione... come ha fatto a mangiarselo? Non è più un problema di spreco o di profanazione. Come potrò compensare per questo? Dovrò offrire la mia testa come risarcimento, uh?!</em>


"Spirito della spada? Esiste uno spirito del genere... in questo mondo?" Disse con dubbio la Fenice. Il suo potere spirituale era concentrato su Hong'er. Sapeva che la ragazza era presente, ma inaspettatamente non poté percepire la sua esistenza. "Il nucleo della Spada Sacra del Corvo Dorato è stato forgiato con il divino osso del sacro antenato, il Corvo Dorato, che è nato dall'energia primordiale dell'universo. Romperlo è quasi impossibile perfino per il potere di un vero dio. Quindi com'è possibile...? Come...?"


"Eh... Forse... è-è perché..." Yun Che voleva dare una spiegazione, ma la spada era un tesoro al livello di un vero dio lasciato proprio dal Corvo Dorato ed era di fronte al grande ed esperto Divino Spirito della Fenice. Non importava quanto si lambiccasse il cervello, era impossibile per lui inventarsi una spiegazione plausibile.


Yun Che: "...?"


"Wow! Questo fuoco sembra uguale a quello del maestro. È così caldo." Hong'er stese le braccia e i suoi occhi brillavano mentre il suo corpo veniva coperto dalle fiamme. Ben presto, strinse di nuovo gli occhi e il suo tono di voce si ammorbidì gradualmente: "Mmh... mi sento così stanca all'improvviso. Voglio davvero andare a dormire."


Dopo essersi stiracchiata mentre sbadigliava, il suo corpo si trasformò in una luce scarlatta e tornò da Yun Che.


Il giovane rimase stordito sul posto... Non aveva assolutamente usato le Storie del Mondo Ardente, ma il corpo di Hong'er era stato avvolto dalle fiamme del Corvo Dorato!


Che fosse avvenuto un cambiamento in lei dopo aver mangiato la Spada Sacra del Corvo Dorato?


Pensando questo, Yun Che evocò subito la Spada Colpo Celeste Nemesi dei Diavoli.


L'enorme lama apparì a mezz'aria. Yun Che la afferrò per esaminare la sua aura, tuttavia sentì le braccia molto pesanti, come se dovessero reggere una montagna.


BOOM!!!!!!!


La spada si impiantò nel terreno trascinandolo giù. Risuonò un'esplosione tonante e la prigione infernale fremette. L'intera zona sembrò tremare lievemente.


Yun Che era piegato e strabuzzava gli occhi. Stava stringendo con tutte le sue forze l'impugnatura della spada, delle vene blu stavano spuntando sulle sue braccia e la sua espressione divenne tesa... ma la Spada Colpo Celeste Nemesi dei Diavoli non si mosse di un pollice.


<em>Questo... questo è...</em>


Yun Che strinse i denti rilasciando Energia Misteriosa. Ci fu un rimbombo e la roccia divina ai suoi piedi esplose.


Tuttavia la Spada Colpo Celeste Nemesi dei Diavoli non si mosse minimamente. Era come se fosse bloccata sul posto da potere celeste. Yun Che si accigliò e gridò mentre attivava la porta "Tuono". Dopo un tuono soffocato, riuscì finalmente a sollevare poco a poco l'arma... Stava emettendo un'aura così tirannica e terrificante che Yun Che non riusciva a credere ai suoi occhi.


Un po' di secondi dopo riuscì finalmente a sollevare la Spada Colpo Celeste Nemesi dei Diavoli. Poi menò un colpo verso il basso.


BOOOOM!


Risuonò un'esplosione terrificante che sembrò scuotere il mondo intero. Le fiamme di fronte agli occhi di Yun Che si spensero. Il giovane emise un ringhio soffocato mentre la Spada Colpo Celeste Nemesi dei Diavoli gli scivolò di mano e cadde pesantemente a terra. Le sue braccia penzolavano verso il basso mentre tremava intensamente.


Questo ondeggiamento... solo questa mossa aveva usato tutte le energie di Yun Che. Stava ansimando pesantemente mentre il suo corpo si intorpidiva. Quasi non si sentiva più le braccia.


Non aveva però il tempo di preoccuparsi di questo. Stava guardando di fronte a sé.


La prigione infernale si stava agitando e sul pavimento era inciso il solco di una spada. Nonostante il potere devastante delle fiamme attorno, il marchio continuava a rimanere e non mostrò segni di scomparire nemmeno dopo molto tempo.


Questo luogo non era un mondo ordinario, ma il fondo della Prigione Infernale Cimitero degli Dei!!


"Questo è... il mio potere...?" Yun Che abbassò la testa mentre mormorava tra sé e sé con incredulità.


"L'aura della Spada Devil Slaying..." Disse lo spirito del Corvo Dorato: "No... C'è anche quella della Spada Sacra del Corvo Dorato!"


"Questa lama... ha assimilato davvero il potere della Spada Sacra del Corvo Dorato?! Cos'è esattamente...?"


Yun Che non rispose. Si sedette a gambe incrociate mentre stava ansimando e afferrò l'impugnatura della Spada Colpo Celeste Nemesi dei Diavoli con entrambe le mani. Non aveva più la forza di sollevarla... ma il suo sguardo mostrava una strana luce entusiasta.


Yun Che tirò fuori una Perla della Ruota del Tempo. Prima che potesse impiegare la sua Energia Misteriosa per attivarla, le fiamme della prigione infernale la bruciarono e la barriera della perla si attivò silenziosamente attorno a Yun Che.


Divina Regione Orientale, Regno degli Dei Lunari.


Questo posto era un luogo trascendente dato che era uno dei quattro regni sovrani della regione. Numerose persone lo avevano venerato per innumerevoli anni. Era un'esistenza ancora più sacra del Palazzo della Luna dei miti e delle leggende del mondo dei mortali.


La Sala dell'Imperatrice Divina era nel Palazzo degli Dei Lunari, che era l'area principale del Regno degli Dei Lunari. Era il posto più sacro in assoluto.


Anche persone distinte come gli Dei Lunari, che guardavano con sdegno tutte le altre creature al mondo, non avrebbero osato mettere piede facilmente in questo posto.


Coltivatori ad un livello così elevato disdegnavano le ricchezze, ma ogni angolo della Sala dell'Imperatrice Divina poteva essere descritta come assolutamente sontuosa. Le piastrelle del pavimento e i mattoni di questa stanza erano fatti da Gemma Lunare, il legno dei tavoli e delle sedie era dell'Albero della Luna Nascosta e il tessuto del letto, delle tende e di altri oggetti era così sontuoso che una persona ordinaria non poteva nemmeno immaginarsi quanto fosse prezioso.


Questo perché questo posto era la residenza della donna più grandiosa del Regno degli Dei Lunari.
                                


                                



