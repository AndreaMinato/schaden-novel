---
title: Capitolo 1210 – Imperatrice degli Dei Lunari
pubDate: 2025-02-27T08:14:48.752Z
tags:
    - atg
---


<em><strong>Capitolo Sponsorizzato! Grazie mille Roberto! 0 in coda, 0/10 donazione</strong></em>


<em><strong>-Alstor</strong></em>


Al centro della sala principale c’era un alto e largo specchio di cristallo, sul quale si rifletteva l’immagine di una donna meravigliosa come un sogno, seduta su una sedia. Non era truccata, ma non importava, perché i cieli stessi sembravano aver fatto tutto ciò che fosse in loro potere per rendere perfetto il suo viso. La sua pelle era il miglior esempio che potesse esistere per l’espressione “pelle di giada, carne di ghiaccio”, e non un solo tratto del suo volto, del suo colorito candido come la neve o delle sue labbra vermiglie era sgraziato, sgradevole o volgare.


Eppure, quel viso perfetto trasmetteva anche una freddezza e un distacco che avrebbero spinto chiunque a distogliere lo sguardo. Sembrava una pura e immacolata fata, originaria di un mondo ancora più in alto dei nove cieli.


Una giovane ragazza con indosso un lungo abito bianco come la luna stava pettinando la donna. Più la ragazzina osservava nello specchio quel riflesso dalla bellezza irreale, più si perdeva nei suoi pensieri. Mormorò, con lo sguardo perso nel vuoto: “Imperatrice Divina… lei è così bella. Sembra quasi una fata discesa dai cieli… neppure la Dea e l’Imperatrice dei Draghi delle leggende possono superarla, ne sono sicura…”


“Non mi sorprende che l’Imperatore sia così innamorato di lei, Imperatrice. Soltanto una fata come lei è degna del suo amore.”


La donna rimase in silenzio. I suoi occhi erano trasparenti come l’acqua.


La giovane ragazza adornò i capelli dell’Imperatrice con una semplice forcina a forma di nuvola. Poi, li distese con attenzione sulle sue spalle.


“Imperatrice Divina.” La ragazzina non riuscì a trattenersi dal farle domande, mentre le pettinava i capelli: “Perché non vuole lasciar crescere ancora un po’ i suoi capelli? Considerando la sua bellezza strabiliante, sicuramente se avesse i capelli lunghi sarebbe ancora più stupenda.”


L’Imperatrice Divina abbassò leggermente lo sguardo e sussurrò: “Avevo tagliato i miei capelli per amore, ma quell’uomo è morto, il mio amore è scomparso, quindi perché dovrei lasciarli crescere?”


“Ah?” la ragazzina sbatté le palpebre, sorpresa.


Quando ebbe finito di pettinarle i capelli, la ragazzina osservò il riflesso dell’Imperatrice nello specchio, come aveva continuato a fare per tutto il tempo. Aveva gli occhi brillanti; era per metà stupita e per metà incantanta.


“Imperatrice Divina, Jin Yue ha sentito dire che i prossimi quattro Giovani Divini della Regione Orientale sono stati scelti ufficialmente.” La ragazzina riferì alla donna la notizia più recente della Regione Orientale, pur sapendo che non le importava di nulla e di nessuno, né nel Regno degli Dei Lunari né al suo esterno.


“… immagino che l’Assemblea Profound God si concluderà molto presto.” Rispose a bassa voce l’Imperatrice. Il suo tono era stato delicato e indifferente come uno specchio d’acqua.


“Mn! L’Imperatore Divino vorrà che l’Assemblea si concluda il prima possibile, così potrà finalmente ufficializzare il vostro matrimonio.” La ragazzina inarcò le labbra in un piccolo sorriso, mentre parlava: “Considerando quanto l’Imperatore Divino la ama, deve mancargli giorno e notte, dato che ormai sono alcuni mesi che non vi vedete, hehe.”


Imperatrice Divina: “…”


“Oh, giusto, stavolta i Quattro Giovani Divini sono diversi rispetto a tutte le volte precedenti. Uno di loro in realtà proviene da un Reame Intermedio. Ha sconfitto molti famosi discepoli dei Reami Superiori, durante la Battaglia degli Dei, ed è riuscito a battere persino Lu Lengchuan, prendendo il suo posto come nuovo Giovane Divino. Tutti parlano di lui, dato che si tratta di una notizia davvero incredibile.”


L’Imperatrice rispose: “Questa dev’essere la prima volta nella storia della Regione Orientale che un abitante di un Reame Intermedio diventa uno dei Quattro Giovani Divini. È normale che abbia suscitato così tanto clamore.”


“Mm!” la ragazzina annuì: “Sa, per coincidenza, proviene davvero dal Reame Intermedio di cui parla spesso anche lei, il Regno della Canzone Glaciale.”


“Il Regno… Della Canzone Glaciale?” finalmente, negli occhi della donna comparve una piccola traccia di emozioni: “Devo al Regno della Canzone Glaciale un grande favore, ma sfortunatamente non mi è stato permesso di recarmi là per ripagarlo. Come si chiama questa persona, Jin Yue? Se è diventato uno dei Giovani Prescelti, sicuramente verrà invitato al matrimonio, fra un mese. Dovremmo donargli qualcosa di utile, quando arriverà quel giorno. Non sarà mai sufficiente a ripagare ciò che devo al Regno della Canzone Glaciale, ma sarà comunque meglio che niente.”


“D’accordo, Jin Yue non dimenticherà le sue istruzioni, Imperatrice Divina.” La ragazzina si inchinò, poi riprese: “Quel discepolo del Regno della Canzone Glaciale si chiama Yun Che. A quanto pare, in realtà proviene persino dai Reami Inf… Ah!?”


All’improvviso, sentì l’Imperatrice tremare.


Agli occhi della ragazzina, l’Imperatrice era composta ed elegante come la luna. Ecco perché quell’inusuale, intensa reazione la fece quasi spaventare. Le chiese frettolosamente: “Cosa succede, Imperatrice? Qualcosa… qualcosa non va?”


“…” il respiro dell’Imperatrice era leggermente più rapido, ma in pochi istanti recuperò la sua solita calma. Scosse lievemente la testa e rispose: “Non è nulla. Mi sono solo ricordata di qualcuno che è morto molti anni fa.”


“Qualcuno che è morto?” la ragazzina era piuttosto sorpresa: “Per caso lei conosceva… qualcuno di nome Yun Che, in passato, Imperatrice? Doveva essere benedetto dal cielo, per poter essere ricordato da lei anche dopo la sua morte.”


L’Imperatrice si alzò lentamente in piedi e fissò un punto lontano: “Era il mio defunto marito. È morto otto anni fa, ormai.”


Erano passati otto anni…


“Ah?” la ragazzina rimase pietrificata per qualche secondo. Poi, divenne improvvisamente pallida e cadde in ginocchio, tremando senza controllo: “I… Imperatrice, Jin Yue… Jin Yue non ha sentito nulla, assolutamente nulla… la prego di risparmiarmi, Imperatrice…”


“Non devi avere paura.” L’Imperatrice sospirò debolmente: “L’imperatore Divino sa già che in passato ho avuto un marito, ormai defunto.”


Neppure lei riusciva a capire di preciso perché riuscisse a parlare così tranquillamente di un tale “tabù”.


La sua voce si fece sempre più distante, e quando la ragazzina alzò lo sguardo per osservarla, vide che era già fuori dalla sala principale. Le chiese, timorosa: “Dove sta andando, Imperatrice? Intende andare a visitare… la signora?”


“Non c’è bisogno che tu mi segua.”


Quando la sua voce raggiunse la ragazzina, l’Imperatrice era già scomparsa completamente dalla sua vista.


La ragazzina rimase inginocchiata sul pavimento, con lo sguardo perso nel vuoto, per molto, molto tempo. Accompagnava l’Imperatrice da ormai alcuni anni, ma in quel preciso istante, era diventata una persona completamente diversa dall’Imperatrice che lei conosceva…


Nel preciso istante in cui lei aveva pronunciato il nome “Yun Che”.


…………..


Regno dell’Eternità.


La Battaglia degli Dei continuò secondo il programma. Dopo la nomina dei nuovi Giovani Divini, la Battaglia degli Dei aveva raggiunto ufficialmente la sua fase finale. Gli incontri fra i Giovani Divini si sarebbero tenuti presto, e tutti erano assolutamente certi che sarebbero stati più agguerriti che mai.


La battaglia di quel giorno era l’ultima del Gruppo dei Vincitori. Luo Changsheng avrebbe affrontato Shui Yingyue. Erano gli unici due concorrenti a non essere stati ancora mai sconfitti dall’inizio della Battaglia degli Dei.


Proprio come tutti si aspettavano, Luo Changsheng sconfisse Shui Yingyue e divenne il campione del Gruppo dei Vincitori. Shui Yingyue passò al Gruppo degli Sconfitti e avrebbe affrontato il vincitore dell’incontro fra Jun Xilei e Yun Che. Sarebbe stata anche l’ultima battaglia del Gruppo degli Sconfitti.


Tutti prevedevano che la prossima avversaria di Shui Yingyue sarebbe stata Jun Xilei. Era l’unica possibilità logica.


In alto nel cielo, sopra il Palco degli Dei, Qianye Ying’er distolse lo sguardo, dopo la fine dell’incontro: “Considerando che oggi Yun Che non si è fatto vedere, immagino che non sia disposto ancora disposto ad arrendersi a Jun Xilei senza lottare.”


“Crede che possa riuscire a batterla, Signorina?” chiese l’uomo anziano e magro alle sue spalle. Sapeva bene che Yun Che era l’unico motivo per cui Qianye Ying’er era rimasta nel Regno dell’Eternità per tutto il tempo. Infatti, non aveva mostrato il minimo interesse neppure per l’incontro di quel giorno, sebbene gli sfidanti fossero due Giovani Divini.


“Tu cosa ne pensi, Zio Gu?” la Dea rispose rivolgendogli la sua stessa domanda.


“No, è assolutamente impossibile.” Disse con calma Zio Gu: “Non può assolutamente riuscire a sconfiggere Jun Xilei, a meno che in soli tre giorni riesca a raggiungere un livello completamente superiore.”


“Lo vedremo.” Sussurrò fra sé e sé Qianye Ying’er. I suoi capelli dorati danzarono nel vento, e il mondo sembrò diventare più scuro per la vergogna, sebbene il suo volto fosse coperto come sempre.


“Signorina.” Chiese l’anziano: “Cosa diavolo c’è di particolare in Yun Che?”


Gli angoli delle sue labbra dall’innaturale colore rosso si incurvarono leggermente, mentre rispondeva: “Hai vissuto a lungo, Zio Gu, ma questa dev’essere davvero la prima volta che non riesci a fare a meno di chiedermi qualcosa, giusto?”


“Hehe.” L’uomo anziano si lasciò sfuggire una roca risata: “Quel ragazzo è solo al Divine Tribulation Realm, ma ha sconfitto un avversario al picco del Divine Spirit Realm, e ha utilizzato due Manifestazioni Divine. Credo di aver vissuto invano per i miei centoventimila anni, dato che anche per me è incomprensibile.”


“Di sicuro, non è affatto qualcosa che può essere spiegato semplicemente con la parola ‘talento’.”


“Strano che persino tu, nonostante la tua esperienza e conoscenza, abbia usato la parola ‘incomprensibile’.” Qianye Ying’er sorrise: “Tuttavia, non ti devi vergognare, Zio Gu. Ci sono solo poche persone nell’intero Regno degli Dei con un’esperienza e una conoscenza paragonabili alle tue. Riguardo a Yun Che, però, devo ammettere che il suo segreto supera addirittura ogni informazione del Regno degli Dei.”


Certo che sì, perché il suo segreto era qualcosa che neppure nell’intero Regno degli Dei era mai stato visto prima: l’eredità di un Dio della Creazione!


Zio Gu alzò lo sguardo al cielo.


“In ogni caso, è un segreto così prezioso che meno persone lo conoscono, meglio è. Questo me l’hai insegnato tu, Zio Gu.”


Il suo tono era indifferente, ma per qualche motivo la sua voce sembrava comunque la melodia più attraente e incantevole dell’universo. Sembrava quasi che fosse permeata di magia.


“Hehe.” Zio Gu annuì, ridacchiando: “A quanto pare ha già pronto un piano, Signorina.”


“No, non ce l’ho.” Qianye Ying’er negò, scuotendo la testa. Dietro la sua maschera, nessuno avrebbe mai potuto vedere che tipo di bagliore stesse brillando nei suoi occhi, che avrebbero potuto conquistare il cuore di ogni uomo e ogni donna della Regione Orientale: “Semplicemente, sono curiosa di vedere il reale limite delle sue capacità, e di scoprire quali vette raggiungerà.”


“Quando me ne sarò accertata, deciderò se sarà degno di tutti i miei sforzi!”


………….


I giorni passarono lentamente. Anche se tutti erano impazienti di assistere agli ultimi incontri, la tensione in realtà era molto diminuita. Nessuno dubitava che sarebbero stati entusiasmanti, ma per il pubblico era già chiaro chi avrebbe vinto e chi perso.


Era fuori discussione che il primo posto sarebbe spettato solamente a Luo Changsheng. Il secondo sarebbe stato conteso fra Jun Xilei e Shui Yingyue, ma nessuno sarebbe mai rimasto particolarmente sorpreso se una delle due avesse dimostrato di essere più forte dell’altra. Yun Che era destinato a essere sconfitto da Jun Xilei, ma questo non significava che non fosse lui il vero più grande vincitore della Battaglia degli Dei. Le lodi che aveva ricevuto, l’attenzione che aveva attirato e lo scalpore che aveva suscitato erano molto maggiori di quelli degli altri tre Giovani Divini messi insieme. Era già considerato da innumerevoli praticanti di tutti i Reami Intermedi il loro più grande orgoglio.


Tre giorni dopo.


Finalmente era giunto il momento della battaglia fra Jun Xilei e Yun Che.


Tuttavia, Yun Che non si era fatto per nulla vedere né sentire in quei tre giorni. Nessuno l’aveva neppure visto in altre parti del Regno dell’Eternità.


Prigione Infernale Cimitero di Dei, Regno del Dio della Fiamma.


Per gli ultimi tre giorni, Huo Rulie era rimasto sul limite della Prigione Infernale. Non si era mosso di un singolo passo per tutto il tempo. All’inizio era rimasto tranquillo e sicuro, ma col passare del tempo aveva cominciato a preoccuparsi sempre di più infatti, Yun Che non era mai uscito dalla Prigione Infernale, neppure per un istante.


Il ragazzo si era tuffato nella Prigione Infernale, raggiungendo una profondità tale che Huo Rulie non era più riuscito a individuarlo neppure con la sua percezione spirituale… ed era rimasto lì per tre interi giorni…


Era impossibile descrivere a parole quanto fosse incredibile un’impresa del genere.


Era qualcosa che neppure i più grandi esperti del Regno del Dio della Fiamma, compresi lui o Yan Wancang, potevano riuscire a fare.


Chiunque altro, se fosse stato al suo posto, avrebbe creduto che Yun Che fosse morto nella Prigione Infernale… non c’era semplicemente nessun’altra possibilità.


Ma Huo Rulie non se n’era mai andato. Credeva a Yun Che, e stava spettando molto, molto nervosamente che si realizzasse un miracolo.


Quello era il giorno dell’incontro fra lui e Jun Xilei. Mancavano sei ore all’inizio ufficiale della battaglia, quindi Huo Rulie era comprensibilmente teso come una corda di violino. Stringeva continuamente i pugni, e già da un po’ di tempo respirava affannosamente.


“Quel ragazzo non può essere davvero…”


Proprio quando stava per mormorare fra sé e sé, preoccupato, all’improvviso ci fu un’esplosione nel mare di fiamme, davanti ai suoi occhi. Poi, una persona volò fuori dalla Prigione Infernale ed atterrò di fronte a lui.


Huo Rulie rimase a lungo con la bocca spalancata. Alla fine, rise a squarciagola e gridò: “Finalmente sei uscito, ragazzo! Immagino di non aver sprecato questi tre giorni rimanendo qui, tutto considerato.”


Sebbene stesse ridendo e dentro di sé si sentisse sicuramente sollevato, quelle emozioni lasciarono rapidamente posto a un’immensa e assoluta incredulità.


Tre giorni… era rimasto all’interno della Prigione Infernale per tre interi giorni!


Yun Che stava sorridendo tranquillamente, a differenza del Maestro della setta del Corvo Dorato: “Mi dispiace di averla fatta aspettare, Maestro della setta Huo.”


“Hahaha, l’importante è che tu stia bene. Ma non fai mai promesse che non sei sicuro di poter mantenere, quindi avrei dovuto sapere che non ci sarebbero stati problemi. Oh?” l’espressione di Huo Rulie mutò repentinamente: “Nono livello del Divine Tribulation Realm… sei riuscito a far aumentare la tua forza misteriosa!?”


La forza misteriosa di Yun Che era all’ottavo livello del Divine Tribulation Realm prima che entrasse nella Prigione Infernale. Tuttavia, adesso era chiaramente aumentata.


In ogni caso, non pensava che un solo aumento di livello come quello avrebbe dato a Yun Che la possibilità di sconfiggere Jun Xilei. Nessuno lo avrebbe mai creduto. Eppure, mentre Huo Rulie fissava Yun Che, improvvisamente si sentì avvolgere da una sensazione indescrivibile… avrebbe dovuto trattarsi solo di un aumento di livello della forza misteriosa, ma per qualche motivo l’aura di Yun Che gli sembrava completamente diversa rispetto a prima.


Tuttavia, non riusciva a capire esattamente quale fosse la differenza.


“Mn.” Yun Che annuì: “Le Perle della Ruota del Tempo mi hanno permesso di coltivare la mia forza misteriosa per sette mesi di fila, nella Prigione Infernale, quindi mi fa piacere di aver ottenuto qualche risultato. Se anche oggi perdessi contro Jun Xilei, non avrei rimorsi.”


“Sette… sette… sette mesi!?” Huo Rulei tremò dalla testa ai piedi e fissò Yun Che con gli occhi spalancati, finendo quasi per mordersi la lingua dallo stupore.


Tre giorni nella Prigione Infernale erano già un’impresa che l’aveva scioccato.


Ma sette mesi…


“Ora torniamo al Regno dell’Eternità. Devo affidarmi a lei, Maestro della setta Huo.” Lo sguardo di Yun Che era cristallino e sembrava che nel profondo dei suoi occhi stessero bruciando delle fiamme. Prima di lasciare la Prigione Infernale, aveva raggiunto il suo stato ottimale, e a differenza di qualche giorno prima, ora era più che impaziente di affrontare Jun Xilei.


“… D’accordo.” Huo Rulie tentennò e le sue labbra continuarono a tremare per parecchio tempo. Alla fine, riuscì con fatica a calmarsi, annuì lentamente e prese per mano Yun Che, poi scomparvero entrambi dalla riva della Prigione Infernale.
                                


                                



