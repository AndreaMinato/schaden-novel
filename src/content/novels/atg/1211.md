---
title: Capitolo 1211 – Dente per Dente
pubDate: 2025-02-27T08:14:48.752Z
tags:
    - atg
---


<em>Capitolo regolare,
0 in coda, 0/10 donazione</em>
<em>-Schadenfreude</em>


Palco degli Dei, Regno dell'Eternità.


Ci sarebbe stata solo una battaglia oggi ed era il settimo incontro del gruppo dei perdenti: Yun Che contro Jun Xilei.


L'esito era predeterminato come lo scontro tra Luo Changsheng e Shui Yingyue, ma non solo non fece diminuire l'interesse del pubblico, ma attirò ancora più sguardi rispetto alla finale.


Perché sarebbe stata la battaglia finale di Yun Che.


In quanto l'incognita più imprevedibile del torneo di quest'anno e l'uomo che aveva sconvolto l'intera Divina Regione Orientale, era solo naturale che tutti volessero assistere alla finale. Questo valeva in particolare per i praticanti dei piani intermedi e inferiori. Ritenevano Yun Che il loro orgoglio e la loro gloria, quindi era impossibile che si perdessero questo scontro.


Non c'era quasi nessun posto vuoto tra gli spalti. Era ovvio che non fossero solo i giovani a voler vedere il combattimento, ma gli esperti al picco della Divina Regione Orientale non avrebbero mai ammesso apertamente di voler prestare attenzione ad una persona come Yun Che.


Il Re della Spada e Jun Xilei erano arrivati da molto tempo, mentre Yun Che si presentò solo all'ultimo momento. Un'ondata di calore si avvicinò da lontano, Huo Rulie stava sfrecciando nell'aria tenendo Yun Che. Atterrarono entrambi tra gli spalti degli spettatori, la scia di fuoco che Huo Rulie aveva lasciato dietro di sé non si dissipò per molto tempo.


"Wow!!!!!"


Un grido gioioso e melodioso risuonò per l'arena mentre Shui Meiyin saltellò: "È il fratellone Yun Che, il fratellone Yun Che è qui!"


Innumerevoli coltivatori rivolsero lo sguardo verso Shui Meiyin e gli scoccarono un'occhiata stranita. Shui Qianheng iniziò a sudare freddo e rimproverò a bassa voce la sua figlia: "Non gridare, è molto scortese!"


"La forza misteriosa di Yun Che... è al nono stadio del Divine Tribulation Realm?" Shui Yingyue si accigliò lievemente.


"Umpf! Il ragazzo non ha assistito allo scontro che hai fatto con Luo Changsheng e non si è sentita notizia di lui negli ultimi giorni. Questo significa che stava coltivando in segreto per la battaglia di oggi. Non pensavo che avrebbe fatto un avanzamento però."


Shui Qianheng continuò con tono di disapprovazione. "Sono passati solo pochi giorni, quindi deve aver usato la Perla della Ruota del Tempo. Comunque, se pensa di poter rivaleggiare con Jun Xilei solo perché è avanzato un po' di livello, allora devo dire che è troppo ingenuo."


"Umpf! Papino, ti sbagli." Shui Meiyin strinse le labbra con insoddisfazione, ma i suoi occhi tornarono velocemente a brillare un secondo dopo. "Ho la sensazione che il mio fratellone Yun Che è diventato molto più forte... come previsto dal mio fratellone Yun Che."


"T-t-tu!" Shui Qianheng fece una smorfia quando vide che la sua preziosa figlia era diventata una sciocca accecata dall'amore, ma cosa poteva fare? Rimproverarla? Sculacciarla? Alla fine non ebbe altra scelta che dare un'occhiataccia a Yun Che: "Quel moccioso... se non entrassimo presto nel Regno dell'Eternità, avrei... Umpf..."


Shui Meiyin lo guardò di sottecchi e chiese: "...Papino, hai detto qualcosa?"


Shui Qianheng si girò e rispose innocentemente: "...Non ho detto nulla. Devi aver sentito male."


L'arrivo di Yun Che aveva attirato l'attenzione di tutti, così naturalmente la gente aveva notato il suo miglioramento. Tuttavia era stata solo una piccola sorpresa.


Se la forza di Yun Che e Jun Xilei fosse stata simile, un piccolo aumento di livello lo avrebbe portato in vantaggio. Tuttavia il divario tra i due non poteva essere compensato da un miglioramento così lieve.


"Congratulazioni per i tuoi progressi fratello Yun!" Disse allegramente Huo Poyun.


"È tutto grazie al Maestro della setta Huo e le Perle della Ruota del Tempo che mi hai dato." Rispose con un sorriso Yun Che. Poi guardò il palco degli dei e scorse con lo sguardo Jun Xilei.


Yan Juehai e Mu Bingyun fissarono Yun Che con espressioni stranite. Erano le persone più vicine a Yun Che, così potevano percepire che non era solo la forza misteriosa del giovane ad essere cambiata. Sentivano un'aura pesante provenire dal suo corpo... qualcosa che non avevano mai sentito prima.


"Il settimo incontro del gruppo dei perdenti sarà tra Yun Che del Regno della Canzone Glaciale contro Jun Xilei, l'erede del Re della Spada. Che entrambi i partecipanti entrino nel palco ora!"


Yun Che si alzò immediatamente ed entrò in allerta.


Proprio mentre stava per balzare sul palco, Mu Bingyun gli afferrò all'improvviso il braccio e disse: "Jun Xilei prova un grande risentimento nei tuoi confronti, quindi molto probabilmente proverà a ferirti gravemente apposta... stai molto, molto attento."


Yun Che si girò e con lo sguardo le suggerì di non preoccuparsi. Le toccò anche il dorso della mano in segno di rassicurazione. Prima che Mu Bingyun potesse riprendersi dal suo stupore, Yun Che era già saltato e atterrato sul palco.


Mu Bingyun: "..."


Jun Wuming fissò Yun Che per molto tempo e poi aggrottò le sopracciglia bianche.


"Lei'er... per favore promettimi due cose prima di combattere contro Yun Che."


"Mi dica pure maestro." Jun Xilei chinò rispettosamente la testa.


"Primo, non devi sottovalutare il tuo nemico!" Disse con serietà Jun Wuming. "Sono passati solo pochi giorni, ma questo ragazzo sembra molto diverso rispetto a prima. Devi stare attenta."


"Sì." Promise Jun Xilei.


"Secondo," Jun Wuming esitò un momento per poi continuare: "Puoi batterlo, ma non devi ferirlo gravemente apposta!"


Il suo tono era ancora più grave ora. C'era un motivo dietro per cui lo diceva.


Il suo recente viaggio nel Regno della Canzone Glaciale ovviamente l'aveva reso prudente.


Gli rimanevano pochi anni da vivere, quindi non gli importava che Mu Xuanyin potesse minacciarlo. Tuttavia temeva che Jun Xilei potesse morire per mano sua. Non aveva paura della sua forza misteriosa incredibilmente potente, ma del suo temperamento.


Nel Regno della Canzone Glaciale, Mu Xuanyin si era inchinata e si era comportata con deferenza in quanto membro della giovane generazione di fronte ad un anziano. Dopo che Jun Xilei aveva offeso Yun Che però, Mu Xuanyin era diventata immediatamente ostile, rimproverandolo duramente e aveva schiaffeggiato la sua discepola. Li aveva perfino cacciati fuori dal Regno della Canzone Glaciale, come se il titolo di Re della Spada che faceva provare venerazione ai capi dei regni stellari superiori non fosse nulla per lei.


Probabilmente era impossibile trovare un'altra persona come lei nell'intero Regno degli Dei.


Se Jun Xilei avesse inferto un grave colpo a Yun Che, Mu Xuanyin non avrebbe mai lasciato correre, anche se avesse dovuto rompere tutte le regole del Palco degli Dei. Era così protettiva nei confronti di Yun Che. Ci sarebbero state conseguenze inimmaginabili se fosse davvero accaduto.


Non c'erano dubbi riguardo il temperamento di Mu Xuanyin. Era qualcosa che avrebbe fatto assolutamente!


"..." Jun Xilei rimase in silenzio per un po' per poi rispondere con tono indifferente: "Sì."


Jun Wuming voleva aggiungere qualcosa, ma non riuscì a dire altro quando notò che lo sguardo di Jun Xilei era diventato molto più freddo del solito. Alla fine le fece cenno di andare, "Vai."


Con un bagliore bianco e una brezza di energia della spada, Jun Xilei apparì sul palco degli dei. Il suo sguardo era calmo e gelido, e la sua energia di spada invisibile stava imperversando per il palco ancora prima che usasse la sua Energia Misteriosa. In un istante, sembrò che diecimila lame invisibili stessero puntando verso Yun Che.


L'intento della spada dell'erede non era da sottovalutare. All'inizio Yun Che sembrò completamente calmo e fissò con ostinazione Jun Xilei. Tuttavia il suo sguardo iniziò a diventare vago e pochi secondi dopo impallidì. Alla fine il suo respiro era diventato irregolare e il suo corpo barcollò come se stesse per cadere.


Nessuno dei combattenti aveva evocato la sua Energia Misteriosa, né aveva lottato; era stato solo uno scontro di aure, ma evidentemente Yun Che aveva perso e molti tra gli spalti stavano scuotendo la testa, sospirando. Eppure nessuno era sorpreso da questo risultato.


"È davvero l'erede del Re della Spada. E pensare che il suo intento della spada sarebbe stato così potente nonostante la sua giovane età." Mu Huanzhi sospirò: "Sarà davvero... difficile per Yun Che affrontarla."


"Lo sta opprimendo con il suo intento della spada prima che l'incontro inizi! Chiaramente sta cercando di mettere in imbarazzo il fratello Yun!" Disse con rabbia Huo Poyun.


A Mu Bingyun sfuggì un sospiro. Era consapevole delle ostilità che c'erano tra Yun Che e Jun Xilei, e sapeva che si sarebbe già dovuta impressionare di come Yun Che era riuscito a resistere finora. Qualcun altro si sarebbe arreso per la paura prima ancora che lo scontro iniziasse.


L'onorabile Qu Hui si accigliò lievemente. Aveva molta esperienza e poteva capire chiaramente che Jun Xilei odiava Yun Che. Era perfino un'ostilità profonda.


<em>Sembra che questo combattimento finirà molto presto...</em> Pensò l'onorabile Qu Hui per poi scoccare un'occhiata a Yun Che. Alla fine fece un cenno e disse: "Iniziate!"


Nel secondo in cui gridò, un raggio di luce sfrecciò di fronte a tutti. Luce Illusoria uscì dal suo fodero e un raggio pallido era apparso immediatamente tra i due contendenti.


Sembrava che una fessura bianca fosse apparsa all'improvviso al centro del palco.


"Stai attento Yun Che!"


"Ahhh!!"


Risuonarono innumerevoli esclamazioni tra gli spalti.


Tuttavia queste grida si spensero velocemente come se tutti i rumori fossero stati divorati da un buco nero.


Una spada vermiglia apparì allo stesso tempo. Nonostante fosse stato un attimo più lenta del bagliore bianco, la sua aura divina aveva stretto i cuori di tutti.


Boom!!!!!!


Ci fu un'esplosione fragorosa e uno dei combattenti fu scaraventato all'indietro come una bambola di pezza. Vomitò sangue a mezz'aria più e più volte per poi cadere a terra diverse centinaia di metri di distanza. La terribile aura di spada che aveva inferto questo colpo continuò ad avvolgere il palco degli dei come una foschia perenne.


Sembrava che l'intera arena fosse stata avvolta dal vuoto. L'intero palco degli dei cadde nel silenzio e gli spettatori strabuzzarono gli occhi.


L'onorabile Qu Hui aveva appena dichiarato l'inizio della battaglia ed uno dei combattenti era rimasto già gravemente ferito durante il primo scambio.


Inoltre la persona che era stata scagliata via per diverse centinaia di metri sputando sangue...


...Era proprio Jun Xilei!


La ragazza al momento era accasciata a terra e il suo sangue aveva macchiato i suoi abiti bianchi. Anche adesso, stava colando molto sangue dalle sue labbra pallide. Era chiaro che avesse subito gravi ferite e il suo sguardo aveva perso la sua concentrazione e la sua intensità di prima. Era solo vacuo; era lo sguardo di una persona che era caduta all'improvviso in un abisso.


Yun Che si stava sporgendo all'indietro, nel suo petto c'era un buco pieno di sangue. Tuttavia non era stato trafitto completamente. Si piegò lentamente in avanti e si raddrizzò ancora una volta. Non aveva fatto un passo indietro nonostante il colpo, come se qualcuno gli avesse inchiodato i piedi a terra. Le sue ferite smisero di sanguinare da sole.


Non fingeva più di essere messo in difficoltà dall'invisibile intento di spada di Jun Xilei. Ora Yun Che stava fissando Jun Xilei con freddezza e alterigia, come un pino di diecimila anni. L'enorme spada vermiglia che stava brandendo non bruciava in modo brillante, ma sembrava una gigantesca creatura dell'abisso che si era risvegliata dal suo sonno profondo. Sembrava che l'intero palco degli dei fosse intrappolato tra le sue terribili fauci.


"Aaaaaaaaahhhhh!!!"


"Ah... ah... cosa... cos'è... successo?" Balbettò Huo Poyun mentre fissava il palco ad occhi spalancati.


"Jun Xilei... è..."


"Non sto... sto... sognando, vero?"


.....


Le esclamazioni degli spettatori ruppero il silenzio mortale. Più della metà della folla si era alzata, questionando ciò che aveva appena visto.


Yun Che aveva creato troppi miracoli sbalorditivi che non si limitavano a sfidare il buonsenso, ma che li sconvolgeva completamente. Era il motivo per cui gli scontri di Yun Che avevano attirato così tanta attenzione.


Proprio quando tutti pensavano di aver visto il suo limite, si erano di nuovo tutti scioccati subito dopo l'inizio della battaglia.


Aveva ferito gravemente Jun Xilei con un solo colpo!


Risuonarono grida ovunque. L'intera Divina Regione Orientale poteva essere scioccata dallo scambio istantaneo, tuttavia Yun Che mostrava un'espressione calma. Non solo non attaccò nuovamente, ma stava tenendo la Spada Colpo Celeste Nemesi dei Diavoli e fissava freddamente Jun Xilei. Stava sorridendo lievemente.


Sapeva molto bene che la donna lo odiava profondamente e che la fama che aveva appena ottenuto di recente aveva solo acuito la sua ostilità.


Jun Xilei aveva sconfitto Huo Poyun in un istante per sfogare la sua rabbia. Non ci voleva un genio per capire che si sarebbe comportata ancora peggio con lui.


Il miglior modo in cui Jun Xilei poteva devastare Yun Che era sconfiggerlo nel modo più veloce e terrificante possibile. Se avesse potuto batterlo come aveva fatto con Huo Poyun, con un solo colpo, l'avrebbe potuto ridurre nello "zimbello che era stato sconfitto all'istante dalla discepola del Re della Spada", non sarebbe più importato quanto era diventato famoso prima.


Questo era il motivo per cui aveva previsto che Jun Xilei l'avrebbe attaccato con tutte le sue forze fin dall'inizio... Yun Che aveva intuito anche che avrebbe usato una tecnica ancora più crudele e spietata rispetto a quella che aveva usato con Huo Poyun.


Ma Yun Che non era Huo Poyun. Anche se Jun Xilei l'avesse colto alla sprovvista, non c'erano garanzie che avrebbe potuto abbatterlo con un solo colpo. Per questo aveva sfoderato il suo intento della spada e aveva provato a terrorizzarlo prima dell'incontro... L'intento della spada era un campo di forza che appariva naturalmente in qualcuno che praticava la via della spada. Dato che non era connesso all'Energia Misteriosa, non sarebbe contato come un'infrazione delle regole.


Yun Che aveva finto di essere spaventato e distratto quando Jun Xilei aveva usato il suo intento della spada. Nel momento in cui l'onorabile Qu Hui aveva dichiarato l'inizio dell'incontro, Jun Xilei aveva iniettato immediatamente più Energia Misteriosa e intento della spada che poteva nella sua Luce Nebbiosa e aveva sparato un raggio di spada contro Yun Che.
                                


                                



