---
title: Capitolo 1214 – Potenza della Spada Senza Nome
pubDate: 2025-02-27T08:14:48.753Z
tags:
    - atg
---


<em>Capitolo regolare,
1 capitolo BONUS in coda, 0/10 donazione,
-Schadenfreude</em>


"La... Spada... Senza Nome!"


"Quella è l'arma del Re della Spada!"


Risuonarono innumerevoli grida tra gli spalti e in ogni angolo della Divina Regione Orientale.


Le pupille di Yun Che si rimpicciolirono. Dal momento in cui Jun Xilei aveva brandito Senza Nome, iniziò ad avere la sensazione di trovarsi di fronte ad una minaccia mortale. Inoltre aveva il presentimento che quell'arma potesse ucciderlo facilmente.


Jun Xilei strinse l'impugnatura color bronzo con entrambe le mani, ma anche allora l'arma tremò intensamente, come se stesse cercando di sfuggire dalla sua presa. Per qualche motivo Senza Nome non aveva una lama. Sembrava quasi che fosse fatta solo da un'impugnatura.


L'apparenza però inganna. Era un fatto che la semplice presenza dell'arma avesse innervosito Yun Che.


Innumerevoli esperti si erano alzati in piedi. Alcuni sembravano scioccati e altri erano accigliati. Queste persone erano al picco del Regno degli Dei ed erano anche consapevoli di quanto fosse potente la Spada Senza Nome. Erano certi che coltivatori al livello di Jun Xilei non fossero capaci di brandirla e se la donna avesse cercato di usarla lo stesso, sarebbe finita molto male.


"Lei'er... Ferma! Ferma!!"


Jun Wuming impallidì per lo shock. Nonostante la ragione gli impedisse di entrare di forza nel palco, tutti notarono il turbamento della sua aura... Era scosso perché sapeva meglio di chiunque altro quali sarebbero state le conseguenze.


Senza Nome era l'arma del Re della Spada e doveva essere lasciata in eredità solo ed esclusivamente a Jun Xilei. Il motivo per cui gliela faceva portare giorno e notte era in modo da farla abituare alla sua presenza e alla sua forza il più presto possibile.


Tuttavia avrebbe dovuto usarla solo dopo aver raggiunto il Divine Sovereign Realm!


Se Jun Xilei avesse provato ad usare la Spada Senza Nome ora... avrebbe perso la maggior parte del suo dono innato, delle sue abilità da coltivatrice o perfino la sua stessa vita!


Jun Xilei però ormai aveva perso la ragione. All'improvviso si morse le labbra e sputò una boccata di sangue sull'arma. Il suo sguardo era cupo e determinato.


La lotta della Spada Senza Nome si indebolì sempre di più fino a calmarsi. Il sangue aveva dato forma alla sua lama e la fece brillare lievemente.


Yun Che si rabbuiò e strinse la presa sull'impugnatura della Spada Colpo Celeste Nemesi dei Diavoli. Aveva percepito che il sangue che Jun Xilei aveva sputato non era ordinario. Era la sua essenza di sangue!


"Lei'er!" Jun Wuming era senza parole... Jun Xilei era la sua sola discepola e a lui rimanevano poco tempo da vivere. Non sarebbe riuscito a trovare un altro discepolo adatto prima di passare a miglior vita. Se Jun Xilei fosse morta qui, non avrebbe perso solo la sua discepola, ma sarebbe stata anche la fine della sua eredità!


"...È impazzita?" Esclamò scioccato Shui Yinghen. In quanto figlio del Realm King Luce di Gemma, era ben consapevole dell'esistenza della Spada Senza Nome. Quanto doveva odiare Yun Che per aver brandito quell'arma e aver sacrificato la sua essenza di sangue senza esitare?!


"...Sembra che dia più importante all'orgoglio piuttosto che alla sua vita, o anche al suo talento nell'arte della spada." Shui Yingyue sussultò lievemente e fissò Jun Xilei con uno sguardo pieno di emozioni contrastanti. Aveva combattuto diverse volte con Jun Xilei e aveva capito che quella donna era una persona estremamente orgogliosa. Tuttavia non si sarebbe mai immaginata che Jun Xilei sarebbe stata così eccessiva.


Forse era riuscita ad arrivare a questo punto proprio per via del suo temperamento.


All'improvviso Jun Wuming si precipitò verso il palco degli dei come un falco in picchiata.


L'onorabile Qu Hui aveva prestato attenzione a Jun Wuming per tutto questo tempo. Non pensava che Jun Wuming sarebbe entrato nel palco perché era il Re della Spada e l'esperto più anziano dell'intera Divina Regione Orientale. Il vecchio era famoso per la sua grande esperienza e risoluzione, era una persona che aveva assistito al maggior numero di Assemblee Profound God in tutta la sua vita. Sapeva meglio di chiunque altro quanto era grave interferire in uno scontro.


Nonostante questo, il Re della Spada aveva scelto di intervenire.


L'onorabile Qu Hui gli impedì subito di avanzare. Jun Wuming era un esperto incredibilmente rispettato, così l'arbitro non lo trattò duramente. Disse con lentezza: "Signor Re della Spada, nessuno può interferire nella Battaglia degli Dei finché non c'è stata un'infrazione delle regole."


"Mi arrenderò al posto della mia discepola. Per favore mi permetta di portarla via dal palco!" Jun Wuming si forzò a parlare con pazienza.


"Solo i combattenti hanno il permesso di arrendersi al loro incontro!" Disse con serietà l'arbitro.


L'essenza di sangue di Jun Xilei si stava diffondendo per la Spada Senza Nome e stava aumentando velocemente il suo potere, ma Jun Wuming si stava inquietando con un ritmo altrettanto rapido. Aggrottò le sopracciglia e all'improvviso attaccò.


Un'ondata di potere si precipitò in avanti.


Naturalmente il colpo del Re della Spada fu sconvolgente. In un istante sembrava che una tempesta apocalittica fosse discesa nel Palco degli Dei. Il suo potere era così grande che perfino le onde d'urto avevano scaraventato via innumerevoli spettatori dagli spalti.


La barriera che copriva il palco degli dei si accartocciò. Era stata quasi distrutta da un solo colpo.


L'onorabile Qu Hui era potente, ma non poteva rivaleggiare con il Re della Spada. L'attacco lo respinse lontano, molto lontano. Jun Wuming stava per scendere in campo e afferrare Jun Xilei, quando un lungo sospiro risuonò all'improvviso nelle sue orecchie.


"Sigh."


La tempesta apocalittica si calmò all'istante come se non fosse stata altro che un'illusione. Un vecchio vestito di grigio con una barba nera e lo sguardo dall'aria pura apparì di fronte a Jun Wuming. La sua mera presenza sembrava una montagna invalicabile che impedì a Jun Wuming di avvicinarsi anche di un solo pollice.


Era il Divino Imperatore dell'Eternità!


"Capisco completamente cosa prova Re della Spada, ma questa è la Battaglia degli Dei. Dovrebbe sapere che nessuno ha il permesso di violarne le regole, mai."


In effetti capiva il motivo dietro l'atto impulsivo di Jun Wuming. Forse avrebbe fatto lo stesso al suo posto. Tuttavia si trovavano nel Regno dell'Eternità e questa era la Battaglia degli Dei.


"Non mi ostacoli!" Jun Wuming si rabbuiò ed energie di spada minacciarono di esplodere dal suo corpo. "Ho solo questa discepola, il Re della Spada ha solo un successore! Mi permetta di portarla via... Mi giustificherò dopo con il Regno dell'Eternità!"


"Questa è la sua scelta." L'Imperatore dell'Eternità sospirò. "E così deve sopportare le conseguenze di ciò che ha fatto! Può provare a persuaderla... ma non interferirà con questa battaglia con la forza! Altrimenti la sua reputazione potrebbe non rimanere intatta. Sigh."


"Ma... estro..."


Jun Wuming stava per ribattere quando sentì la voce di Jun Xilei.


Il suo tono sembrava addolorato e pareva che ci stesse mettendo tutta sé stessa per dire: "La sua discepola... è... indegna..."


"Ma... se mi fermerà con la forza... maestro..."


"La... odierò... per l'eternità..."


Yun Che: "..."


L'assoluta determinazione nel tono della sua voce sbalordì tutti quanti. Jun Wuming si irrigidì sul posto e le sue palpebre iniziarono a tremare...


"Lei'er... tu... tu..."


Fu in quel momento che Jun Wuming si rese conto all'improvviso di non aver mai capito la discepola in cui aveva riversato ogni sforzo e speranza.


"..." Yun Che si accigliò. A nervi tesi, evocò ogni briciolo di Energia Misteriosa che aveva nel corpo... <em>Me**a, che donna pazza!</em>


Jun Xilei alzò lentamente le braccia mentre la potenza di Senza Nome discendeva dall'alto e si incollò a Yun Che.


Jun Xilei non poteva sfruttare nemmeno un millesimo del vero potere della spada anche dopo aver sacrificato la sua essenza di sangue, ma ciò non significava che non fosse più che capace di distruggere Yun Che.


Jun Xilei aveva fuso con successo la sua energia vitale con quella della spada, calmando le sue ferite con l'aura della sua arma. Nonostante le sue condizioni fossero gravi, in realtà non aveva perso troppa Energia Misteriosa. Se fosse stata disposta a sacrificarsi, avrebbe potuto usare Senza Nome tre volte nelle sue attuali condizioni.


Questo significava che poteva uccidere Yun Che tre volte di fila!


L'aura caotica della spada attorno a Jun Wuming si dissipò lentamente. Il suo sguardo divenne cupo e all'improvviso si sentì stanco come non mai.


Jun Xilei aveva sollevato la spada e Jun Wuming ovviamente aveva rinunciato a fermarla. Alla fine Mu Bingyun perse la calma, si alzò e gridò: "Yun Che, quella è l'arma del Re della Spada. Non è qualcosa da cui puoi difenderti. Tu..."


Jun Xilei chiaramente era determinata ad uccidere Yun Che e non c'era praticamente nulla al mondo che potesse impedirle di farlo. Per questo voleva che Yun Che lasciasse immediatamente il palco degli dei... Tuttavia conosceva troppo bene Yun Che. Sapeva che non avrebbe mai ammesso la sconfitta, scappando con la coda tra le gambe.


Nemmeno a costo di rischiare la vita.


Sia lui che Jun Xilei erano molto simili sotto questo aspetto.


Prevedibilmente, Mu Bingyun non riuscì a persuadere minimamente Yun Che. L'uomo brandì la Spada Colpo Celeste Nemesi dei Diavoli, circondandosi con fiamme dorate ed evocando un Corvo Dorato di fuoco di fronte a lui.


Non mostrava segno di volersi ritirare. Era ovvio che avesse intenzione di affrontare frontalmente la Spada Senza Nome.


"Yun Che!" Gridò frettolosamente Mu Binyun, ma non le venne in mente nient'altro.


Proprio come nessuno poteva fermare Jun Xilei, nessuno poteva persuadere nemmeno Yun Che una volta che si fosse deciso su qualcosa.


"Ha... intenzione di affrontare la Spada Senza Nome?" Esclamò Shui Yinghen.


"Yun Che proviene da un regno inferiore ed è arrivato nel Regno degli Dei non molto tempo fa. Probabilmente non sa quanto è spaventosa quell'arma. Se prova a difendersi con la forza, potrebbe... morire." Disse piano Shui Yingyue per scoccare un'occhiata verso Shui Meiyin che era accanto a lei. Aveva notato che il viso di sua sorella era mortalmente pallido e che le sue gambe erano tese. Stava stringendo con forza l'orlo della sua gonna.


Non l'aveva mai vista così agitata prima d'ora.


"Umpf, non sembra il tipo da scappare nemmeno se sapesse della potenza della Spada Senza Nome. Ricordi di come si è vendicato di Luo Changan? Questo ragazzo è proprio orgoglioso. Ora che ci penso, farebbe una bella coppia con Jun Xilei." Disse Shui Qianheng accigliandosi lievemente. Dal suo sguardo trapelò un po' di preoccupazione.


Shui Yingyue: "..."


Un silenzio mortale avvolse il Palco degli Dei. Ogni aura fu risucchiata da una forza irresistibile dalla Spada Senza Nome.


Poi un filo di energia influenzò l'intento dell'arma, che si precipitò in avanti di fronte agli sguardi atterriti del pubblico.


"Yun Che!!"


"Fratello Yun!!"


Risuonarono grida dagli spalti dei Regni della Canzone Glaciale e del Dio della Fiamme, ma le loro voci non raggiunsero affatto Yun Che perché il palco era stato avvolto completamente dal potere della Spada Senza Nome...


Jun Xilei non poteva controllare l'arma, era in grado solo di produrre un colpo elementare anche dopo tutti questi sacrifici.


Tuttavia era comunque l'attacco della Spada Senza Nome!


Il fendente sembrava invisibile, ma Yun Che ebbe la sensazione che un abisso sconfinato stesse precipitando sulla sua testa. Al confronto la sua energia sembrava piccola e insignificante.


Strinse i denti e balzò all'indietro. Allo stesso tempo il Corvo Dorato di Fuoco rilasciò un grido arrabbiato, evocò un mare di fiamme dorate e caricò verso il fendente di spada.


Boom!!


L'esplosione durò solo per un istante incredibilmente breve. Il mare di fuoco fu annientato dall'attacco di spada prima che potesse esplodere pienamente, come se fosse stato cancellato dalla faccia della terra.


Quasi nello stesso tempo, trapassò il Corvo Dorato di fuoco e lo fece esplodere nel nulla dopo un ultimo grido.


Nel frattempo Yun Che radunò tutta la sua Energia Misteriosa mentre la Manifestazione Divina gli aveva fatto guadagnare un po' di tempo. Quasi tutti gridarono a squarcia gola vedendo che si era fermato e che stava caricando in avanti.


"Destroying Sky Decimatin Earth!"


"No!!!!" Shui Meiyin impallidì mentre gridava in modo straziante... non poteva fare altro che rimanere a guardare mentre Yun Che impattava contro il fendente.


BOOM!


Il rumore sordo dell'impatto si diffuse in ogni angolo del Regno dell'Eternità. Il colpo fu così intenso che perfino il palco si ruppe a causa della pressione e una fessura si estese fino ai confini dell'arena.


L'esplosione scagliò nel cielo delle fiamme dorate, che però si dissiparono velocemente in breve tempo. Mentre il fuoco si spegneva con un ritmo innaturale, la Spada Colpo Celeste Nemesi dei Diavoli e una persona furono scaraventati via per il palco. Dal cielo piovve del sangue per un momento e una figura lasciò un lungo segno rosso mentre cadeva sul palco.


"Yun Che!!"


Tutti i membri del Regno della Canzone Glaciale impallidirono mortalmente per un istante. Alcuni si sentirono svenire.


Jun Xilei si era chinata su un ginocchio sputando sangue. A questo punto le sue maniche erano completamente fradice di sangue. L'attacco indubbiamente aveva aggravato le sue ferite, ma per qualche motivo non poteva sentire dolore... né gioia per aver annientato il nemico.


Guardò di fronte a sé... e vide con la coda dell'occhio una persona fradicia di sangue si rialzò lentamente.


C'era una ferita terrificante che partiva dalla sua spalla sinistra per arrivare alle costole. Il sangue schizzava come una fontana...


L'attacco però non era riuscito a trafiggerlo completamente.


Yun Che stava facendo una smorfia di dolore. Sollevò con difficoltà il suo braccio destro intorpidito, premendosi la lesione e ricoprendola di ghiaccio.


Era ben consapevole che il Midollo del Dio Drago lo aveva salvato di nuovo .


Altrimenti il fendente lo avrebbe tagliato in due!


Lo sguardo di Jun Xilei era freddo e vacuo. Gli spettatori lo fissarono storditi per moltissimo tempo... Non erano sbalorditi dalla Spada Senza Nome, ma di come Yun Che era riuscito ad affrontare l'attacco!
                                


                                



