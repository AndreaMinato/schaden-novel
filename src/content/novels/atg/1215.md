---
title: Capitolo 1215 – Affrontare la Spada Senza Nome
pubDate: 2025-02-27T08:14:48.753Z
tags:
    - atg
---


<em><strong>CAPITOLO BONUS per la vittoria al sondaggio!</strong>
0 capitoli in coda, 0/10 donazione
-Schadenfreude</em>


Yun Che era riuscito a fermarlo... era riuscito davvero a fermare l'attacco con la forza!


Quella era l'arma del Re della Spada; il colpo che aveva sferrato Jun Xilei al costo della sua essenza di sangue, del suo talento e perfino della sua stessa forza vitale... eppure in qualche modo Yun Che era riuscito a fermarlo!


Gli spettatori non osavano credere ai loro occhi.


"L'ha... davvero... bloccato?" Huo Rulie si riprese dal suo shock iniziale e si strofinò gli occhi.


Yun Che era gravemente ferito, la Spada Colpo Celeste Nemesi dei Diavoli era stata respinta, la sua aura era nel caos ed era in pessime condizioni... ma niente di tutto questo cambiava il fatto che si era difeso dalla Spada Senza Nome e si era rialzato in pochi secondi di tempo.


"Come... com'è possibile..." Shui Yinghen era rimasto a bocca spalancata.


"..." Shui Qianheng si accigliò. Per molto tempo non disse nulla. Questo risultato aveva sorpreso anche lui.


Shui Meiyin si mise le manine al petto e sentì il suo cuore che batteva velocemente. Solo dopo un po' di tempo le sue guance avevano ripreso colore. Disse piano: "Lo sapevo che non sarebbe accaduto nulla di male al fratellone... grandioso..."


Shui Yingyue scoccò un'occhiata piena di significato a Shui Meiyin. Prima, aveva pensato che l'improvvisa infatuazione di sua sorella fosse solo dovuta all'impulsività e alla giocosità. Poteva anche essere gli effetti collaterali della sua sconfitta di prima, ma il suo spirito sarebbe potuto guarire molto velocemente.


Tuttavia... non aveva mai visto un tale livello di preoccupazione, agitazione e paura nel suo sguardo. Aveva perfino le lacrime agli occhi.


Ogni segno indicava che Shui Meiyin si era davvero innamorata di Yun Che, qualunque fosse il motivo. Se non altro non era un infatuamento temporaneo o semplice giocosità.


Tuttavia la crisi di Yun Che era lontana dall'essere finita.


Fissando l'avversario, Jun Xilei alzò la Spada Senza Nome. Un'aura potente si levò al cielo.


"Basta. È già sufficiente..." Jun Wuming chiuse gli occhi. Il suo tono di voce non era mai sembrato così impotente. A questo punto aveva capito che non poteva fermare Jun Xilei, specialmente quando aveva già fallito prima.


Il potere della spada si radunò di nuovo, facendo oscurare il cielo stesso. Le nuvole avevano cambiato colore e l'atmosfera era incredibilmente opprimente. Yun Che, l'obiettivo della spada, si sentiva preso di mira da un demone feroce. Il suo corpo tremò involontariamente.


Tutti potevano percepire che questo nuovo attacco era ancora più formidabile del precedente!


"Ritirati ora Yun Che!" Gridò Huo Rulie. "Non c'è niente di più prezioso della tua vita! Hai già vinto questa battaglia!"


Yun Che aveva già assaporato il terrore della Spada Senza Nome, ma questo secondo attacco sarebbe stato ancora più letale del primo. Considerando quanto era rimasto gravemente ferito... doveva sapere che era impossibile sopportare un altro attacco, o così era convinto Huo Rulie.


Il motivo per cui Yun Che non si era arreso prima era per il suo orgoglio e perché non sapeva quanto fosse mortale l'attacco della Spada Senza Nome. Ora che aveva assaporato la sua potenza personalmente, avrebbe dovuto sapere qual era la scelta giusta da fare qui... Secondo Huo Rulie, Yun Che era una persona estremamente intelligente. Non importava quanto fosse orgoglioso, era impossibile che sprecasse la sua vita senza motivo.


Yun Che però non fece nemmeno un passo indietro. Ignorò la Spada Senza Nome, stese il braccio e richiamò la Spada Colpo Celeste Nemesi dei Diavoli. Sorprendentemente però, mise da parte la sua arma. Il fuoco attorno a lui si spense completamente, rimpiazzato dalla lieve luce blu della Fenice di Ghiaccio.


Risuonò un lungo grido e il Manico Misterioso creò di nuovo la sua Manifestazione Divina. Stavolta era la Fenice di Ghiaccio.


Tutti furono sbalorditi di nuovo dalla reazione di Yun Che... era ovvio che aveva intenzione di sopportare il secondo colpo di Jun Xilei.


"Sta... sta cercando di suicidarsi?!" A Huo Rulie si rizzarono i capelli mentre ruggiva con frustrazione.


Crack crack crack crack crack...


Yun Che e la Manifestazione Divina brillarono di luce blu mentre creavano diverse barriere. In pochi secondi più della metà del Palco degli Dei si ricoprì di montagne di ghiaccio.


Fu in quel momento che Jun Xilei smise di incanalare la sua energia e menò un secondo fendente!


Era la stessa posa e mossa di prima, tuttavia nell'istante in cui la donna sferrò il suo attacco, Yun Che si sentì congelare il sangue. Fu colto da un terribile presagio di morte che lo avvertì che questo attacco era quasi il doppio più potente del precedente!


Anche le grida degli spettatori furono molto più rumorose, ma Yun Che li ignorò come l'ultima volta. Ogni cosa era stata divorata da quel potere impareggiabile che non apparteneva affatto a questo palco.


Bang bang bang bang bang bang bang bang...


Yun Che si ritirò più velocemente che poteva mentre il fendente di Senza Nome trapassò le sue difese. Il ghiaccio si ruppe come se fosse fatto di legno marcio, ma l'attacco stesso perse a stento potere.


Ogni difesa che lui e la Fenice di Ghiaccio avevano costruito fu ridotta in polvere in un solo istante. Il lungo grido della fenice risuonò nell'aria e la Manifestazione Divina, prima che qualcuno se ne rendesse conto, aumentò di dimensioni e si precipitò dritta sul fendente come un raggio ricoperto di cristalli blu.


Scree!!!


Una splendida aurora fiorì sopra il Palco degli Dei, avvolgendo l'intero cielo con una luce blu illusoria.


L'attacco continuò ad avanzare dritto verso Yun Che. Stavolta era chiaro che la Fenice di Ghiaccio avesse ridotto con successo il suo potere tramite il suo sacrificio... ma era stato comunque un attacco terrificante.


Yun Che si fermò. Aveva guadagnato tempo per incanalare tutto il suo potere e l'Energia Misteriosa scarlatta condensata di Tuono tremò violentemente, come se stesse per perdere il controllo da un momento all'altro. Yun Che spalancò le braccia di colpo mentre era pienamente concentrato sul fendente.


"Sealing... Cloud... Locking... Sun!!"


Scatenò la sua Energia Misteriosa e la barriera più formidabile che avesse mai creato in tutta la sua vita.


La Barriera del Dio Malvagio si estese di diversi chilometri quasi in un istante. Allo stesso tempo l'attacco impattò sulla barriera del Dio Malvagio.


L'impatto emise un rumore incredibilmente penetrante. Era fastidioso come lo stridio di mille lame dentate che segavano lo spirito stesso. Nessuno tra gli spettatori provò però a tapparsi le orecchie, erano tutti concentrati sul palco degli dei senza battere ciglio...


Il fendente imminente... fu fermato! Il terribile stridio continuò mentre le due energie si scontravano l'una con l'altra, ma la barriera semitrasparente sicuramente stava funzionando.


Tuttavia questo stallo durò solo per un secondo di tempo. Lo stridio si intensificò e la Barriera del Dio Malvagio iniziò a rimpicciolirsi rapidamente.


Un chilometro e mezzo...


Un chilometro...


Cinquecento metri...


Trecento metri...


Yun Che fece una lieve smorfia sotto pressione mentre riversava tutte le sue forze nella barriera. Tuttavia la protezione continuò a rimpicciolirsi rapidamente fino a diventare a stento ampia cento metri.


Il potere del fendente sicuramente stava diminuendo, ma era quasi impossibile da parare. Nonostante il ritmo con cui la Barriera del Dio Malvagio stesse rallentando, la sua potenza era comunque inferiore al fendente.


Alla fine la barriera smise di rimpicciolirsi quando arrivò ad un'ampiezza a meno di trenta metri, sembrava che avesse quasi raggiunto il suo punto di rottura. Non solo era pienamente deformata, si era formata una pallida fessura bianca che coprì più della metà della sua superficie in un istante.


Yun Che era così fradicio di sudore che sembrava fosse stato sotto la pioggia. Quasi ogni muscolo del suo corpo stava tremando incontrollabilmente.


Ci voleva molta energia per mantenere la Barriera del Dio Malvagio anche per solo un secondo di tempo, figuriamoci una a piena potenza. A questo punto, Yun Che sapeva di aver raggiunto il limite.


<em>No, non così...</em>


Lo sguardo di Yun Che emise una luce feroce. Strinse i denti e del fuoco apparì sul suo corpo per poi fluire nella Barriera del Dio Malvagio. Tinse velocemente la protezione incolore di cremisi.


All'improvviso la Barriera del Dio Malvagio esplose in un gigantesco mare di fuoco dorato, facendo scoppiare anche l'energia della Spada Senza Nome. Una grande porzione del palco si sgretolò e frammenti di giada saltarono in aria.


Yun Che fu scaraventato via velocemente come una meteora. L'esplosione aveva riaperto la ferita che aveva al petto e il sangue tornò a schizzare.


Bang!!


Yun Che sfrecciò per diversi chilometri per poi cadere pesantemente a terra. Tuttavia l'atterraggio non era stato sufficiente a fermare il suo slancio e continuò a rimbalzare all'indietro.


Era già ai confini del palco degli dei!


L'esplosione aveva ferito molto Yun Che e lo aveva scagliato via dalla zona dell'impatto. Anche se fosse stato ancora vivo e cosciente, era impossibile che gli fosse rimasta l'energia per fermarsi. Il risultato era già deciso.


Proprio quando tutti pensavano che Yun Che sarebbe uscito fuori dal palco e avrebbe perso l'incontro, una luce blu sfrecciò fuori dal suo corpo e si trasformò in una Fenice di Ghiaccio. La Manifestazione Divina batté le ali e rilasciò una grandinata dietro Yun Che che lo respinse all'indietro.


Il Manico Misterioso rispondeva ai pensieri di Yun Che, non c'era bisogno di gesti particolari o energia... era uno dei grandi pregi del Manico Misterioso.


Bang!


Yun Che impattò sul palco. Si sentiva le ossa a pezzi e il dolore lo assalì. Ritirò immediatamente la Fenice di Ghiaccio perché gli rimaneva a stento energia nel corpo. Anche reggersi in piedi era diventato un problema.


Yun Che si premette una mano al petto e sigillò nuovamente le sue ferite con il ghiaccio. Nonostante stesse tremando dal dolore, stava sorridendo lievemente... perché alla fine era riuscito a bloccare il secondo attacco di Jun Xilei!


Aveva dovuto esaurire tutte le sue energie e l'impatto l'aveva ferito gravemente proprio come prima... ma comunque aveva indubbiamente sventato l'attacco!


"Ci... è riuscito di nuovo..."


Pensò sconvolto il pubblico che non riusciva a credere ai suoi occhi.


"Incredibile." Shui Qianheng sussultò lievemente per poi sussurrare tra sé e sé: "Quanti assi nella manica gli rimangono?"


Shui Yingyue fissò con sguardo vacuo il palco. Molto tempo dopo sospirò piano: "Non... posso rivaleggiare con lui."


"Uh?" Chiese confuso Shui Yinghen: "Cos'hai appena detto seconda sorella?"


"Non posso rivaleggiare con lui." Stavolta il tono di Shui Yingyue sembrava molto più calmo: "Se non altro non avrei potuto bloccare quell'attacco nemmeno usando tutte le mie forze."


Shui Qianheng le lanciò un'occhiata di sottecchi, ma rimase in silenzio.


"Ah..." Shui Yinghen rimase interdetto per un momento.


"Questo significa anche che Jun Xilei non avrebbe potuto battere Yun Che nemmeno se non fosse stata 'ingannata' da lui all'inizio. Ci sono due motivi dietro le azioni di Yun Che: primo, aveva un conto in sospeso con Jun Xilei e secondo, voleva nascondere la sua forza." Shui Yingyue alzò lo sguardo. "Il suo obiettivo non è Jun Xilei, né me... ha intenzione di battere Luo Changsheng!"


Erano passati solo tre giorni da quando Yun Che era uscito dal palco, ma si poteva dire che il nuovo livello che aveva raggiunto avesse sbalordito l'intera Divina Regione Orientale.


Inoltre... il ragazzo non aveva ancora rivelato tutti i suoi assi nella manica!


Tutti gli spettatori e l'intera Divina Regione Orientale stava fissando Yun Che. Era gravemente ferito e sembrava che avesse difficoltà perfino a non crollare. Tuttavia nessuno stava ridendo delle sue condizioni orribili, né lo stava guardando con disprezzo... perfino i realm king avevano difficoltà a mantenere la calma.


All'inizio della Battaglia degli Dei, Yun Che era stato sospettato, disprezzato e ridicolizzato come la vergogna di tutti i coltivatori del profound. Poi aveva sbalordito tutti con la sua forza e aveva sconvolto l'intera Divina Regione Orientale... Ogni volta che era sceso in campo sarebbe stato fonte di sorprese. Ogni volta che combatteva, dovevano rivalutare l'opinione che avevano di lui...


A questo punto la parola "sbalorditivo" poteva a stento definire questa esperienza.


Tra gli spettatori c'erano esperti impareggiabili che erano vissuti per migliaia o anche decine di migliaia di anni, e queste persone avevano visto innumerevoli geni straordinari in tutta la loro vita. Tuttavia, mentre ci sarebbero potuti essere altri "Jun Xilei" o "Luo Changsheng, non si potevano immaginare di incontrare un altro "Yun Che"!


Il respiro di Yun Che si calmò mentre stava per rialzarsi usando entrambe le mani. Proprio in quel momento però si irrigidì e guardò di fronte a sé.


In lontananza, i capelli neri di Jun Xilei danzarono nell'aria. Il suo sguardo era diventato vacuo e la sua vitalità era debolissima. Tuttavia non c'erano dubbi che stesse alzando lentamente la spada e stesse radunando il suo potere che agitò di nuovo il vento e le nuvole.


Yun Che si accigliò e le sue pupille si rimpicciolirono.


<em>Non dirmi... che può colpire una terza volta?!</em>
                                


                                



