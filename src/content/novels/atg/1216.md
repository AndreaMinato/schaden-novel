---
title: Capitolo 1216 – Risolvere il Conflitto
pubDate: 2025-02-27T08:14:48.753Z
tags:
    - atg
---


<em>Capitolo regolare,
0 capitoli in coda, 0/10 donazione,
-Schadenfreude</em>


Le azioni di Jun Xilei non avevano sorpreso solo Yun Che. Tutti, sia vecchi che giovani erano accigliati o sorpresi dalla scena a cui stavano assistendo. Non potevano capire perché Jun Xilei stava arrivando fino a questo punto.


"Jun Xilei, tu... sei sicura di volerlo fare?"


La persona che aveva parlato era stato l'onorabile Qu Hui. Era il giudice imparziale che non interferiva mai nel torneo, ma nemmeno lui poteva trattenersi dal dissuadere Jun Xilei.


"Lei'er," Jun Wuming sospirò: "Posso ripristinare l'energia vitale e l'essenza di sangue che hai usato durante i primi due colpi, ma... se sferrerai un altro colpo il danno sarà irreversibile."


Jun Wuming stava parlando con un tono calmo e gli occhi chiusi, ma era innegabile che fosse pieno di amarezza. "Puoi ucciderlo, ma distruggerai il tuo futuro e le mie speranze... tutto questo per un momento di indignazione. Ne vale davvero la pena?"


Le braccia di Jun Xilei stavano tremando violentemente, il suo viso era mortalmente pallido e i suoi abiti erano completamente macchiati di sangue... Tuttavia, il potere che aveva radunato non vacillò nemmeno per un istante. Continuò a prendere di mira Yun Che.


La sua vitalità stava diminuendo ancora e il suo sguardo stava perdendo ogni lucidità... ma il suo odio assoluto nei confronti di Yun Che non cambiò nemmeno un briciolo.


Yun Che aveva esaurito la maggior parte della sua Energia Misteriosa, così non riusciva minimamente a sfuggire all'oppressione della spada. In effetti poteva a stento muovere un muscolo mentre era chinato su un ginocchio a terra. Nelle sue attuali condizioni, non sarebbe potuto scappare dal palco degli dei nemmeno se avesse voluto.


Yun Che strinse i denti mentre ansimava pesantemente... sapeva molto bene che non poteva sopportare un altro colpo. Se Jun Xilei avesse menato un altro fendente, sarebbe morto a meno che non avesse usato Moon Star Restoration o qualcuno non avesse interferito nel conflitto.


Questa era la battaglia degli dei però. Nessuno aveva il permesso di interferire, nemmeno se un giovane divino fosse morto.


Per quanto riguardava Moon Star Restoration... era un asso nella manica che non avrebbe potuto usare assolutamente a meno che non fosse in una situazione disperata! In particolare non poteva usarlo sotto gli occhi di tutta la Divina Regione Orientale!


Al confronto, Jun Xilei molto probabilmente sarebbe morta nel momento in cui avrebbe scagliato il terzo colpo... anche se fosse riuscita a sopravvivere in qualche modo, sarebbe rimasta invalida per il resto della vita.


All'improvviso Yun Che sentì un po' di rimpianto per aver umiliato Jun Xilei.


Lo rimpiangeva perché Jun Xilei era una completa lunatica!


Era pazza come lui!


Per salvarsi, sembrava che potesse solo arrendersi immediatamente... questo avrebbe permesso a Mu Bingyun, Jun Wuming e agli altri di interferire direttamente e salvarlo.


Ma...


"Fratello Yun, è impazzita. Morirai davvero se non ti arrendi ora!" Gridò frettolosamente Huo Poyun.


"..." Il respiro di Yun Che diventò sempre più pesante, ma non esitò minimamente.


"Yun Che!" Mu Bingyun si levò in aria e gridò: "Sei già il più grande vincitore di questa battaglia. Se perderai la vita per un momento d'orgoglio, perderai ogni cosa... arrenditi ora!"


Yun Che: "..."


"Ti ordino di arrenderti, ora!" Disse Mu Bingyun con il tono più severo che potesse tirare fuori.


"Fratellone Yun Che..." Shui Meiyin era raggomitolata, il suo viso era impallidito per l'ansia. Fu in quel momento che Yun Che stava fissando Jun Xilei per tutto questo tempo. Dopo un attimo di confusione, capì.


Ora tutti stavano fissando Yun Che. Secondo loro arrendersi era la scelta migliore che potesse fare. Jun Xilei poteva aver perso completamente la sua sanità mentale, ma non lui.
Se avesse rifiutato di arrendersi, la Divina Regione Orientale avrebbe potuto perdere due Giovani Divini allo stesso tempo. Se si fosse arreso, Jun Xilei si sarebbe salvata e nessuno lo avrebbe sottovalutato per aver perso. Anzi, era improbabile che qualcuno la considerasse una sconfitta.


Era vero anche l'opposto. Se fosse morto qui, a causa del colpo di Jun Xilei, tutto per un momento di orgoglio, sicuramente sarebbe stato ridicolizzato per molto tempo.


Ma nonostante i continui tentativi di persuasione e i duri ordini di Mu Bingyun, l'espressione di Yun Che non cambiò.


"L'erede del Re della Spada è impazzita, ma cosa diavolo sta facendo Yun Che?!"


"Che tipo di ostilità c'è tra quei due? E pensare che sono arrivati a tal punto."


"Il Regno dell'Eternità non li fermerà davvero? Yun Che e Jun Xilei... sono entrambi giovani divini della Regione Orientale. Sarà un'enorme perdita se periranno entrambi qui."


"L'onore della battaglia degli dei è la priorità su tutto e al momento tutta la Divina Regione Orientale sta guardando questo scontro. Rispetteranno le regole qualunque cosa accadrà... Sigh."


Mu Bingyun divenne sempre più ansiosa quando vide che Yun Che stava ignorando completamente le sue richieste: "Yun Che!"


Fu in quel momento che Yun Che ruppe il silenzio e sollevò il braccio sinistro. Le sue pupille brillarono e il Manico Misterioso e lo spirito della Fenice di ghiaccio volarono fuori dal suo palmo. Tuttavia non si trasformarono in una Manifestazione Divina, ma sfrecciarono verso Jun Xilei e colpirono la sua fronte.


La Spada Senza Nome aveva bloccato i movimenti di Yun Che, ma non poteva immobilizzare la sua anima.


Jun Xilei aveva esaurito ogni sua energia, vitalità e spirito per l'attacco finale. Non le era rimasta la minima difesa spirituale. Di conseguenza, l'anima della Fenice di ghiaccio dentro il Manico Misterioso riuscì ad invadere la sua mente quasi con perfetta facilità.


BOOM!


Ci fu un'esplosione nella sua mente e un'ombra blu invase completamente la sua coscienza. Mentre il potere della Spada Senza Nome si dissolveva e l'arma cadde dalle braccia di Jun Xilei, la ragazza cadde all'indietro come una bambola che aveva perso il suo spirito all'improvviso.


"Waaahhh!"


"Cosa... cos'è successo?"


Ora che la spada non lo immobilizzava più, Yun Che scattò immediatamente a gran velocità verso Jun Xilei.


Mentre si avvicinava, vide il colorito mortalmente pallido, il suo sguardo vacuo, le sue labbra macchiate di sangue... e la sua espressione di odio e vergogna che non si affievolì nemmeno dopo che aveva perso coscienza.


All'improvviso Yun Che ne fu toccato.


L'odio tra di noi è così intenso... che si può risolvere solo con la morte...?


Era l'erede del Re della Spada, ma era stata costretta ad inchinarsi e a scusarsi di fronte ad un discepolo di un regno stellare intermedio...


Durante il torneo, l'aveva ingannata, sconfitta nel modo peggiore e l'aveva umiliata di nuovo, proprio di fronte a tutti, per vendicarsi dell'affronto che aveva subito e del trattamento che era stato inflitto a Huo Poyun. Dopodiché l'aveva anche ridicolizzata e aveva distrutto il suo orgoglio di discepola del Re della Spada.


Era davvero colpa sua se era arrivata a questo punto...


<em>O sono stato io...?</em>


Jun Xilei era una cattiva persona? No, era solo troppo orgogliosa. Se non altro non era una persona disgustosa come Luo Changan, altrimenti il Re della Spada non l'avrebbe mai accettata come discepola.


Per sfogare il suo odio, aveva sconfitto Huo Poyun con un solo colpo e l'aveva umiliato così tanto da demoralizzarlo. Per sfogare il suo odio, Yun Che le aveva inflitto un'umiliazione ancora peggiore.


Era così vicino, così vicino... a distruggere l'erede della Spada che avrebbe dovuto avere un futuro brillante.


Doveva davvero arrivare fino a questo punto?


<em>Se fossi al posto suo...</em>


Yun Che divenne sovrappensiero e lasciò che la sua Energia Misteriosa si ritirasse. Stava per spingere Jun Xilei fuori dal palco, ma invece la prese al volo gentilmente prima che cadesse.


Jun Xilei cadde sulla piega del braccio e il suo sangue tinse in un attimo le sue maniche. Yun Che ritirò l'anima della Fenice di Ghiaccio e la fissò con un'espressione piena di emozioni contrastanti.


Mentre lo sguardo di Jun Xilei riprese lucidità, scoprì con shock di essere tra le braccia di Yun Che. Tremando, cercò di tirare un pugno dritto in faccia a Yun Che, ma dato che aveva perso la maggior parte della sua vitalità e la sua Energia Misteriosa era nel caos, Yun Che lo bloccò facilmente e disse lentamente:


"C'è stato uno scontro tra di noi, ma non è mai successo nulla di così grave da diventare un'ostilità all'ultimo sangue."


"Oggi ho esagerato. Avrei potuto sconfiggerti senza imbrogli, ma non l'ho fatto. Non avrei dovuto nemmeno calpestare il tuo orgoglio di fronte a tutti... mi dispiace."


Mentre lo diceva, fissava Jun Xilei negli occhi. Non solo le sue parole erano completamente sincere, erano infuse di Energia Misteriosa, così che ogni spettatore potesse sentirle chiaramente.


Jun Wuming tremò mentre il suo sguardo si riempì di emozione... sapeva meglio di chiunque altro cosa significava questa scusa per Jun Xilei...


Nel Regno della Canzone Glaciale, dopo che aveva offeso Yun Che... era stata costretta ad inginocchiarsi e a scusarsi di fronte a lui di fronte alla gente del Regno della Canzone Glaciale e del Dio della Fiamma.


Oggi, al torneo, dopo aver calpestato il suo orgoglio... aveva scelto di scusarsi con lei sinceramente di fronte alla Divina Regione Orientale.


Era come un ciclo della vita indescrivibile.


"..." Jun Xilei aprì lievemente la bocca. Il suo sguardo sembrava velato, ma mostrò ancora odio: "Credi... che ti perdonerò... per questo... Yun Che..."


Fu in quel momento che mostrò all'improvviso un'espressione di stupore e paura mentre tremava... i suoi abiti non si erano solo macchiati di sangue, ma si erano sbriciolati completamente. Il solo motivo per cui erano ancora intatti era perché la sua Energia Misteriosa li stava tenendo insieme. Tuttavia stava per esaurire la sua energia... ed era solo una questione di tempo prima che rimanesse completamente svestita di fronte a tutti.


Yun Che alzò le sopracciglia, ma notò velocemente cos'era successo e con un movimento del palmo risigillò i suoi abiti laceri con il briciolo di Energia Misteriosa che gli rimaneva per poi prendere i suoi abiti bianchi dalla Perla del Veleno Celeste e posarli su Jun Xilei.


"..." Jun Xilei ansimò debolmente, ma non mostrò nessuna gratitudine. Il suo sguardo velato mostrava ancora un solido blocco di odio che sembrava non si sarebbe mai sciolto: "Io... ti ucciderò..."


"Sicuro. Puoi sfidarmi quando vuoi." Yun Che annuì per poi sorridere: "Prima però dovresti occuparti delle tue condizioni."


Dopodiché accarezzò gentilmente i capelli di Jun Xilei: "Per ora dovresti fare un buon sonnellino. Non devi sembrare sempre coraggiosa, sai... da brava."


Il suo sguardo e la sua voce erano gentili. Sembrava quasi che stesse provando a calmare un gatto testardo.


"Tu..." Jun Xilei aprì la bocca e il suo sguardo diventò completamente confuso. Tremò come se stesse cercando di dimenarsi dalla presa di Yun Che, ma non resistette a lungo. La sua testa toccò il petto di Yun Che e perse i sensi.


Solo lei sapeva se era stato per le sue ferite o perché non poteva più sopportare le parole e le azioni di Yun Che.


"Fiuu..." Yun Che sospirò di sollievo. Che donna terrificante e problematica.


<em>Spero che sia stato sufficiente ad attenuare un po' del suo odio... altrimenti sarà un'enorme problema dopo che uscirà dal Regno dell'Eternità.</em>


Ogni coltivatore tra gli spettatori si stava scambiando delle occhiate. Solo pochi secondi fa l'atmosfera era opprimente e tutti erano impalliditi... ma Jun Xilei non era riuscita a menare un terzo fendente e la battaglia era finita nel modo più inaspettato.


"Jun Xilei è svenuta... Yun Che ha vinto! Si unirà alla battaglia finale del gruppo dei perdenti tra tre giorni!"


Risuonarono delle grida esultanti dopo la dichiarazione dell'onorabile Qu Hui.
                                


                                



