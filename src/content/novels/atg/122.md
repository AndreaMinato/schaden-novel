---
title: Capitolo 122 – Riunione
pubDate: 2024-05-27T16:22:06.265Z
tags:
    - atg
---




Yun Che rimase fermo e sospirò, ammirando l'ingresso principale del Palazzo Profound Blue Wind: “Merita davvero il titolo di 'Miglior Palazzo Profound del Blue Wind Empire'! In confronto al Palazzo Profound New Moon, ha un aspetto almeno dieci volte più grandioso ed emana un'aura imponente, ad un livello completamente diverso.”


Dopo dieci giorni di viaggio, Yun Che e Lan Xueruo avevano finalmente raggiunto la Città Imperiale Blue Wind. Era la prima volta che Yun Che visitava la capitale della nazione in cui era nato e lungo la strada si era sentito alquanto sorpreso. Lan Xueruo conosceva molto bene la Città Imperiale Blue Wind e gli aveva mostrato dove si trovavano molti dei luoghi più importanti. Dopodiché lo aveva portato davanti all'entrata del Palazzo Profound Blue Wind.


La prima cosa che voleva fare era assicurarsi che Yun Che fosse ammesso al Palazzo Profound Blue Wind.


“Certo, è naturale. Il Palazzo Profound Blue Wind ha alle spalle mille e ottocento anni di tradizioni ed è supervisionato e rifornito direttamente dalla Famiglia Imperiale. Oltre a delle ricche risorse e ad un ambiente adatto alla coltivazione della Profound Energy, ci sono anche molti maestri conosciuti in tutto l'Impero, quindi è logico che non sia nemmeno paragonabile agli altri Palazzi Profound.” disse Lan Xueruo, prendendo in mano un Talismano di Trasmissione del Suono a corto raggio, comprato lungo la strada, e appoggiandolo alla sua Giada di Trasmissione del Suono. Nel momento stesso in cui il Talismano si ruppe e svanì nel nulla, sulla sua Giada apparve un piccolo emblema.


“Sono già qui, all'ingresso principale del Palazzo Profound.” disse Lan Xueruo attraverso la Giada. Non appena finì di parlare, l'emblema sulla Giada di Trasmissione del Suono scomparve.


Poco dopo, un uomo di mezz'età vestito con degli abiti viola e dall'aspetto gentile corse fuori dal Palazzo Profound. Vedendoli, da lontano gridò: “Xueruo, Yun Che!? Voi due state bene! È magnifico!”


“Capo del Palazzo Qin? Cosa ci fate qui?”


La persona di fronte a loro era proprio il nuovo Capo Palazzo, Qin Wuyou! Era qualcosa che Yun Che non si sarebbe mai aspettato. In quanto nuovo capo del Palazzo Profound New Moon, perché era lì, anziché trovarsi a New Moon City? Yun Che si voltò verso Lan Xueruo e le chiese, sbalordito: “La persona a cui hai appena parlato con la Giada di Trasmissione del Suono era il Capo Palazzo Qin?”


Lan Xueruo sorrise leggermente e annuì.


“Ti chiedi come mai io sia qui?” Qin Wuyou li guardò, si abbandonò a un lungo sospiro, e rispose con un'espressione spaventata: “Prima di tutto, sei scomparso per parecchi giorni, e Xueruo è andata da sola alla Frazione Esterna dello Xiao Sect a cercarti. Dopodiché, non ho più ricevuto nessun messaggio e non ho potuto fare altro che dirigermi io stesso alla Frazione Esterna, solo per scoprire che l'intero Sect era nel caos più totale. Poi, dopo che sono andato da Xiao Tiannan e ho combattuto con lui, Xiao Zaihe è tornato alla Frazione Esterna e ha detto che voi due eravate precipitati al centro della Catena Montuosa Ten Thusand Beast, e che non era riuscito a trovare neppure i vostri cadaveri, né le vostre ossa. Sigh, la mia anima ha quasi lasciato il mio corpo, tanto ero scioccato. Per più di un mese, sono vissuto costantemente in preda all'ansia e non ce l'ho più fatta a restare a New Moon City, perciò sono venuto qui in cerca di notizie su voi due, siccome Xueruo aveva detto che ti avrebbe portato nella Città Imperiale Blue Wind.”


La tensione e il sollievo di Qin Wuyou erano assolutamente sinceri. Ciò fece venire alcuni dubbi a Yun Che. Senza dubbi, non avrebbe mai creduto di poter far preoccupare così tanto Qin Wuyou, perciò la causa della sua agitazione doveva per forza essere Lan Xueruo. Per rendere il Capo di un Palazzo Profound talmente ansioso da viaggiare nella Città Imperiale Blue Wind... l'unica spiegazione era che si conoscessero da molto tempo e che solo in apparenza tra i due ci fosse un legame superficiale.


“Capo Palazzo Qin, l'avete detto... a mio padre?” chiese con grande attenzione Lan Xueruo.


“Sigh, come avrei potuto osare. Se avessi lasciato che tuo... tuo padre sapesse che non ti avevo protetta come si deve, la mia stessa testa... Eheh grazie al cielo sei tornata sana e salva. Altrimenti, nemmeno io sarei stato in grado di cavarmela.” Qin Wuyou si asciugò del sudore freddo dalla fronte.


Yun Che: “...”


“Capo del Palazzo Qin, non avete in programma di tornare di nuovo al Palazzo Profound New Moon, giusto?” chiese all'improvviso Yun Che, freddo.


Qin Wuyou fu sorpreso da quella domanda, ma annuì: “Esatto, hanno già nominato un nuovo Capo Palazzo. Ma tu come fai a saperlo?”


“Ho tirato a indovinare.” rispose scherzosamente Yun Che, ridacchiando. Pensò tra sé e sé: in fin dei conti, il motivo per cui Qin Wuyou era andato al Palazzo Profound New Moon era proprio Lan Xueruo. Sembrerebbe proprio una persona fuori dall'ordinario. Ora che Lan Xueruo era tornata nella Città Imperiale Blue Wind, non aveva nessun motivo per rimanere al Palazzo Profound New Moon.


“Yun Che, dov'eri finito in quei giorni? Perché lo Xiao Sect ha continuato a darti la caccia anche quando tu e Xueruo eravate insieme? Come avete fatto a salvarvi dopo essere precipitati nella Catena Montuosa delle Diecimila Bestie, dove nemmeno io oserei entrare? Può essere che Xiao Zaihe abbia inventato una scusa per non essere riuscito a catturarvi?” Qin Wuyou sparò una raffica di domande.


“Per quanto riguarda queste domande, ti spiegherò tutto più tardi. Capo Palazzo Qin, quali erano le condizioni della Frazione Esterna dello Xiao Sect, quando hai lasciato New Moon City?” chiese Lan Xueruo.


“Eheh ehe, quella Frazione Esterna.” Qin Wuyou scoppiò a ridere: “Penso che siano condannati.”


“...condannati?” chiese sorpresa Lan Xueruo.


“Esatto.” Qin Wuyou annuì e rispose lentamente: “Non so quale stella sfortunata li abbia maledetti, ma secondo le notizie che ho ricevuto, sembra che abbiano ingaggiato un ciarlatano che si è spacciato per un dottore geniale, che poi ha reso Xiao Luocheng un completo disabile, ha menomato tutti i suoi meridiani e ha distrutto le sue Profound Vein. Figurarsi avere un po' di Profound Energy, per il resto della sua vita non riuscirà mai più nemmeno a reggersi in piedi. Potrà solo passare i giorni che gli rimangono a letto. E non solo, ho anche sentito dire che quel ciarlatano ha praticamente svuotato l'intera tesoreria del clan e che poi è svanito nel nulla, ma nessuno sa come abbia fatto. Questo ha letteralmente annientato più della metà delle fondamenta del Sect.”


“Ma poi hanno scoperto chi era quel 'medico impostore'?” chiese divertita Lan Xueruo, dando un'occhiata a Yun Che.


Qin Wuyou scosse la testa: “No. Ho sentito dire che quel ciarlatano si era travestito e che nessuno aveva la più pallida idea di come fare a rintracciarlo.”


Yun Che sogghignò. Ne era certo, pur sapendo che il colpevole era lui, Xiao Tiannan non l'avrebbe mai detto in giro. Se qualcuno di esterno al Sect avesse scoperto che una Frazione Esterna grande e potente come la loro era stata fregata da un ragazzo di sedici anni al primo livello del Nascent Profound Realm, persino il Sect Principale sarebbe stato così imbarazzato da non riuscire a guardare nessuno negli occhi.


“Ma dopotutto, la Frazione Esterna è abbastanza grande. Se avessero stretto i denti, sarebbero riusciti a cavarsela, anche se con qualche difficoltà. Ma quello che è successo dopo tutto quello che vi ho già raccontato è ancora più interessante.” sul volto di Qin Wuyou apparve un'espressione tipica di chi gioisce delle disgrazie altrui: “Ho sentito dire che pur di salvare suo figlio, Xiao Luocheng, Xiao Tiannan si è recato personalmente alla Gilda dei Mercanti Black Moon e ha comprato un nucleo draconico Emperor Profound! Già, avete sentito bene, un nucleo draconico Emperor Profound! Ma il giorno dopo è tornato alla Gilda dei Mercanti Black Moon sostenendo che il nucleo fosse falso. Inizialmente doveva essere un segreto... ma del resto, che razza di potenza è la Gilda dei Mercanti Black Moon? Come potrebbero vendere qualcosa di falso? E poi, se fosse davvero così, come avevano fatto Xiao Tiannan e Xiao Baicao a non accorgersene quando lo avevano comprato? Aggredito da Xiao Tiannan, in uno scatto d'ira Pu He, il membro della Gilda dei Mercanti Black Moon ha diffuso la voce che Xiao Tiannan aveva comprato da lui il nucleo draconico Emperor Profound.”


Yun Che corrugò la fronte... oh, oh! Inizialmente, pensavo che dopo essere stato costretto a fuggire da New Moon City, se non avessi costretto Xiao Tiannan e Xiao Baicao ad andarsene non sarei mai riuscito a mettere in atto il resto dei miei piani. Chi avrebbe mai pensato che la Gilda dei Mercanti Black Moon mi avrebbe dato una mano... e quello che hanno fatto è stato molto meglio di quello che avrei potuto ottenere io se fossi rimasto a New Moon City per diffondere la voce. Se quello che ha detto Qin Wuyou è vero, quanto è potente la Gilda dei Mercanti Black Moon? Commercia onestamente ed è estremamente autorevole! Se vendesse qualcosa e affermasse che è autentico, chi oserebbe sostenere che si tratti di un falso?


"Quando queste voci si sono diffuse, naturalmente ci sono state ripercussioni tremende. In soli due giorni, le locande di New Moon City non avevano nemmeno una sola stanza libera; le strade erano piene di potenti praticanti allo Spirit Profound Realm, all'Earth Profound Realm e ho percepito persino la presenza di due persone allo spaventoso Sky Profound Realm. Apparentemente, in una sola notte, la Frazione Esterna dello Xiao Sect ha subito almeno una decina di intrusioni. Poi l'Anziano Capo della Sezione di Medicina dello Xiao Sect, Xiao Wuji in persona, è giunto sul posto e ha chiesto alla Frazione Esterna di consegnargli il nucleo draconico Emperor Profound. Sarebbe stata un'enorme opportunità se avessero potuto donarglielo, perché avrebbero ricevuto una grandissima ricompensa. Ma se non avessero potuto farlo, la Frazione Esterna sarebbe stata espulsa dallo Xiao Sect. Xiao Tiannan ha rifiutato l'offerta. Prima ha detto che il nucleo draconico Emperor Profound era un falso, poi che qualcuno lo aveva rubato, praticamente non ha voluto consegnarlo..."


Yun Che, in segreto, rise crudelmente... Cazzate! Anche se avessero voluto donarlo, come avrebbero potuto? Quel finto nucleo draconico Emperor Profound era stato ricavato da quello che aveva chiesto a Lan Xueruo e la sua copertura sarebbe resistita per soli quattro giorni. Al quinto, l'aura del nucleo draconico Emperor Profound sarebbe svanita nel nulla, il suo colore rosso brillante sarebbe diventato un grigio spento e non sarebbe più valsa la pena nemmeno di donarlo a qualcuno! Avrebbe davvero potuto portare quel nucleo basso livello a Xiao Wuji e dirgli che si trattava di un nucleo draconico Emperor Profound?


Se l'avesse fatto, Xiao Wuji l'avrebbe sicuramente ucciso sul posto.


“Dopodiché, ho lasciato New Moon City e non ho più saputo nulla di cosa sia successo, ma posso confermare che la Frazione Esterna a New Moon City è condannata.” Qin Wuyou finì di parlare e rise tra sé. Dopotutto aveva incontrato Xiao Tiannan solo due volte e non appena si erano visti si erano ritrovati a combattere l'uno contro l'altro. Era contento che Xiao Tiannan fosse messo alle strette.


“Oh, giusto.” Qin Wuyou si voltò verso Yun Che, dicendo: “Ho portato qua Yuanba. Inizialmente, gli avevo detto che siccome eri con Xueruo, molto probabilmente lei ti avrebbe portato qui. Mentre mi preparavo a partire da New Moon City, ha usato ogni mezzo a sua disposizione per pregarmi di portarlo con me, dicendo che non sarebbe mai più stato in pace con sé stesso se non ti avesse incontrato di nuovo, quindi ho accettato. Più tardi dovresti andare a...”


“Co... Cognato!!”


Prima che Qin Wuyou avesse finito di parlare, un urlo agitato giunse da dietro di lui. Lo sguardo di Yun Che si spostò oltre Qin Wuyou e vide Xia Yuanba, in lacrime, in piedi davanti all'ingresso del Palazzo Profound Blue Wind.


E accanto a Yuanba c'era una persona che, pensò, non sarebbe dovuta venire...


Murong Ye!


Perché mai avrebbe dovuto essere lì?


“Cognato!!”


Xia Yuanba gridò di nuovo e corse verso Yun Che come un pazzo, a grandi passi, scagliandosi contro di lui in un lampo. Delle braccia spesse muscolose lo imprigionarono, e Xia Yuanba iniziò a balbettare: “Cognato... allora stai bene per davvero... è fantastico... fantastico... un mese fa, mi hanno detto che eri precipitato nella Catena Montuosa delle Diecimila Bestie, e io pensavo... pensavo...”


Xia Yuanba aveva il corpo di un gigante, ma in quel momento piangeva come un bambino. Yun Che sentì inumidirsi i suoi occhi. Fin da quando erano molto piccoli, sapeva che se un giorno fosse morto solo tre persone avrebbero pianto per lui... una era suo nonno, una la sua zietta e l'ultima era Xia Yuanba.


“Va bene, dai, smetti di piangere, sto bene.” Yun Che diede una pacca sul braccio di Xia Yuanba e disse in tono rincuorante: “E poi,ti ho già detto un sacco di volte che devi smetterla di chiamarmi Cognato.”


“Uuu... ho capito, cognato. Tranquillo, in futuro non ti chiamerò mai più cognato... Uuuh... è davvero fin troppo bello che tu stia bene, cognato, altrimenti non saprei cosa fare...”


Yun Che: “...”





