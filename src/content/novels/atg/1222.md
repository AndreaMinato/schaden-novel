---
title: Capitolo 1222 – Fiamme Cremisi (1)
pubDate: 2025-02-27T08:14:48.755Z
tags:
    - atg
---


<em><strong>Capitolo sponsorizzato! Grazie mille Paolo! 2 in coda, 0/10 donazione</strong></em>


<em><strong>-Alstor</strong></em>


<em><strong>(Ehi! Abbiamo iniziato a tradurre il manga di AtG, dateci un'occhiata</strong></em> :) <em><strong>)</strong></em>


“Capita abbastanza raramente di vedere Luo Changsheng fare così tanto sul serio.” Commentò all’improvviso il Realm King del Regno del Sacro Universo, Luo Shangchen: “A quanto pare, anche se è sicuro di vincere non compie comunque il terribile errore di sottovalutare il suo avversario. Non male.”


“No.” Luo Guxie scosse la testa: “Sta facendo sul serio perché Yun Che l’ha fatto sentire minacciato.”


“L’ha fatto sentire minacciato?” Luo Shangchen inarcò le sopracciglia: “Intendi dire che…?”


Luo Guxie gli spiegò lentamente: “Fin da quando era giovane, Changsheng non è mai stato sconfitto da un suo coetaneo ed è sempre stato lui a guardare gli altri dall’alto in basso. Non c’era nessuno che fosse anche solo al suo stesso livello, figurarsi che fosse migliore di lui. È stato così per tutta la sua vita, e ci ha fatto l’abitudine ormai da tempo. Ma Yun Che… è più giovane di Changsheng e, sebbene la sua forza misteriosa sia solo al Divine Tribulation Realm, è riuscito a costringerlo a impegnarsi. È la prima persona a far sentire minacciato Changsheng e a fargli temere di essere, forse, inferiore a qualcun altro.”


Luo Shangchen: “…”


“Changsheng ha chiesto di sua iniziativa a Yun Che di rilasciare la sua Manifestazione Divina, e subito dopo ha fatto di tutto per distruggerla, non perché volesse demoralizzare il suo avversario, ma perché si sentiva sotto pressione e percepiva uno squilibrio fra la sua forza e quella di Yun Che. Quando lui ha rilasciato per la prima volta la Manifestazione Divina durante l’incontro con Lu Lengchuan, rivelando di possedere una tecnica così potente e ribaltando subito la situazione, Changsheng è rimasto molto scosso… perché neppure lui era in grado di comprendere quel potere.”


“…” Luo Shangcheng si accigliò e mormorò: “Capisco.”


“Forse Changsheng non ne è neppure consapevole, ma anche se lo fosse non lo ammetterebbe mai.” Continuò Luo Guxie. In quanto Maestra e zia di Luo Changsheng, chiaramente lo capiva molto meglio di suo padre: “Per liberarsi di queste emozioni negative che non ha mai provato prima, Changsheng naturalmente vuole schiacciare completamente Yun Che e sconfiggerlo nettamente.”


“Non appena annienterà Yun Che, tutte le emozioni negative causate da lui scompariranno, naturalmente.”


Perdere? Luo Changsheng non aveva mai neppure immaginato di poter perdere, e non si sarebbe mai lasciato sconfiggere per nulla al mondo.


Yun Che non rispose alla tranquilla provocazione di Luo Changsheng. Avanzò di scatto, percorrendo trecento metri in un istante. Rilasciò tutta la sua Energia Misteriosa e incanalò le Cronache del Mondo Ardente del Corvo Dorato alla massima intensità. La potenza dello spadone e quella delle fiamme si erano fuse alla perfezione intorno alla Spada Colpo Celeste Nemesi dei Diavoli e la sua aura infuocata, che illuminava il cielo, sembrava in grado di bruciare lo spazio stesso.


Di fronte a quella dimostrazione di forza, Luo Changsheng rimase immobile. Era tranquillo, come se stesse guardando degli abbaglianti fuochi d’artificio. La Spada del Sacro Fulmine disegnò un arco nell’aria, colpendo verso il basso.


L’attacco di Yun Che era terribilmente violento, eppure il portamento di Luo Changsheng rimase composto ed elegante, come se stesse facendo una semplice passeggiata. Quando la Spada del Sacro Fulmine colpì verso il basso, tre sottili raggi di spada comparvero dal nulla senza alcun rumore e penetrarono all’istante attraverso lo spazio, lasciandovi tre pallidi solchi.


Sha!


Ci fu subito un lieve rumore e la spada avvolta dalle fiamme di Yun Che venne raggiunta dai tre sottili raggi di spada bianchi, che dispersero la sua aura, riducendola a semplici vortici di Energia Misteriosa e frammenti di fuoco.


Gli spettatori spalancarono gli occhi… sembrava che avessero visto il cielo aprirsi in due. I tre raggi di spada erano già svaniti, ma l’immagine del loro pallido bagliore rimase a lungo nelle menti di tutto il pubblico.


Yun Che utilizzò il Riflesso Distruttore della Luna per schivare. I tre raggi di spada superarono il suo fendente di Energia Misteriosa e trafissero la sua immagine residua di ghiaccio. Sebbene fosse ancora piuttosto sorpreso, continuò ad avanzare verso Luo Changsheng come un fulmine. Raccolse di nuovo la devastante forza del suo spadone e sferrò un attacco verso Luo Changsheng.


Boom!!


La Spada Colpo Celeste Nemesi dei Diavoli si fermò a cento metri da Luo Changsheng. Nel mezzo dell’assordante clangore metallico, la barriera gialla intorno a lui si deformò notevolmente subito dopo essersi formata, poi esplose all’improvviso.


Sia le fiamme che la Spada Colpo Celeste Nemesi dei Diavoli vennero respinti con forza. Yun Che venne scaraventato in aria roteò all’indietro, come se fosse stato travolto da una gigantesca montagna. Poi, finalmente Luo Changsheng si mosse. Attaccò contemporaneamente sia con la spada che con l’ascia. Cinque raggi di spada rafforzati dal potere di una tempesta di vento sfrecciarono rapidamente verso Yun Che, mentre alle spalle di Luo Changsheng comparve la sagoma di un enorme falco, che creò una pressione incredibilmente soffocante.


I cinque raggi di spada soppressero l’aura di Yun Che, avvicinandosi all’istante. Non potendo recuperare l’equilibrio, Yun Che rilasciò il più in fretta possibile la Barriera del Dio Malvagio.


C-c-c-crack!!


La Barriera del Dio Malvagio bloccò i primi tre raggi di spada, ma alla fine venne distrutta dal quarto. Sostenuto dal potere della tempesta di vento, il quinto sferzò spietatamente la schiena di Yun Che come una frusta.


Con un rumore assordante, la parte posteriore delle vesti di Yun Che si disintegrarono e il suo sangue spruzzò tutt’intorno. Tuttavia, prima ancora che potesse contrattaccare, venne schiacciato da una pressione insormontabile e cadde ancora più rapidamente verso terra.


Luo Changsheng lo raggiunse in volto, avvolto da una densa Energia Misteriosa gialla, e un soffocante campo di forza avvolse Yun Che.


Era un campo di forza gravitazionale, una delle arte misteriosa che richiedevano una comprensione delle leggi della Terra di livello più alto in assoluto. Il campo di forza rilasciato da Luo Changsheng era incredibilmente soverchiante. Soprattutto per Yun Che, che utilizzava un’arma molto pesante, perciò la velocità dei suoi attacchi sarebbe stata praticamente dimezzata. Percependo che l’aura di Luo Changsheng si stava avvicinando, Yun Che utilizzò tutta la sua forza misteriosa per riuscire a malapena a fare una capriola all’indietro e recuperare l’equilibrio.


Non appena l'Energia Misteriosa di Luo Changsheng lo raggiunse, Yun Che riuscì a malapena a sollevare la Spada Colpo Celeste Nemesi dei Diavoli fino a tenerla in orizzontale di fronte a sé.


Bang!


Rafforzata dal bagliore giallo, la Spada del Sacro Fulmine divenne incredibilmente pesante e discese verso la Spada Colpo Celeste Nemesi dei Diavoli.


Il primo colpo fece tremare violentemente Yun Che dalla testa ai piedi. L’aura intorno a lui venne completamente spazzata via da una terrificante e improvvisa esplosione di Energia Misteriosa.


Bang!!


Il secondo colpo fece sanguinare il braccio di Yun Che. Delle macchie rosse si allargarono sulla sua veste bianca, mentre i suoi organi interni pulsavano orribilmente.


BOOOM


Il terzo fendente scagliò via definitivamente la Spada Colpo Celeste Nemesi dei Diavoli. Come se fosse stato colpito da un pesante martello, Yun Che sentì un boato nella sua mente e venne scaraventato spietatamente in aria.


Luo Changsheng aveva uno sguardo indifferente. La sua Energia Misteriosa passò rapidamente dal giallo al verde. L’Ascia da Battaglia del Vento Divino lasciò le sue dita, evocando all’istante una terrificante tempesta che sembrò rendere più scuro il mondo intero. Il vortice inseguì Yun Che, muovendosi parecchie volte più velocemente di lui, e lo colpì brutalmente alla schiena.


“Yun Che!” Mu Bingyun si alzò improvvisamente in piedi, terribilmente pallida in volto.


BOOM


Il breve ululato della tempesta sembrò l’eruzione di un vulcano e risuonò per tutto il Palco degli Dei, facendolo tremare leggermente. Yun Che venne scaraventato a decine di chilometri di distanza, lasciando dietro di sé una scia di sangue, per poi schiantarsi violentemente a terra.


Anche la Spada Colpo Celeste Nemesi dei Diavoli, che gli era sfuggita di mano, cadde piuttosto lontano.


“Sigh. È finita.” Huo Rulie chiuse gli occhi. Lo stallo iniziale gli aveva dato un rivolo di speranza, ma appena Luo Changsheng aveva iniziato a utilizzare davvero tutta la sua forza, Yun Che era stato sconfitto nettamente. Eccetto quando Luo Changsheng era stato ustionato, siccome era stato colto di sorpresa dalla Manifestazione Divina, Yun Che non era riuscito neppure ad avvicinarsi a lui.


“Dopotutto, è Luo Changsheng.” Anche Yan Juehai sospirò: “Il solo fatto che Yun Che sia riuscito a costringerlo a impegnarsi a fondo è già abbastanza straordinario. Anche la sua partecipazione alla finale verrà ricordata a lungo. Nessuno è nella posizione di chiedergli di più.”


“Il Fratello Yun… sta, sta bene?” chiese nervosamente Huo Poyun. Ormai la battaglia si era conclusa, quindi non era importante il risultato, ma… l’ultimo terrificante attacco di Luo Changsheng aveva colpito Yun Che alla schiena!


La schiena era il punto dove la colonna vertebrale era più esposta. Quella di Yun Che era già stata ferita da un raggio di spada, e adesso era anche stata colpita da quella violenta tempesta di vento dopo che le sue difese erano crollate… tutti pensavano che, molto probabilmente, la spina dorsale di Yun Che si fosse spezzata.


Non importava quanto fosse forte un praticante del mistero, se la sua schiena fosse stata spezzata sarebbe rimasto completamente paralizzato, senza più poter combattere in futuro.


Una leggenda, in fondo, era pur sempre una leggenda, quindi come poteva essere sconfitta facilmente? Anche se Yun Che aveva scioccato la Regione Orientale volta dopo volta, alla fine non era comunque stato in grado di sconfiggere il vero numero uno della nuova generazione.


Luo Changsheng si fermò e ritrasse gradualmente la sua Energia Misteriosa. Era evidente che non ritenesse necessario continuare ad attaccare. Nessuno sapeva meglio di lui quanto potere fosse racchiuso nell’ultimo colpo che aveva sferrato.


Quando era di fronte a Yun Che, si sentiva esattamente come aveva detto Luo Guxie. Lui era l’invincibile Giovane Maestro Changsheng. Fin da quando era giovane, si era completamente abituato a vincere sempre, ad essere superiore agli altri. Eppure, quando Yun Che aveva dato prova del suo talento sbalorditivo, nel suo cuore aveva cominciato ad agitarsi, sempre di più.


Anche se Luo Changsheng era sicuro di essere molto più forte di Yun Che, non sarebbe mai stato in grado di combattere contro di lui se fosse stato ancora al nono livello del Divine Tribulation Realm, né era in grado di utilizzare una Manifestazione Divina. Inoltre, Yun Che aveva padroneggiato arte misteriosa di due diversi elementi e possedeva a sua volta più tipi di Sangue Divino ed Eredità Divine.


Nel profondo del cuore di Luo Changsheng era nato un irrefrenabile senso di inferiorità, quando lo aveva scoperto. Per lui, che era sempre stato “il più forte dei Giovani Divini”, ovviamente quella sensazione era insopportabile e odiosa.


Ma ora, aveva completamente schiacciato Yun Che utilizzando la sua vera forza. anche se Yun Che aveva rilasciato la sua Manifestazione Divina, non era comunque riuscito a resistere e lui l’aveva ferito gravemente senza fatica. A quel punto, era ormai impossibile che riuscisse a ribaltare la situazione.


Yun Che aveva riportato ferite terribili e sotto di lui si formò una pozza di sangue. Mentre lo guardava dall’alto in basso come un sovrano, Luo Changsheng percepì che il disagio che provava da parecchi giorni si era alleggerito in un istante, e anche il suo sguardo divenne molto più calmo.


Tutto sembrava ormai deciso. Dal punto di vista di ogni spettatore, la finale si era conclusa. Prima ancora dell’Assemblea Profound God, Luo Changsheng era riconosciuto da tutti come l’unico possibile vincitore. E alla fine, non si erano sbagliati…


Ma in quel momento Yun Che, ricoperto di sangue, cominciò a rialzarsi lentamente.


Sulla sua schiena c’erano ferite orribili e le sue braccia erano completamente rosse, eppure si rialzò e rimase perfettamente in piedi. Non c’era alcun segno della rottura della sua colonna vertebrale, e quando si voltò verso Luo Changsheng nei suoi occhi comparve uno sguardo cupo e tagliente, che non mostrava la minima paura o incertezza.


“Yun Che… riesce ancora a reggersi in piedi?” molti degli spettatori gridarono involontariamente dallo stupore.


“Che resistenza fisica incredibile! Ma anche se la sua schiena non si è spezzata, sia le sue ferite interne che quelle esterne sono molto gravi. Però… a giudicare dalla sua espressione… non mi direte che vuole continuare?”


Sul viso di Luo Changsheng apparve per un istante un’espressione incredula, e inarcò le sopracciglia. Poi, sorrise: “Riesci davvero a reggerti ancora in piedi. A quanto pare anche il tuo corpo deve essere stato sottoposto a una qualche tempra speciale.”


Yun Che: “…”


“Sono sicuro che non ti arrenderai.” Luo Changsheng distese una mano: “Quindi, continuiamo. Fammi vedere quanto a lungo riuscirai ancora a resistere.”


Haah… haah… haah… haah…


Il respiro di Yun Che era terribilmente affannato e il suo petto si gonfiava al punto da sembrare sul punto di scoppiare. Anche lui distese lentamente una mano. Proprio quando tutti credevano che stesse per richiamare la Spada Colpo Celeste Nemesi dei Diavoli e riprendere a lottare, richiamò la Manifestazione Divina del Corvo Dorato, che scomparve in una lingua di fuoco.


“Oh?” Luo Changsheng corrugò la fronte, con uno sguardo deluso negli occhi: “Non dirmi che ti vuoi davvero arrendere?”


Anche le espressioni degli spettatori erano profondamente deluse. Sebbene Yun Che fosse stato sconfitto nettamente da Luo Changsheng, dopo che aveva iniziato a usare tutta la sua forza, e non avesse alcuna possibilità di vincere davvero, dato che era uno dei migliori praticanti del mistero della sua generazione, uno dei due finalisti che tutta la Regione Orientale stava osservando, anche se era destinato a perdere avrebbe dovuto almeno lottare fino alla fine. Altrimenti, non sarebbe stato guardato da tutti con disprezzo?


Yun Che non disse nulla e chiuse lentamente gli occhi.
                                


                                



