---
title: Capitolo 1223 – Fiamme Cremisi (2)
pubDate: 2025-02-27T08:14:48.755Z
tags:
    - atg
---


<em><strong>Capitolo sponsorizzato! Grazie mille Paolo! 1 in coda, 0/10 donazione</strong></em>


<em><strong>-Alstor</strong></em>


<em><strong>Ehi! Abbiamo iniziato a tradurre anche il manga di AtG! Dateci un'occhiata!</strong></em> :)










“Cosa vuole fare?”


Le strane azioni di Yun Che attirarono l’attenzione del pubblico. A quel punto, Yun Che, ancora a occhi chiusi, aprì le braccia. Sulla sua mano destra si accesero delle violente fiamme color oro – erano le Fiamme del Corvo Dorato, su cui aveva basato la maggior parte dei suoi incontri.


Sul suo braccio sinistro si accesero lentamente delle lingue di fuoco scarlatto. Quelle fiamme non erano luminose ed esplosive come quelle del Corvo Dorato, anzi, bruciavano con estrema tranquillità.


Quando comparvero quelle fiamme scarlatte, tutti i membri del Regno del Dio della Fiamma rimasero scioccati. In particolare, gran parte di quelli della setta della Fenice si alzarono in piedi di scatto.


“Quelle sono… Fiamme della Fenice!?”


“Sono le Fiamme della Fenice! Sono sicuramente le Fiamme della Fenice!”


“Cosa succede? Perché Yun Che è in grado di usare le Fiamme della Fenice? Qu-questo…”


Yan Juehai rimase con un’espressione pietrificata per parecchio tempo. Si voltò senza rendersene conto verso Huo Rulie, soltanto per scoprire che anche lui aveva il suo stesso sguardo scioccato. Anche Huo Rulie a quel punto si voltò improvvisamente verso di lui: “Maestro della setta Yan, perché il giovane Yun possiede le Fiamme della Fenice? Com’è possibile?”


Yan Juehai scosse cupamente la testa e rispose a bassa voce: “Le sue Fiamme della Fenice… hanno un’aura incredibilmente pura. Questo è possibile solo se si possiede il Sangue primario della Fenice, che il nostro setta ha esaurito ormai da tempo.”


“Quanti altri segreti nasconde!?”


Yan Juehai si sentiva esattamente come Huo Rulie quando aveva scoperto che Yun Che era in grado di usare le Fiamme del Corvo Dorato.


“Maestro della setta Yan, per il momento lasci perdere le domande riguardo a dove ha ottenuto le Fiamme della Fenice e dica subito che è stato il vostro setta a donargliele! Altrimenti, quel ragazzo attrarrà guai indesiderati.” Gli ricordò a bassa voce Huo Rulie.


“Sì, capisco.” Yan Juehai annuì lievemente: “Però, perché ha voluto rivelare inutilmente di possedere le Fiamme della Fenice? Quelle del Corvo Dorato non riescono a mettere in difficoltà Luo Changsheng, quindi neanche quelle della Fenice… Aspetta!”


L’espressione di Yan Juehai cambiò repentinamente: “La Fenice di Ghiaccio, il Corvo Dorato e la Fenice… questo significa che Yun Che è come Luo Changsheng, e possiede tre Eredità Divine?”


“Già, e c’è di più.” Rispose sussurrando Huo Rulie: “Quelle dell’Uccello Vermiglio, della Fenice e del Corvo Dorato sono le tre Fiamme Divine supreme, che si respingono a vicenda. Inoltre, a meno che si distrugga l’altro Sangue Divino, è impossibile ricevere il riconoscimento o essere affini a una delle altre due Eredità Divine. Tutti lo sanno, nel Regno degli Dei. Eppure, Yun Che… possiede davvero sia il potere della Fenice che quello del Corvo Dorato! Questo… è semplicemente… impossibile…”


Huo Rulie pronunciò le ultime parole con la voce che tremava senza controllo.


“Tre poteri divini in una sola persona.” nella parte orientale degli spalti, anche gli sguardi degli Imperatori Divini si fecero seri. L’Imperatore dell’Eternità esclamò: “C’è davvero qualcun altro oltre a Luo Changsheng che è in grado di controllare tre Eredità Divine.”


“Ma i poteri della Fenice e del Corvo Dorato sono entrambi dell’elemento del Fuoco. C’è davvero così tanta differenza nel coltivarne uno o dieci? Anzi, utilizzare contemporaneamente due tipi diversi di Fiamme Divine non sarebbe altro che uno spreco sia di energia mentale che di Energia Misteriosa.” Commentò l’Imperatore degli Dei Lunari.


Imperatore del Drago: “…”


Le fiamme color oro del Corvo Dorato e quelle scarlatte della Fenice stavano entrambe bruciando intensamente sulle braccia di Yun Che. Poi, si diffusero contemporaneamente, avvolgendo rapidamente il resto del suo corpo. Le fiamme dorate ricoprivano la metà destra, mentre quelle scarlatte la sinistra, ed era possibile distinguere molto distintamente.


“Oh?” Luo Changsheng si avvicinò distrattamente, con uno sguardo incredulo: “Le Fiamme della Fenice? Quindi anche tu sei in grado di controllare contemporaneamente tre Eredità Divine. Credevo di essere l’unico in tutta la nostra generazione della Regione Orientale a riuscirci. Questa si che è una sorpresa abbastanza piacevole.”


“Tuttavia.” Luo Changsheng socchiuse gli occhi: “Se devo paragonare le Fiamme del Corvo Dorato a piena potenza a un misto fra loro e quelle della Fenice, entrambe a metà della loro forza, credo che la prima opzione rappresenti una minaccia più grave. Non credi?”


Il fatto che Yun Che avesse improvvisamente acceso le Fiamme della Fenice in effetti aveva scioccato il pubblico. Tuttavia, tutti erano sorpresi perché Yun Che possedeva davvero tre diverse Eredità Divine come Luo Changsheng. In quanto ad altre Fiamme Divine a quello stesso livello, figurarsi una in più, anche se ne avesse possedute di altri dieci tipi la battaglia non ne sarebbe stata minimamente influenzata.


Yun Che rimase in silenzio, con gli occhia ancora chiusi. Le due diverse Fiamme Divine che bruciavano sulle sue mani ora stavano iniziando a entrare lentamente in contatto.


Le due Fiamme erano simili, ma o si respingevano a vicenda o si mescolavano restando però divise. Per tutti gli abitanti del Regno del Dio della Fiamma, era ovvio che le Fiamme della Fenice e quelle del Corvo Dorato si respingessero. Anche solo quando si trovavano l’una vicina all’altra, cercavano di divorarsi a vicenda, figurarsi se era possibile che entrassero in contatto. Eppure, non appena le due Fiamme tra le mani di Yun Che si toccarono, sembrò che due fiumi di colore diverso si fossero fusi silenziosamente, ed emisero un nuovo tipo di bagliore.


Non era la luce dorata delle Fiamme del Corvo Dorato, né quella scarlatta di quelle della Fenice, ma era di un meraviglioso ed estremamente incantevole… cremisi!


Non appena quella specie di bizzarra fusione si verificò tra le Fiamme sulle sue mani, si diffuse rapidamente ovunque. Le Fiamme del Corvo Dorato e quelle della Fenice che circondavano il suo corpo si mescolarono in fretta, avvolgendolo in uno strato di luce cremisi che nessuno aveva mai visto prima.


Quella scena lasciò il pubblico con lo sguardo perso nel vuoto, e i membri del Regno del Dio della Fiamma, compresi i due grandi Maestri delle sette, avevano gli occhi quasi sul punto di schizzare fuori dalle orbite.


“C…c-c-c-c-c-cos’è quella!?” urlò balbettando Huo Rulie, la cui mandibola era praticamente caduta a terra.


Le auree pure del Corvo Dorato e della Fenice scomparvero senza lasciare traccia e sul Palco degli Dei sorse un’altra aura, che nessuno fra gli spettatori aveva mai percepito. Sembrava quella della Fenice, ma un attimo dopo era simile a quella del Corvo Dorato, poi a una via di mezzo fra le due, anche se in una maniera incomprensibilmente distorta.


“Que… questo… cosa diav…” Yan Juehai rimase con lo sguardo perso nel vuoto e si alzò in piedi senza rendersene neppure conto: “Come… è possibile… una cosa del genere…”


Quelle due Fiamme erano fra le tre più potenti dell’intero Caos Primordiale, possedevano il più grande potere del Fuoco in assoluto. Quindi, non esistevano altre fiamme di livello superiore. Ogni leggenda e registro storico lo confermava.


Eppure, in quel momento avevano davvero assistito alla fusione fra le Fiamme della Fenice e quelle del Corvo Dorato tra le mani di Yun Che. Si erano unite, formando una terza strana fiamma completamente diversa nel colore e nell’aura. Non era semplicemente assurdo. Se non l’avessero visto di persona, anche se qualcuno li avesse convinti che l’intera Prigione Infernale Cimitero di Dei potesse essere spenta con un po’ di urina, non avrebbero comunque creduto che potesse accadere una cosa del genere.


In quanto al fuoco creato dalla bizzarra fusione tra le due diverse Fiamme Divine… sebbene fossero praticanti del mistero provenienti dal Regno del Dio della Fiamma, specializzati nell’elemento del Fuoco, non avevano mai visto una fiamma cremisi così meravigliosa, né percepito un’aura infuocata così caotica e distorta.


Le fiamme cremisi che avvolgevano Yun Che in alcuni momenti erano tranquille, in altri esplosive e violente. Era impossibile sapere se fosse una loro caratteristica o se fosse dovuto al fatto che Yun Che non era ancora in grado di controllarle appieno.


Yun Che distese una mano e la Spada Colpo Celeste Nemesi dei Diavoli tornò fra le sue dita volando. Non appena sfiorò la lama dell’arma, le fiamme cremisi si diffusero su di essa, fino ad avvolgerla completamente.


Luo Changsheng aggrottò leggermente le sopracciglia. La sua percezione spirituale gli diceva che l’aura di quelle fiamme era caotica, ma che non era potente quanto le Fiamme del Corvo Dorato di prima. Ridacchiò: “Interessante. Queste fiamme sono davvero carine, ma mi chiedo quanto siano forti.”


Prima ancora che avesse finito di parlare, Yun Che aveva già spiccato il volo, scagliando un raggio di spada in cui aveva infuso le fiamme cremisi con la Spada Colpo Celeste Nemesi dei Diavoli.


Durante i mesi che aveva trascorso sul fondo della Prigione Infernale, Yun Che dopo aver finito di coltivare l’Ode della Fenice aveva improvvisamente ripensato alle sue fiamme di ghiaccio. Dato che era in grado di sovvertire le leggi naturali degli elementi grazie al potere del Dio Malvagio per fondere fuoco e ghiaccio, l’uno l’opposto dell’altro, allora cosa sarebbe successo se avesse provato a unire le Fiamme della Fenice a quelle del Corvo Dorato?


Non appena gli era venuto in mente, ci aveva provato.


Nell’istante stesso in cui era comparsa la luce brillante delle prime fiamme cremisi, lo Spirito della Fenice ancora in vita si era abbandonato a un grido tremante e scioccato.


Dato che le Fiamme del Corvo Dorato e quelle della Fenice erano due tipi diversi di fuoco, fonderle era una violazione delle leggi naturali minore rispetto alla creazione “contro natura” delle fiamme di ghiaccio. Di conseguenza, Yun Che poteva fondere molto più velocemente. Anche se doveva ancora comprendere del tutto il meccanismo, se si concentrava era comunque in grado di farlo in pochi secondi.


In quanto alla forza di quelle fiamme cremisi formata dalla fusione di due Fiamme Divine… neppure lui la conosceva con precisione.


Se un comune praticante del mistero avesse ricevuto le stesse gravi ferite di Yun Che, la sua Energia Misteriosa sarebbe diventata caotica già da parecchio tempo. Il suo corpo si sarebbe intorpidito e non sarebbe riuscito a utilizzare neppure il sessanta percento della sua forza. L'aura di Yun Che, invece, era soverchiante quanto prima e non era stata indebolita dalle sue ferite.


Di fronte a Yun Che, avvolto da quelle strane fiamme, Luo Changsheng rilasciò di nuovo la sua Energia Misteriosa, ma non si mosse di un passo. Il suo corpo venne di nuovo circondato da un bagliore giallo e il campo gravitazionale che prima aveva schiacciato brutalmente Yun Che comparve di nuovo.


Subito dopo, però, Luo Changsheng divenne rapidamente scuro in volto.


Sebbene Yun Che fosse all’interno del campo gravitazionale, la sua velocità non diminuì affatto e la sua aura non venne soppressa. Le fiamme cremisi bruciavano tranquillamente. Ovunque passassero, bruciavano il campo gravitazione creato da Luo Changsheng, strato dopo strato. Quella tecnica tremenda venne immediatamente neutralizzata e un raggio di spada cremisi si diresse direttamente verso il petto di Luo Changsheng.


Boom!!


La forza devastante della Spada Colpo Celeste Nemesi dei Diavoli colpì, ma fu completamente bloccata dall’Ascia da Battaglia del Vento Divino. In termini di forza misteriosa, Yun Che era molto inferiore a Luo Changsheng. Tremò violentemente e tutto il suo sangue gli ribollì nelle vene. Tuttavia, Luo Chansheng non contrattaccò per allontanare Yun Che come avrebbe dovuto. Le sue pupille si allargarono e sul suo volto comparve un’agitazione che non si era mai vista prima.


La luce delle fiamme cremisi si rifletteva nei suoi occhi. Lo spadone e l’ascia si erano scontrati, e non appena il fuoco cremisi si era avvicinato a lui, aveva avuto improvvisamente la sensazione che il suo volto e il suo corpo fossero stati marchiati a fuoco da migliaia di tizzoni ardenti. Quel dolore immenso durò solo un istante, ma lo fece quasi urlare. Contemporaneamente, avvertì all’improvviso una strana anomalia nell’Ascia da Battaglia del Vento Divino… sembrava che anch’essa stesse strillando e soffrendo terribilmente.


Luo Changsheng ritrasse rapidamente la sua Energia Misteriosa e indietreggiò, veloce come un fulmine. Soltanto allora quel terribile dolore ustionante scomparve. Abbassò lo sguardo, e le sue pupille si restrinsero di colpo.


La pesante Ascia da Battaglia del Vento Divino stava ancora tremando debolmente. Possedeva un’intelligenza estremamente alta, ma non era mai stata così addolorata e spaventata prima di allora. Lo sguardo di Yun Che si posò sul punto dove pochi secondi prima l’arma era entrata in contatto con la Spada Colpo Celeste Nemesi dei Diavoli… incredibilmente, vi era comparso un segno, poco profondo ma largo, che emanava persino un debole bagliore cremisi.


“Co…sa!?” anche se gli spettatori erano piuttosto lontani, come poteva anche solo un piccolo dettaglio sfuggire alla vista di un Divine Master? Luo Shangchen, il Realm King del Regno del Sacro Universo, notò immediatamente il taglio sull’Ascia da Battaglia del Vento Divino e lo fissò con occhi increduli.


Prima ancora che Luo Changsheng si riprendesse dallo stupore, Yun Che sferrò un altro attacco, violento come una tempesta. Quando la lama di fiamme cremisi si avvicinò, Luo Changsheng non osò fermarla direttamente un’altra volta. Generò intorno a sé un turbine di vento e indietreggiò di molto. Poi, l’Ascia da Battaglia del Vento Divino e la Spada del Sacro Fulmine colpirono contemporaneamente verso il basso. Tre spessi raggi di spada, lunghi un metro, sfrecciarono verso Yun Che, accompagnati da un terribile uragano. Ovunque passassero, lasciavano tre profondi e sorprendenti solchi nel Palco degli Dei sotto di essi.


Prima, Yun Che non era stato in grado di ricevere direttamente gli attacchi a piena potenza di Luo Changsheng. Ma stavolta, lo affrontò senza schivare né difendersi. La Spada Colpo Celeste Nemesi dei Diavoli accolse i tre raggi di spada con un altro violento fendente, che creò una gigantesca lama di fiamme cremisi.


Chi chi chi chiiiii———


Quando i tre raggi di spada accompagnati dal vento penetrarono nella lama di fiamme cremisi, anziché farla a pezzi e oltrepassarla come Luo Changsheng si aspettava vennero rapidamente bruciati con un rumore incredibilmente orrendo. Erano riusciti a percorrere solo metà dell’attacco prima che tutta la loro Energia Misteriosa e la loro forza venissero incenerite e cancellate dall’esistenza.


“!!!” Le sopracciglia già aggrottate di Luo Changsheng quasi entrarono in contatto l’una con l’altra.


Eppure, fu in quell’istante che la velocità di Yun Che aumentò esplosivamente, permettendogli di accorciare in pochi istanti la distanza fra loro due. Delle gigantesche ali di fenice si spalancarono alle sue spalle, e dalla loro sagoma riecheggiò un assordante grido di fenice.


“Danza Empirea Ala di Fenice!!”


Yun Che si trasfornò interamente in un raggio di luce cremisi, percorrendo tutto lo spazio fra lui e Luo Changsheng in un solo istante, e sferrando verso di lui una devastante esplosione formata dall’aura del suo spadone e dalle strane fiamme, senza trattenersi minimamente.


BOOM———


La luce delle fiamme si diffuse tutt’intorno e l’esplosione d’energia fece tremare il cielo. Yun Che sputò una boccata di sangue e venne scaraventato in aria, molto lontano. Luo Changsheng non indietreggiò, ma lo scoppio di fiamme cremisi bruciò direttamente la sua barriera difensiva di cui andava tanto orgoglioso, sfrecciando dritto verso il suo petto.


“AHHHH!!!”


Sul palco degli dei riecheggiò all’improvviso un agghiacciante grido di dolore.


Anche se Luo Changsheng riuscì subito a interrompere forzatamente quell’urlo, non riuscì a contenere tutto la reazione del suo corpo – sul suo volto meraviglioso, che era sempre stato elegante come una scultura di giada, in quel momento c’era un’espressione contorta, come se tutti i tratti del suo viso fossero stati completamente mischiati e distorti. Le sue mani tremavano violentemente e si portò una mano al petto. Sorprendentemente, su di esso c’erano tre tagli insanguinati e anneriti, che si connettevano l’uno con l’altro.


Non era una persona comune, era Luo Changsheng, il migliore fra i Giovani Divini della Regione Orientale. Era semplicemente inimmaginabile quanto dovesse essere insopportabile un dolore per farlo gridare involontariamente di fronte all’intero pubblico.


“Changsheng!” gridò Luo Guxie, scioccata, impallidendo all’istante.


Le ustioni inflitte dalle Fiamme della Fenice e da quelle del Corvo Dorato erano già molto dolorose, figurarsi quelle lasciate dalle fiamme cremisi nate dalla loro fusione. Non possedevano soltanto un potere distorto, ma anche il dolore bruciante che causavano aveva raggiunto un livello assolutamente inquietante. Luo Changsheng stava soffrendo così tanto che persino la sua anima stava tremando. In quell’istante, udì la voce provocatoria di Yun Che.


“Non avevi detto che non sarei riuscito a infliggerti una seconda ferita?” disse, ridacchiando: “La prossima volta che ti vanti, ricordati di fare molta attenzione a chi è la persona di fronte a te. Altrimenti, quando verrai preso a schiaffi in faccia… farà molto male!”
                                


                                



