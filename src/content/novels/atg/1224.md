---
title: Capitolo 1224 – Crimson Annihilation
pubDate: 2025-02-27T08:14:48.755Z
tags:
    - atg
---


Capitolo regolare,
1 capitoli in coda, 0/10 donazione,
Abbiamo iniziato a tradurre il manga! Potete cliccare sul link https://www.novelleleggere.com/2019/06/16/against-the-gods-manga-prologo/ o accedervi dalla sezione manga del sito :)
-Schadenfreude


Luo Changsheng alzò la testa quando sentì le parole di Yun Che. Una rara luce selvaggia illuminò il suo sguardo.


Nessuno aveva mai osato, né era stato degno di ridicolizzarlo, ma Yun Che si era irritato visto l'atteggiamento da giudice sprezzante che aveva l'avversario. Yun Che sapeva che Luo Changsheng era arrogante e sdegnoso nei confronti di tutti, ma questo non significava che avrebbe sopportato una tale mancanza di rispetto senza contrattaccare.


Questo era il motivo per cui non aveva esitato a picchiare Luo Changsheng dopo averlo colto alla sprovvista.


La svolta inaspettata sorprese tutti e la luce delle fiamme cremisi che circondava Yun Che li accecò, specialmente i membri del Regno del Dio della Fiamma. Huo Rulie e Yan Juehai irrigidirono il collo e si scambiarono delle occhiate. Rimasero senza parole per moltissimo tempo.


Prima Yun Che era stato messo in difficoltà da Luo Changsheng nonostante avesse sprigionato a tutta forza le sue fiamme del Corvo Dorato e avesse attaccato con la spada Colpo Celeste Nemesi dei Diavoli. Figuriamoci ferire Luo Changsheng, non poteva nemmeno avvicinarsi.


Nonostante queste strane fiamme cremisi fossero state estinte facilmente dal potere di Luo Changsheng e avesse penetrato le sue difese, la sua forza misteriosa di Yun Che era comunque la stessa di prima.


Sia le fiamme della Fenice che del Corvo Dorato erano di livello più alto. Tuttavia, questo fuoco cremisi era molto più potente nonostante fosse alimentato dalla stessa Energia Misteriosa!


Significava che questa fiamma cremisi... era ancora superiore a quelle del Corvo Dorato e della Fenice?!


<em>Impossibile! È assolutamente impossibile!</em>


Pensarono sconvolti Huo Rulie e Yan Juehai. Quelle dell'Uccello Vermiglio, della Fenice e del Corvo Dorato erano le fiamme più potenti dell'Era degli Dei. Erano già le più formidabili quando esistevano i Veri Dei, così come poteva un mero umano accendere una fiamma ancora superiore?!


In tal caso, allora cosa stava succedendo? Qualcuno poteva spiegare loro come avesse fatto?!


Le parole "confusione completa" non potevano nemmeno iniziare a descrivere le loro emozioni.


Nonostante Luo Changsheng stesse ancora mostrando una smorfia di dolore, aveva già abbassato lentamente il braccio mentre il campo di forza difensivo si riparava. Mentre fissava Yun Che, disse con un tono bassissimo: "Molto bene, sarebbe stato noioso se fossi stato sconfitto facilmente come avevo previsto... Ma sei ingenuo se credi di potermi battere solo con questo!"


Yun Che non si disturbò a sprecare fiato con Luo Changsheng. Un raggio infuocato lungo circa diverse centinaia di metri avvolse la spada Colpo Celeste Nemesi dei Diavoli e ciò che prima era un Golden Annihilation color dorato, si era trasformato in un "Crimson Annihilation" cremisi mentre menava un fendente spietato verso Luo Changsheng.


In quanto uomo che era così potente da sentirsi solo, eppure talmente orgoglioso che non poteva sopportare di avere anche un solo punto debole, arrendersi sarebbe stato un atto indegno per lui. Prima che le fiamme cremisi apparissero, Luo Changsheng aveva scelto di bloccare prima i colpi di Yun Che o anche annullarli con tranquillità con un solo braccio.


Ma quando il Crimson Annihilation si precipitò su di lui, si irrigidì e reagì istintivamente. Si allontanò di cento metri dal potere tempestoso all'istante.


Chi non era stato bruciato dalle fiamme cremisi non avrebbe mai capito che tipo di dolore fosse.


Era una sofferenza che poteva trasformare la persona più orgogliosa e ferma in un uccello, facilmente spaventabile dal mero schiocco di un arco.


In lontananza, Luo Changsheng si irrigidì in un istante. Quasi non ci credeva che la sua prima reazione di fronte all'attacco fosse stato di scappare.


Era un'azione normale, se non interamente logica se fosse stato un qualunque altro coltivatore, ma... era Luo Changsheng. Come poteva scappare... per la paura! Il suo avversario era solo un coetaneo con una forza misteriosa, delle origini e una reputazione inferiori a lui sotto ogni aspetto!


Yun Che si approfittò di questa reazione per avvicinarsi ed estese la spada cremisi fino a duecentocinquanta metri di lunghezza. Poi menò un fendente orizzontale verso l'avversario. Una densa traccia cremisi sembrava seguire la spada ovunque andasse e pareva abbastanza potente da poter fendere perfino il vuoto.


La prima esperienza con questo fuoco aveva traumatizzato Luo Changsheng. Il suo corpo tremò istintivamente e gli si rizzò ogni capello. Ma non poteva scappare una seconda volta! Ringhiando, Luo Changsheng iniziò ad emanare una luce misteriosa che tramutò in un turbolento dominio del vento, incrociò la Spada del Sacro Fulmine e l'Ascia da Battaglia del Vento Divino davanti a sé e caricò in avanti.


Se Yun Che non stesse usando le fiamme cremisi, il potere dietro questo fendente sarebbe stato diminuito di molto dal dominio del vento e sarebbe stato completamente inefficace. Non solo però la spada cremisi tagliò il dominio annientante, ma lo fece con tale facilità che non ci fu quasi nessuna resistenza.


Sia la spada che l'ascia brillarono di luce gialla. Era ovvio che Luo Changsheng era in piena modalità difensiva.


Ci fu una forte esplosione e sia le fiamme che la tempesta esplosero allo stesso tempo. La lama cremisi fu respinta lontano, ma non fu distrutta dall'impatto. Yun Che lanciò immediatamente un'altra spazzata verso Luo Changsheng.


Boom!


Boom!


Boom!


Boom boom boom boom boom boom boom...


L'espressione di Yun Che era spietata e il suo sguardo demoniaco. Era stato messo in difficoltà da Luo Changsheng e aveva notato che le fiamme cremisi avevano lasciato una forte impressione nella mente dell'avversario. Non poteva dare tregua al nemico.


Yun Che riversò ogni briciolo della sua Energia Misteriosa che aveva per mantenere Crimson Annihilation e tempestò di colpi Luo Changsheng. Ogni volta che si scontrava con lui, sarebbe apparsa un'esplosione rossa in miniatura che avrebbe aleggiato attorno per una quantità di tempo indefinita, costringendo il suo avversario ad allontanarsi. Per un momento, Luo Changsheng non riuscì a trovare nessuna opportunità per sferrare un contrattacco.


Yun Che aveva attaccato Luo Changsheng decine di volte in pochi secondi di tempo. Alla fine, Luo Changsheng rilasciò un ruggito feroce e causò un'esplosione assordante. La lama cremisi alla fine si ridusse in una pioggia di scintille.


Yun Che tremò violentemente mentre veniva scagliato all'indietro.


A questo punto, il portamento gentile di Luo Changsheng era sparito completamente. Il giovane si arrabbiava raramente, ma ora stava per esplodere dalla furia. Ora che quella spada cremisi era stata spezzata, Luo Changsheng ringhiò e stava per contrattaccare ferocemente quando sentì un riverbero innaturale percorrergli le braccia.


Ciò che stava tremando non era il suo corpo, ma la Spada del Sacro Fulmine e l'Ascia da Battaglia del Vento Divino.


Luo Changsheng alzò istintivamente le armi per esaminarle e le sue pupille si rimpicciolirono all'istante.


La Spada del Sacro Fulmine era stata segnata decine di volte. Il marchio più grosso era profondo almeno un pollice. Di conseguenza, l'ascia da battaglia sembrava schiacciata, il suo potere stava fuoriuscendo e stava risuonando con fare sofferente.


"Com'è... possibile...?" Sbalordito, Luo Changsheng non poteva credere ai suoi occhi.


In quanto figlio del Realm King Sacro Universo e il coltivatore più potente tra i quattro Giovani Divini della Regione Orientale, com'era possibile per lui brandire delle armi ordinarie? La Spada del Sacro Fulmine e l'Ascia da Battaglia del Vento Divino, la Separa Cieli di Lu Lengchuan, la Luce Nebbiosa di Jun Xilei e la spada Rivolo di Giada di Shui Yingyue erano armi Profound dal più alto livello. Non solo contenevano potere divino, ma non potevano essere distrutti da un altra arma dello stesso livello.


Tuttavia era un fatto che la Spada del Sacro Fulmine e l'Ascia da Battaglia del Vento Divino erano state danneggiate. Anzi, era chiaro che fossero state ammaccate ogni volta che si erano scontrate con la spada cremisi.


Naturalmente questo breve attimo di distrazione gli fece perdere la sua migliore possibilità di contrattaccare. Quando si riprese, Yun Che aveva già recuperato l'equilibrio e stava di nuovo scattando contro l'avversario. Nonostante il raggio cremisi non fosse riapparso, la spada Colpo Celeste Nemesi dei Diavoli stava bruciando in modo ancora più brillante rispetto a prima.


Luo Changsheng si accigliò e strinse i denti. Stava per scontrarsi di nuovo Yun Che quando la voce di Luo Guxie risuonò nelle sue orecchie.


"Changsheng, le fiamme di Yun Che sono straordinariamente potenti, ma la sua aura è molto instabile. Ovviamente non può mantenerla per molto tempo, così tutto ciò che devi fare è evitare un confronto diretto e resistere più di lui. Non devi affrontarlo direttamente. Una volta che esaurirà le energie, potrai distruggerlo come desideri."


Luo Guxie stessa era accigliata e preoccupata.


Strettamente parlando, mandare una trasmissione del suono, era pericolosamente vicino all'infrangere le regole della battaglia degli dei. Il motivo per cui aveva fatto qualcosa del genere era perché Luo Changsheng non era mai stato così pessime in difficoltà prima d'ora.


Luo Changsheng: "..."


Boom!!


Yun Che menò un fendente e causò un'esplosione di fuoco, ma Luo Changsheng era già scappato lontano, molto lontano dal punto di impatto. Usando il Fulmine Illusorio, Yun Che inseguì Luo Changsheng e cercò di nuovo di avvolgerlo con le sue fiamme.


Luo Changsheng ringhiò e attivò una coppia di barriere gialle davanti a lui. Mentre le protezioni erano ancora in piedi, si allontanò di nuovo.


Luo Changsheng era più veloce di Yun Che. Amplificando il potere della tempesta, si spostò così velocemente che era impossibile vederlo. I suoi movimenti erano così elusivi al punto da essere quasi illusori, ma Yun Che continuò ad inseguirlo e attaccarlo come una pioggia torrenziale.  Comunque la modalità difensiva di Luo Changsheng gli impediva di evitare il centro dell'impatto ogni volta, proteggendolo perfettamente dalle onde d'urto.


Per un po', il vento soffiò e il fuoco esplose nel palco degli dei. Ora era Luo Changsheng ad essere inseguito da Yun Che. Tuttavia la sua grande velocità e la sua difesa lo proteggevano, non creava davvero una bella impressione.


Yun Che sembrò diventare più impaziente dopo tutti questi tentativi. Si fermò per un breve istante e la fiamma cremisi attorno a lui sembrò diventare instabile come quella del Corvo Dorato. Poi attaccò più e più volte scatenando delle fiamme ancora più intense.


Boom! Boom! Boom! Boom! Boom...


Ogni volta che c'era un'esplosione, si formava una sfera cremisi ancora più enorme. Inoltre non mostravano segni di estinguersi nemmeno dopo diversi secondi di tempo. Molto presto la folle raffica di attacchi di Yun Che creò decine di sfere di fuoco nel palco degli dei. Sembravano splendide come stelle rosse nello spazio.


"Oh no!" Huo Rulie si accigliò: "Luo Changsheng poteva sembrare in pessime condizioni ora, ma ovviamente sta aspettando che Yun Che esaurisca le energie... Quella strana fiamma di Yun Che è incredibilmente instabile ed è chiaro che non possa controllarla pienamente. È impossibile che resista per così tanto tempo, altrimenti l'avrebbe usata fin dall'inizio."


"Se continuerà così, se questa strana fiamma si estinguesse prima che Luo Changsheng venisse sconfitto, Yun Che non avrebbe nessuna possibilità di vincere."


Huo Rulie aspettò, ma non sentì una risposta da Yan Juehai per molto tempo. Quando si girò a guardare verso il maestro della setta, scoprì all'improvviso che Yan Juehai stava fissando con sguardo vacuo di fronte a sé mormorando: "Questo... che sia... sia..."


Huo Rulie: "???"


Boom!!


Un'altra palla di fuoco apparì dopo che mosse la Spada Colpo Celeste Nemesi dei Diavoli, ma Yun Che smise all'improvviso di attaccare Luo Changsheng. Invece rimase a mezz'aria mentre uno strano bagliore cremisi lampeggiò nei suoi occhi.


Attorno a lui, trentasei palle di fuoco fluttuavano a mezz'aria. Dato che Yun Che aveva smesso di attaccare, Luo Changsheng naturalmente si era fermato. Tuttavia non abbassò minimamente la guardia perché percepì un improvviso senso di crisi.


Allo stesso tempo, la voce urgente di Luo Guxie risuonò nella sua mente: "Difenditi ora, Changsheng!!"


Bang bang bang bang bang bang bang bang bang...


In un istante le palle di fuoco esplosero... no, fiorirono di fronte agli occhi spalancati del pubblico e si trasformarono in trentasei splendidi fiori di loto dall'aspetto demoniaco.
                                


                                



