---
title: Capitolo 1225 – World Illuminator Red Lotus
pubDate: 2025-02-27T08:14:48.755Z
tags:
    - atg
---


Capitolo regolare,
1 capitoli in coda, 0/10 donazione,
Abbiamo iniziato a tradurre il manga! Potete cliccare sul link https://www.novelleleggere.com/2019/06/16/against-the-gods-manga-prologo/ o accedervi dalla sezione manga del sito :)
-Schadenfreude


Trentasei loti cremisi fiorirono lentamente di fronte agli occhi di tutti. All'inizio avevano un solo strato; un totale di nove petali bruciavano brillanti. Col passare del tempo però se ne aggiunsero altri, due, tre, cinque, i fiori erano così splendidi da dare la sensazione di trovarsi in un sogno.


Nell'istante in cui fiorirono, Luo Changsheng ruggì all'improvviso mentre una luce misteriosa divampava dal suo corpo. Era la barriera difensiva più formidabile che potesse creare e iniziò a formarne una seconda, una terza... una decima... una dodicesima...


Riversò ogni briciolo della sua forza in queste protezioni. Non si fece nessuna riserva.


Mentre Luo Changsheng accatastava una barriera dopo l'altra come se fosse impazzito, anche i trentasei loti cremisi stavano fiorendo con un ritmo straordinario. Ogni volta che un nuovo strato di petali veniva aggiunto ai loti, raddoppiavano di dimensioni. Gli spettatori rimasero a guardare sbalorditi mentre i fiori diventavano ampi diverse migliaia di metri.


Quando i petali di ogni loto entravano in contatto l'un l'altro, le loro aure ardenti si connetterono e un pilastro di fuoco cremisi schizzò in alto nell'aria. La figura incredibilmente chiara ed enorme di una fenice si manifestò, sembrava quasi che un vero e proprio Spirito fosse disceso nel mondo, spiegò le ali, inarcò la testa e rilasciò un lungo grido. Ogni piuma nel suo corpo era composta dalle fiamme più calde.


I loti si sciolsero l'uno con l'altro e si trasformarono in un gigantesco loto che era ampio diverse centinaia di chilometri.


Yan Juehai tremò quando lo vide. Gli sfuggì un grido roco: "Quello è il World Illuminator Red Lotus!"


Questa esclamazione fece spalancare ulteriormente gli occhi delle persone attorno a lui.


Il loto rosso era davvero incantevole. Fioriva silenziosamente di fronte alle espressioni sbalordite di tutti e avvolse l'intero palco degli dei. La sua luce incantevole tinse gentilmente lo spazio e il cielo attorno di cremisi.


Ma, per quanto potesse sembrare tenue, il loto era un potere annientante capace di distruggere i mari e bruciare i cieli!


"Cosa.. cos'è... cos'è quello?"


"Quello è il leggendario... loto di fuoco della Fenice?" Mormorò incredulo un Realm King di un regno intermedio.


Il pubblico non riusciva più a vedere Yun Che e Luo Changsheng. Tutto era stato avvolto, no, seppellito dal profilo dell'enorme loto infuocato. Il calore terrificante e il potere fece tremare gli spiriti di molte persone, anche se c'era una formidabile barriera a proteggerli. Non potevano immaginare in che sorta di inferno ardente fossero i combattenti nel palco.


"Maestro della setta, quello è davvero... il World Illuminator Red Lotus?" Balbettò un discepolo della setta della Fenice.


"..." Ma Yan Juehai stava fissando stordito la scena. Non rispose minimamente.


"Maestro della setta Yan, è passato molto tempo da quando il World Illuminator Red Lotus è apparso nel setta, vero?"


"..." Yan Juehai stava ansimando pesantemente. La domanda lo ritrascinò con i piedi per terra, ma stava ancora fissando il loto di fuoco come, sembrava non potesse nemmeno distogliere lo sguardo dal fiore nemmeno per un istante. "Ad essere esatti sono passati novantamila anni. Novantamila anni fa, c'è stato un antenato nel setta che è riuscito a coltivare il World Illuminator Red Lotus. Non avrei mai pensato che l'avrei visto ancora una volta. Novantamila anni..."


Huo Rulie sembrò colpito dalle sue parole. Poteva capire cosa provava Yan Juehai perché si era stupito allo stesso modo quando aveva visto Huo Poyun scatenare Nine Suns Heaven's Fury per la prima volta.


World Illuminator Red Lotus era la fiamma più potente dell'Ode della Fenice. Era una fiamma divina di massimo livello alla pari con Nine Suns Heaven's Fury delle Storie del Mondo Ardente.


Al contrario di Nine Suns Heaven's Fury, fioriva silenziosamente e in modo splendido. Anche Luo Shangchen e Luo Guxie stavano concentrando la loro percezione spirituale su Luo Changsheng con un'espressione nervosa.


Una per una, le barriere di Luo Changsheng furono divorate dal loto di fuoco. Ogni pollice del suo corpo si tinse di rosso sotto la luce del fiore. Nonostante fosse ancora circondato da molte barriere, gridò di dolore come se stesse sprofondando nelle profondità dell'inferno.


Tra i posti ad est, il Divino Imperatore del Brahma Celeste sondò il World Illuminator Red Lotus e Luo Changsheng. Un momento dopo distolse lo sguardo per poi sbuffare con sdegno: "Se Luo Guxie non avesse avvertito Luo Changsheng con una trasmissione del suono, non avrebbe usato tutte le sue energie per difendersi e questo attimo di ritardo avrebbe potuto decidere l'esito della battaglia. E pensare che avrebbe fatto questo durante la grande finale della battaglia degli dei."


"Le sue azioni non sembrano essere degne del suo titolo di numero della Divina Regione Orientale."


In quanto più potente coltivatrice della Divina Regione Orientale, il livello di Luo Guxie era naturalmente molto elevato. Nessuno, nemmeno l'onorabile Qu Hui, dovrebbe poter individuare la trasmissione del suono che aveva creato. Tuttavia questo non includeva persone come il Divino Imperatore del Brahma Celeste.


Accanto a lui, Qianye Ying'er disse con indifferenza: "Se Luo Changsheng fosse solo suo nipote o un suo discepolo, allora sì, non avrebbe fatto ciò che ha fatto. D'altra parte, è solo naturale per qualcuno nella sua 'posizionÈ perdere la calma in una 'situazionÈ come questa, non importa quanto sia potente."


"Oh?" Il Divino Imperatore la guardò di sottecchi: "Non capisco cosa intendi."


"Prima di oggi, lo zio Gu mi ha detto qualcosa di molto interessante." Qianye Ying'er disse con un tono tranquillo, stava mostrando un sorriso giocoso. "Mi ha detto che l'aura vitale di Luo Changsheng, è molto simile a quella di Luo Guxie in un certo 'modo'."


"...Cosa stai cercando di dire?" Il Divino Imperatore alzò all'improvviso le sopracciglia.


"Oh, non è niente. Mi è solo venuto in mente." Ma Qianye Ying'er non rivelò la verità. "Le aure comunque non sono mai state affidabili. Pensavo solo che fosse interessante, ecco tutto."


"..." Il Divino Imperatore del Brahma Celeste non insistette. Distolse lo sguardo da lei con fare pensieroso.


Nonostante il fiore di fuoco del palco degli dei sembrasse enorme, in realtà era una forma ridotta del vero "World Illuminator Red Lotus". L'energia di Yun Che fu consumata velocemente nell'istante in cui aveva sfoderato questa mossa, facendolo cadere a terra e spegnere le fiamme attorno a lui.


Tuttavia non si rilassò per un istante dopo aver sferrato il colpo. Guardò immediatamente verso Luo Changsheng.


Luo Changsheng era davvero il giovane divino più potente nella Regione Orientale... Aveva costruito immediatamente le sue difese. Che incredibile percezione spirituale e istinto... in tal caso...


Naturalmente Yun Che non poteva sfoderare la versione completa del World Illuminator Red Lotus, proprio come non poteva evocare i veri nove soli quando eseguiva Nine Suns Heaven's Fury. Non aveva abbastanza Energia Misteriosa per riuscirci.


Perciò, il World Illuminator Red Lotus non poteva distruggere Luo Changsheng una volta per tutte anche se era incredibilmente potente, per non parlare del fatto che l'avversario aveva usato tutte le sue energie per proteggersi... Nonostante il fiore di loto fosse riuscito a sgretolare la maggior parte delle difese di Luo Changsheng, un'ultima barriera si ergeva ancora tra di lui e le fiamme che si ritiravano.


Yun Che strinse i denti e attivò la sua Energia Misteriosa fino al limite. Riaccese forzatamente le fiamme morenti e si precipitò verso Luo Changsheng.


"Distruzione della Luna e delle Stelle!!"


Luo Changsheng dovette consumare ogni briciolo delle sue forze per resistere al World Illuminator Red Lotus. Prima che potesse anche prendere respiro, Yun Che lo aveva già raggiunto e lo scaraventò via con la sua spada. Sia la Spada del Sacro Fulmine e l'Ascia da Battaglia del Vento Divino furono sbalzate via in direzioni diverse.


Ci fu un'esplosione fragorosa e Yun Che cadde pesantemente a terra. Le sue braccia gli dolevano in modo straziante, il suo corpo era debole e non riuscì ad inseguire ulteriormente l'avversario.


Luo Changsheng rotolò a mezz'aria e rimbalzò decine di volte a terra prima di fermarsi. Sembrava una roccia scagliata via da un uragano.


Nonostante fosse riuscito a sopportare la potenza del World Illuminator Red Lotus, le sue condizioni erano orribili. I suoi abiti bianchi erano neri e laceri, più della metà dei suoi lunghi capelli neri era stata bruciata e quasi metà del suo corpo era coperta da segni neri e buchi di bruciature.


Il dolore inflitto dalle fiamme cremisi era così terribile che quasi ogni muscolo del suo corpo stava fremendo violentemente.


Nonostante fosse riuscito a tenersi lontano dalle fiamme, non era riuscito ad isolare dal loro calore spaventoso.


Clang! La Spada del Sacro Fulmine atterrò dietro di lui.


Bang!!


La pesante Ascia da Battaglia del Vento Divino cadde di fronte a Luo Changsheng per poi rimbalzare. All'improvviso si spaccò in tre pezzi per poi cadere un'ultima volta.


Il tintinnio dell'ascia si indebolì fino a rimanere soffocato. Poi la tempesta contenuta dall'arma fuoriuscì come acqua...


L'Ascia da Battaglia del Vento Divino era stata distrutta dal colpo di spada di Yun Che dopo essere stata bruciata ripetutamente dalle fiamme cremisi!


Gli spettatori rimasero completamente in silenzio, eccetto per i rumori incessanti dei loro sussulti.


L'Ascia da Battaglia del Vento Divino... si era sgretolata!


La famosa, altamente intelligente e potente ascia da battaglia che aveva accompagnato Luo Changsheng per moltissimo tempo era stata distrutta dalla potenza della spada di Yun Che!


Lo sguardo di Luo Changsheng divenne vacuo. Sembrava incapace di accettare o di credere a ciò che era appena successo di fronte a lui. Tuttavia questo stupore non durò per molto tempo. Lentamente si rialzò sorreggendosi con entrambe le braccia.


Fece il gesto di afferrare qualcosa e i frammenti dell'ascia volarono nella sua mano. Li mise via senza dare loro un'altra occhiata. Anche la Spada del Sacro Fulmine volò da lui, ma invece di usarla, la ripose come aveva fatto con l'ascia.


Fissando Luo Changsheng e percependo la sua aura, l'espressione di Yun Che si incupì mentre provava shock.


Luo Changsheng era stato bruciato dal pieno potere del World Illuminator Red Lotus, ed era stato colpito duramente dalla spada di Yun Che dopo che quasi tutte le sue difese si erano sgretolate... Tuttavia le sue ferite non erano terribili come aveva previsto.


Yun Che era scioccato, ma non sapeva che Luo Changsheng e le persone che lo conoscevano erano ancora dieci volte più scioccato di lui, se non di più.


Molti nei regni stellari superiori erano consapevoli che Luo Changsheng era così potente principalmente perché il suo corpo e la sua anima erano stati temprati dalla Divina Acqua dell'Inizio Assoluto.


Anche per Luo Guxie, ottenere quella risorsa era stata un'impresa davvero pericolosa. Ogni goccia d'acqua poteva essere considerata un tesoro di massimo livello nella dimensione del Caos Primordiale. Tuttavia, Luo Guxie non aveva usato personalmente l'acqua nonostante tutti i problemi che aveva dovuto affrontare per procurarsela. Invece l'aveva donata a Luo Changsheng e aveva anche temprato personalmente il suo corpo e la sua anima. Di conseguenza, il suo fisico e il suo spirito erano resistenti come una città protetta da un muro di metallo e da un fossato di acqua bollente.


Tuttavia Yun Che era ancora riuscito a ferirlo fino a questo punto.


Luo Guxie ansimò rapidamente. La luce nei suoi occhi normalmente tenue e indifferente, oggi stava tremando lievemente per l'emozione. Aveva cresciuto Luo Changsheng fin da quando era bambino e non lo aveva mai visto così ferito o umiliato fino ad oggi.


Luo Changsheng ansimò pesantemente mentre fissava confuso Yun Che. Un po' di secondi dopo, Yun Che aveva notato all'improvviso che lo sguardo di Luo Changsheng era diventato calmo. Nonostante i msucoli del suo volto stessero fremendo di dolore, il suo sguardo era spaventosamente calmo.


"Yun Che..." Iniziò a dire lentamente e con voce roca: "Devo ammettere che pensavo di non averti sottovalutato affatto... ma mi sbagliavo. Mi sbagliavo proprio."


Sollevò il braccio destro e una saetta dall'aspetto sinistro brillò sopra il suo palmo.


"Sei il primo ad avermi ferito fino a questo punto."


Ssss.... un'altra saetta brillò sopra il palmo di Luo Changsheng.


"Sei anche la prima persona... ad avermi spinto fino a questo punto!"


Luo Shangchen aggrottò subito le sopracciglia: "Changsheng ha intenzione di..."


"Non fermarlo!" Disse all'improvviso Luo Guxie e impedì a Luo Shangcheng di fermare il giovane. "Deve vincere! Deve vendicarsi del dolore che ha sofferto, infliggendogliene uno centinaia e migliaia di volte superiore!"
                                


                                



