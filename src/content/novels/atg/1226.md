---
title: Capitolo 1226 – Fulmine Brucia Cuore, Lama Compassione del Drago
pubDate: 2025-02-27T08:14:48.756Z
tags:
    - atg
---


Capitolo regolare, 1 in coda, 0/10 donazione
-Alstor


“Luo Changsheng… cosa vuole fare?” Gridò Huo Rulie, con un’espressione nervosa.


“Ha davvero bloccato il World Illuminator Red Lotus…” Yan Juehai doveva ancora riprendersi del tutto dallo stupore che lo aveva appena pietrificato. La tecnica più potente della sua Eredità della Fenice era stata davvero dissipata completamente da Luo Changsheng, quindi naturalmente era molto più che scioccato.


“Dopotutto, il suo corpo è stato temprato dall’Acqua Divina dell’Inizio Assoluto. Altrimenti, temo che sarebbe stato ridotto in cenere già da parecchio.” Rispose a bassa voce Huo Rulie. Non appena ebbe finito di parlare, improvvisamente corrugò la fronte siccome si era ricordato di una certa tecnica proibita del Regno del Sacro Universo. Esclamò, incredulo: “Non ditemi che vuole…”


Zzzt! Zzzt! Ssssss…


Dei fulmini viola scoppiettavano senza sosta fra le dita di Luo Changsheng, diventando sempre più densi. Alla fine, formarono una sfera di elettricità che serpeggiava violentemente.


Luo Changsheng sollevò la mano. Tuttavia, non scagliò i fulmini tra le sue dita verso Yun Che, ma li schiacciò violentemente contro il proprio petto.


Crack!!


Yun Che: “!!?”


I fulmini viola sul petto di Luo Changsheng esplosero, poi delle brillanti linee di luce viola comparvero improvvisamente sulla sua pelle. Centrate sul punto in cui si trovava il suo cuore, si diffusero rapidamente in ogni angolo del suo corpo, dai suoi arti, alle sue dita, al suo collo, al suo viso… finché, alla fine, anche i pochi capelli che gli rimanevano si rizzarono sulla sua nuca, passando dal nero che avevano assunto quando erano stati carbonizzati ad un viola acceso e cristallino.


Nel corso del processo, l'Energia Misteriosa di Luo Changsheng, che si era indebolita considerevolmente, crebbe improvvisamente, tornando in un batter d’occhio al suo stato ottimale… e poi, superando i suoi limiti e continuando a crescere. La sua aura si espanse e schiacciò con forza l’area circostante. Yun Che, soverchiato, indietreggiò rapidamente con un’espressione improvvisamente tetra.


“Quindi è davvero il… il Fulmine… Brucia Cuore.” Mormorò Mu Bingyun, con uno sguardo preoccupato nei suoi occhi di ghiaccio.


“Il Fulmine Brucia Cuore, la arte misteriosa proibita del Regno del Sacro Universo che permette di superare forzatamente i propri limiti… secondo le voci, non bisogna essere almeno al Divine King Realm per riuscire a impararla?” commentò Mu Tanzhi, scioccato.


“Questo vale solo per le persone normali.” Sospirò cupamente Mu Huanzhi: “Se davvero il corpo di Luo Changsheng è stato temprato come si dice, ovvero tramite l’Acqua Divina dell’Inizio Assoluto, non è strano che sia riuscito a imparare il Fulmine Brucia Cuore. Sigh, a quanto pare siamo davvero spacciati.”


“Oh wow, una tecnica proibita che accorcia la durata della propria vita.” Gli occhi dell’Imperatore Divino Shitian si restrinsero: “Il migliore fra i Giovani Divini della Regione Orientale, molto famoso persino nella Regione Meridionale, è stato davvero messo così in difficoltà da non esitare a usare una tecnica che accorcerà la sua vita. Splendido, splendido, hahahaha.”


L’Imperatore Divino Shitian stava a malapena nascondendo il senso di ridicolo contenuto nella sua fragorosa risata.


Il corpo di Luo Changsheng stava brillando, ricoperto da innumerevoli linee viola acceso che formavano dei motivi sulla sua pelle, e persino la sua Energia Misteriosa era diventata leggermente violacea. Inoltre, le sue fluttuazioni erano molto più feroci di prima, come un’eruzione di lava del purgatorio.


Quando quelle linee viola comparvero su tutto il suo corpo, l'Energia Misteriosa di Luo Changsheng aumentò quasi del cinquanta percento. Sollevò lentamente lo sguardo, con negli occhi i bagliori di due intensi fulmini viola. Anche il dolore causato dalle ustioni delle fiamme cremisi sembrava essere scomparso, dopo il cambiamento nel suo corpo e nella sua Energia Misteriosa.


Yun Che divenne terribilmente scuro in volto… quella era una tecnica che amplificava la forza misteriosa, e ben del cinquanta percento, come se non bastasse.


Per i praticanti del mistero del Regno degli Dei, le arte misteriosa che aumentavano la propria forza misteriosa per un breve periodo di tempo erano difficili da trovare, ed erano anche di livello molto alto e perciò fra le più difficili da coltivare. Inoltre, siccome permettevano di superare forzatamente i limiti della propria forza misteriosa, il loro impatto sul corpo e sull’energia vitale solitamente era eccessivo. Di conseguenza, generalmente comportavano gravi effetti collaterali.


Tuttavia, dato che spesso un aumento improvviso ed esponenziale nella forza misteriosa era in grado di rovesciare l’esito di uno scontro, al punto da poter essere sfruttato per sfuggire a pericoli mortali, gli effetti collaterali potevano essere tranquillamente accettati e tutto sommato tutti i praticanti del mistero desideravano possedere una tecnica del genere.


Le arte misteriosa in grado di far crescere la propria forza misteriosa del trenta percento erano già estremamente rare, quindi quelle in grado di aumentarla del cinquanta percento lo erano ancora di più. Il Fulmine Brucia Cuore di Luo Changsheng era esattamente una di quelle tecniche in grado di far crescere la forza misteriosa dell’utilizzatore del cinquanta percento… e anche per un tempo relativamente lungo.


Ma in quanto alla capacità di amplificare la forza misteriosa, le arte misteriosa del Dio Malvagio erano sicuramente le antenate delle antenate delle più recenti tecniche in grado di farlo.


Infatti, l’aumento di forza misteriosa sviluppato dalle arte misteriosa del Dio Malvagio non poteva essere definito semplicemente come un’amplificazione, ma era piuttosto una compressione e una crescita incredibilmente terrificante! Permetteva a Yun Che, la cui forza misteriosa era solo al nono livello del Divine Tribulation Realm, di tenere testa ad avversari al decimo livello del Divine Spirit Realm, quindi non era semplicemente un aumento percentuale. Se qualcuno lo avesse scoperto, persino i Divine Master ai vertici dell’intero Regno degli Dei se la sarebbero fatta addosso dallo stupore.


Del resto, se anche Yun Che l’avesse detto probabilmente nessuno gli avrebbe creduto.


Nel suo stato normale, senza l’aumento di forza misteriosa concesso dalle arte misteriosa del Dio Malvagio, Yun Che non sarebbe stato in grado di affrontare Luo Changsheng neppure se questi avesse usato soltanto un mignolo.


Ma anche se un aumento del cinquanta percento nella forza misteriosa non era nulla di fronte alle arte misteriosa del Dio Malvagio, senza dubbio il fatto che Luo Changsheng avesse appena utilizzato il Fulmine Brucia Cuore era un terribile incubo per Yun Che.


Inoltre, quell’incubo non era ancora terminato.


Zzzng!!


Luo Changsheng distese una mano in avanti e comparve improvvisamente un bagliore bianco opaco, che abbagliò all’istante Yun Che.


Subito, un’aura incredibilmente soffocante, densa e selvaggia comparve dal nulla. Soffocato dalla violenta esplosione di quell’aura spaventosa, Yun Che sembrò essere stato colpito al petto da un gigantesco martello e dovette immediatamente indietreggiare di qualche chilometro. Fra il pubblico, i cuori di molti degli spettatori cominciarono improvvisamente a battere all’impazzata, lasciandoli a lungo senza fiato.


Anche chi stava osservando l’incontro dagli schermi stellari sentì il proprio cuore battere intensamente.


Non appena comparve quel bagliore bianco, sembrò che Luo Changsheng avesse sciolto un antico sigillo e liberato un terribile diavolo.


<em>Questa…</em> Yun Che era scioccato. Quando guardò di nuovo Luo Changsheng, vide che stringeva fra le dita ricoperte da linee viola un’altra enorme spada bianca, dalla forma bizzarra.


L’arma era lunga circa tre metri, più o meno quanto la Spada Colpo Celeste Nemesi dei Diavoli. Era interamente di un bizzarro bianco pallido, ed era impossibile capire con che materiale fosse stata forgiata. La lama era priva di filo e sul suo retro erano allineati sei teschi. Non erano teschi umani, ma… di drago!


Ognuno dei sei teschi di drago aveva un aspetto inquietante, e anche dando loro un solo sguardo chiunque avrebbe sentito tremare la propria anima. Le orbite vuote brillavano vagamente di una luce bianca, dando l’impressione che quelle ossa avessero ancora una mente.


“Quella è… la Lama Compassione del Drago!!”


Yun Che sentì parecchie grida di sgomento provenire dalle tribune.


“Allora ha davvero deciso di utilizzarla.” Commentò a bassa voce il Realm King del Regno Luce di Gemma, con un piccolo sospiro: “Il Fulmine Brucia Cuore e la Lama Compassione del Drago. Adesso, se Luo Changsheng vuole davvero sconfiggere Yun Che, ci riuscirà senza il minimo sforzo… solo che sarà una vittoria abbastanza brutta.”


“Cos’è… quell’arma?” chiese Huo Poyun, scioccato. Era molto distante da Luo Changsheng e fra loro c’era persino la barriera protettiva, eppure percepì che l’aura di quell’enorme spada era incredibilmente spaventosa. Quando il suo sguardo si posò sui teschi di drago dietro la sua lama, si sentì come se la sua anima fosse stata improvvisamente schiacciata da qualcosa, come se stesse precipitando in un abisso senza fondo.


“Quella è la Lama Compassione del Drago.” Huo Rulie chiuse gli occhi. Espirò rumorosamente, poi il suo tono divenne rassegnato: “A quanto pare, le voci erano vere.”


“La Lama della… Compassione del Drago?” Huo Poyun aveva lo sguardo perso nel vuoto. Non aveva mai sentito quel nome, né aveva mai visto un’arma con un’aura così orribile.


“Si dice che Luo Guxie, per trovare l’Acqua Divina dell’Inizio Assoluto da utilizzare su Luo Changsheng, sia entrata nel Regno Divino dell’Inizio Assoluto tre volte, avendo finalmente successo al terzo tentativo. Anche se durante le prime due spedizioni non riuscì a trovarla, durante la seconda ottenne comunque quella spada primordiale demoniaca. L’arma non aveva inciso su di sé alcun nome, perciò lei decise di chiamarla Compassione del Drago.”


“Si dice che il nome Compassione del Drago si riferisca alle sei anime di antichi draghi malvagi sigillate all’interno della spada.” Continuò Yan Juehai, riprendendo la spiegazione di Huo Rulie: “E molto probabilmente la lama dell’arma venne realizzata con le colonne vertebrali di quegli stessi sei draghi.”


“Una spada primordiale… demoniaca?” Huo Poyun si sentì improvvisamente mancare il fiato.


Il Regno Divino dell’Inizio Assoluto era il nucleo del Caos Primordiale. Era il Regno Segreto più antico e primitivo dell’universo, nonché il più pericoloso, ma al suo interno erano nascosti innumerevoli tesori primordiali. In quanto alle armi Profound trovate in un posto del genere, anche la più debole sarebbe stata sicuramente in grado di far tremare l’intero Regno degli Dei.


Perché si trattava del Regno Divino dell’Inizio Assoluto!


“Anche se il potere attuale di quella spada demoniaca non è paragonabile a quello che possedeva nell’Era Antica, a causa dei cambiamenti nell’aura del Caos Primordiale, temo che anche solo un briciolo della sua aura residua sia ben più che terrificante. Soprattutto dal momento che… secondo le voci, ognuna delle sei anime di drago sigillate al suo interno ha mantenuto un rivolo di coscienza e intelligenza, che non è ancora morto. A giudicare dal suo aspetto, sembra vero.” Yan Juehai aggrottò visibilmente le sopracciglia. Quell’aura malvagia, che penetrava nell’anima di chi osservava l’arma, era la prova che le anime al suo interno erano ancora intatte.


“Tuttavia, a giudicare dalla sua aura, anche se Luo Changsheng ha utilizzato il Fulmine Brucia Cuore per aumentare la propria forza misteriosa, dovrà comunque affrontare pesanti conseguenze per poter utilizzare la Lama Compassione del Drago.” Yan Juehai scosse la testa: “Alla fine… Luo Changsheng proviene dal Regno del Sacro Universo e ha una Maestra come Luo Guxie. Le speranze che Yun Che riesca a sconfiggerlo sono… sigh.”


“No.” Huo Rulie aprì gli occhi, con lo sguardo ardente d’entusiasmo: “Dato che è riuscito a costringere a tanto Luo Changsheng, Yun Che ha già vinto.”


“Esatto! Il Maestro ha ragione, il Fratello Yun ha già vinto! Sono sicuro che io e il Maestro non siamo gli unici a pensarlo, e che anche la maggior parte degli spettatori creda già che il Fratello Yun sia molto più incredibile di Luo Changsheng!” quando Huo Poyun espresse la sua opinione, strinse con forza i pugni.


Dato che anche Huo Poyun riusciva a percepire la spaventosa pressione spirituale delle anime dei draghi malvagi da quella distanza, come poteva Yun Che non avvertirla, dato che stava affrontando Luo Changsheng? Yun Che divenne scuro in volto. Delle vene blu si gonfiarono sulla sua fronte e tutte le ossa del suo corpo tremarono leggermente.


Mentre Luo Changsheng sollevava la Lama Compassione del Drago, questa rilasciò solo una piccola parte della sua energia, eppure creò all’istante una spaventosa area di vuoto tutt’intorno. Luo Changsheng alzò lentamente lo sguardo, e i suoi occhi illuminati dai fulmini viola erano tornati del tutto tranquilli e indifferenti come al solito… era tornato come prima, quando credeva di avere la vittoria in pugno, quando era sicuro di avere il controllo su tutto e di poter disprezzare ogni cosa.


“Yun Che, sei davvero straordinario. Non posso fare a meno di complimentarmi con te. Sei l’avversario più forte che io abbia mai incontrato da quando sono nato. Mi hai inflitto più ferite e dolore di quanto io non ne abbia mai sopportato nel resto della mia vita.”


Parlò lentamente, senza la minima traccia di rabbia nella voce.


Yun Che: “…”


“Attivare il Fulmine Brucia Cuore mi permette di oltrepassare i miei limiti, ma accorcerà anche la mia vita. In quanto alla Lama Compassione del Drago, devo ancora padroneggiarla appieno, quindi utilizzarla forzatamente consumerà in fretta la mia energia vitale. Yun Che, sei il primo a riuscire a costringermi ad utilizzare il Fulmine Brucia Cuore e la Lama Compassione del Drago!”


“Anche se sei destinato a perdere, venire sconfitto dopo avermi fatto usare il Fulmine Brucia Cuore e la Lama Compassione del Drago…”


“Stai per dire che perderò con onore, vero?” ogni singolo muscolo di Yun Che era incredibilmente teso. Il suo sguardo era freddo come il ghiaccio e sulle sue labbra comparve un piccolo ghigno: “A quanto pare, ti sei completamente dimenticato di quello che ti ho già ricordato anche prima. Non dovresti vantarti troppo presto, altrimenti… quando verrai preso a schiaffi in faccia, farà ancora più male di prima!”


“Heh.” Luo Changsheng ridacchiò con leggerezza. Anche se dal suo aspetto sembrava tranquillo, il suo cuore era dominato da una furia violenta e feroce. Un dolore mai provato prima, ferite tanto gravi quanto non ne aveva mai ricevute prima… naturalmente, avevano suscitato una rabbia che non aveva mai provato prima.


Anche se il suo carattere fosse stato cento volte più mite, per lui sarebbe stato comunque impossibile mantenere la sua solita calma.


Avrebbe potuto fare facilmente a pezzi Yun Che anche usando solo il Fulmine Brucia Cuore, eppure aveva comunque sfoderato la Lama Compassione del Drago, dimostrando chiaramente provava un odio estremo. Voleva schiacciare completamente Yun Che… il più in fretta possibile, il più violentemente possibile, utilizzando la sua massima forza!


Voleva che la sconfitta di Yun Che fosse dieci, cento, mille volte più orribile e umiliante di quello che lui aveva dovuto sopportare, senza lasciargli la minima speranza di poter opporre resistenza!
                                


                                



