---
title: Capitolo 1228 – Un Bagliore Infernale
pubDate: 2025-02-27T08:14:48.756Z
tags:
    - atg
---


<em>CAPITOLO SPONSORIZZATO, ringraziamo Paolo!
2 capitoli in coda (2 Roberto), 0/10 donazione,
-Schadenfreude</em>


Ora l'aspetto di Luo Changsheng era così terribile che sembrava fosse appena uscito fuori da un purgatorio. Stava sanguinando da ogni parte del corpo, il suo petto era mutilato e il suo bellissimo viso si era gonfiato fino a raddoppiare di dimensioni. Il sangue e la carne putrscente sembravano essere stati schiacciati insieme per ridursi in poltiglia e la sola parte riconoscibile di Luo Changsheng erano i suoi occhi pieni di oscurità e odio.


Qualcun altro nelle sue condizioni sarebbe stato spacciato dopo aver ricevuto più di dieci fendenti della spada Colpo Celeste Nemesi dei Diavoli. Adesso Luo Changsheng sembrava un uomo che era stato torturato a morte, ma era comunque riuscito a rialzarsi. Nonostante la sua aura fosse caotica e si fosse dimezzata in intensità, metteva comunque sotto pressione l'avversario.


A Yun Che si strinse il cuore. Per la prima volta in questa battaglia, era stato sbalordito dalle tenacia di Luo Changsheng.


<em>L'ho colpito quindici volte con tutto il potere della fenice che possiedo. Ogni attacco era brutale e ogni volta sentivo le sue ossa scricchiolare... così perché è riuscito a rialzarsi ancora? E la sua Energia Misteriosa è ancora così potente!</em>


Non sapeva che i due esperti la cui supremazia era riconosciuta per tutti i regni stellari della Divina Regione Orientale, Luo Shangchen e Luo Guxie, erano ancora più scioccati di lui.


"Anima del drago... Come ha incontrato un'anima del drago? Dove l'ha ottenuta?" Mormorò scioccato Luo Shangchen.


Un drago era la creatura di livello più alto nel Caos Primordiale e lo stesso valeva per il suo spirito. Un'anima di drago poteva essere distrutta o sigillata con la forza, ma mai sottratta!


Non poteva nemmeno essere ereditata.


In altre parole, una creatura vivente poteva ottenere uno spirito del genere solo se il drago stesso gliel'avesse donata di sua spontanea volontà! Inoltre, non poteva essere tramandata alla prossima generazione come il sangue, figuriamoci essere trasferita o venire rubata da un'altra persona.


Questo era il motivo per cui molti possedevano la stirpe dei draghi nella Divina Regione Orientale, Lu Lengchuan ne era un esempio, ma pochissimi aveva un'anima di drago.


Luo Shangchen era un potente esperto. Aveva notato facilmente che lo spirito di Yun Che non era ordinario. Ma... perché un drago dall'anima così potente avrebbe dato la sua essenza fondamentale ad un umano della giovane generazione?


"L'anima di Changsheng è più forte perfino di quella di un Divine King dopo che è stata temprata dall'Acqua Divina dell'Inizio Assoluto. È impossibile che perda così facilmente!" La voce di Luo Guxie ovviamente stava tremando. "Nemmeno se fosse un'anima di un drago!"


"Sicuramente non è un'anima di un Vero Drago ordinaria." Luo Shangchen si accigliò e poi gli venne in mente un'idea: "La dichiarazione di Yun Che di provenire da un regno inferiore... potrebbe essere falsa! Un'anima di drago così potente può provenire solo da un drago al Divine Master Realm come minimo! In effetti, Yun Che stesso potrebbe provenire dalla Divina Regione Occidentale ed essere imparentato in qualche modo con la razza del Dio Drago, altrimenti non avrebbe un fisico e uno spirito così formidabili."


"..." Luo Guxie ansimò rapidamente mentre la sua aura diventava a tratti fredda a tratti caotica: "Come osa ferire il mio Changsheng... quel piccolo bruto!"


Forse nemmeno chi aveva conosciuto "Fata Guxie" da oltre diecimila anni l'aveva mai vista così di malumore prima d'oggi.


Luo Shangchen le scoccò un'occhiata e sembrò sul punto di dire qualcosa.


"Quest'anima di drago è piuttosto potente. Potrebbe essere il dono di un maestro." Il Divino Imperatore dell'Eternità si girò a guardare l'Imperatore del Drago: "Riconosce a chi appartiene l'anima?"


L'Imperatore del Drago rimase impassibile e rispose con indifferenza: "Yun Che è solo un umano, ma il suo talento è a dir poco raro. Non è sorprendente che un maestro del nostro regno abbia deciso di non rispettare la norma e dargli la sua anima."


"Mn." Il Divino Imperatore dell'Eternità annuì lievemente. L'Imperatore del Drago ovviamente voleva scansare questa domanda, così il suo interlocutore non insistette.


L'Imperatore del Drago non distolse lo sguardo da Yun Che nemmeno una volta. Nonostante il suo sguardo fosse tornato calmo, in realtà c'era ancora una profonda emozione nascosta nelle sue pupille e nel suo cuore.


Fin da molto tempo, aveva già notato che Yun Che possedeva sia il sangue che l'anima del drago. Era l'Imperatore del Drago, il re di ogni forma di vita e il signore di tutti i draghi. Era perfino arrivato alla conclusione che la stirpe e lo spirito di Yun Che fossero ad un livello incredibilmente alto. Nonostante non avesse detto nulla al riguardo, aveva prestato attenzione a Yun Che da molto tempo.


Perché poteva dedurre facilmente il tipo e il livello dell'anima di drago nel momento in cui veniva usata.


Tuttavia, quando Yun Che aveva scatenato il suo Dominio dell'Anima del Drago, l'incontestabile campione temuto e rispettato nell'intero Caos Primordiale aveva provato paura, shock e perfino... umiltà, in quell'istante. Era un'emozione che non aveva mai sentito negli ultimi trecentocinquantamila anni di vita.


Anche adesso, gli occhi azzurri che si erano aperti sopra la testa di Yun Che gli avevano lasciato una profonda impronta nella sua anima.


Stava considerando Yun Che sotto una nuova luce... non lo guardava più come se fosse un qualunque altro umano della giovane generazione.


"Yun... Che!!"


La voce di Luo Changsheng era diventata completamente distorta. A questo punto era così pieno di rabbia, odio e smania da aver perso la ragione, o se non altro non badava più all'immagine che aveva coltivato fino ad ora, i suoi occhi viola brillante comunicavano che non desiderava fare altro che ridurre in poltiglia Yun Che, polverizzare le sue ossa e disperderne i resti al vento.


Fece un passo avanti, il sangue schizzava a fiotti dalle sue ferite. Sollevò lentamente con entrambe le mani la Lama Compassione del Drago e avvolse Yun Che con un'aura instabile, ma ancora abbastanza potente da essere fatale.


Yun Che dovette usare quasi tutte le sue energie solo per sollevare la Spada Colpo Celeste Nemesi dei Diavoli. Le sue braccia stavano tremando incontrollabilmente.


Luo Changsheng poteva aver sottovalutato Yun Che, ma anche Yun Che aveva fatto lo stesso.


Non aveva sottostimato la sua forza, ma il suo fisico innaturalmente potente.


Aveva colpito Luo Changsheng decine di volte e le sue ossa si erano spaccate in più di dieci punti. Eppure Luo Changsheng riusciva ancora a radunare un potere così terrificante... Il suo fisico era praticamente resistente come il suo!


Il solo motivo per cui era così potente era perché aveva la stirpe, il midollo del Dio Drago e coltivava la Grande Via del Budda... come diavolo era riuscito Luo Changsheng ad ottenere questo risultato?!


Luo Changsheng era un vero coltivatore al decimo livello del Divine Spirit Realm, così la sua riserva di Energia Misteriosa era molto più grande di quella di Yun Che. Visto che il giovane non era riuscito a battere completamente Luo Changsheng, questo enorme svantaggio stava iniziando ad influire sullo scontro. Nonostante le ferite di Yun Che fossero più lievi, la sua Energia Misteriosa non era nulla in confronto a quella del suo avversario.


"...Muorit!!"


Luo Changsheng rilasciò un grido roco e strano mentre un tornado gigantesco circolò attorno alla Lama Compassione del Drago, sembrava che avrebbe potuto ridurre in poltiglia Yun Che.


Usando il Riflesso Distruttore della Luna, Yun Che riuscì ad evitare il punto di impatto, ma aveva consumato così tanta energia da non poter sopportare nemmeno l'onda d'urto. Fu scagliato via e si formarono decine di tagli sul suo petto. I suoi organi interni stavano tremando e collassando in massa.


Fortunatamente per lui, le ferite di Luo Changsheng erano troppo gravi. L'attacco le fece aggravare, facendogli sputare cinque o sei boccate di sangue. Barcollò e quasi cadde a terra. Fu in quel momento che Yun Che balzò e lo attaccò di nuovo. Luce dorata accecante uscì all'improvviso dal suo corpo e bruciò come un sole annientante.


"Quello... è il sangue del Corvo Dorato!" Esclamò Huo Rulie.


Yun Che aveva scelto di bruciare le nove gocce del Sangue Dorato.


Il cielo fu ricoperto dalle fiamme mentre la Spada Colpo Celeste Nemesi dei Diavoli calava dall'alto. A questo punto Luo Changsheng non poteva più muoversi e schivare, così ruggì ed evocò un'altra tempesta così potente da distorcere perfino lo spazio.


Boom!!


L'esplosione dorata era accesa come un sole cadente e, per un po', innumerevoli praticanti del mistero ne furono accecati. Sotto le fiamme, la Lama Compassione del Drago e la Spada Colpo Celeste Nemesi dei Diavoli si scontrarono con forza mentre due sguardi ugualmente cupi si incrociarono con fierezza.


Booom...


Yun Che diede una spinta improvvisa e un rivolo di sangue schizzò di colpo dalle labbra di Luo Changsheng. Tremando, Luo Changsheng piantò la gamba destra nel pavimento, spaccandolo.


Lo sguardo di Luo Changsheng era così cupo e feroce da fare paura. Le sue braccia stavano tremando violentemente per la pressione, i suoi muscoli lacerati si stavano sporgendo fino al limite e le sue giunture stavano scricchiolando in continuazione.


"Aaaaaah... AAAHHHH!!!!"


Luo Changsheng rilasciò un ruggito animalesco mentre dei motivi viola brillavano sul suo corpo, scaraventando via Yun Che con un impeto improvviso. Luo Changsheng incespicò per poi riprendere l'equilibrio, ma invece che ristabilizzarsi, scelse di precipitarsi su Yun Che come una bestia impazzita.


Allo stesso modo, trascurando le sue ferite, Yun Che si girò a mezz'aria e caricò verso il nemico. La Spada Colpo Celeste Nemesi dei Diavoli era cosparsa di fiamme dorate e la lama bianco pallido avvolta dalle raffiche si scontrarono di nuovo, provocando un clangore così assordante che il cielo stesso rischiò di spaccarsi a metà.


Sembrava che una tempesta del fulmine Profound avesse investito il palco degli dei.


Le aure dei due contendenti erano molto più deboli rispetto a prima, ma la ferocia e la violenza della battaglia era aumentata precipitosamente. Il fuoco bruciava il vento e il vento squarciava il fuoco; la spada spaccava la lama, la lama divorava la spada. I due combattenti fradici di sangue continuarono ad attaccarsi a mezz'aria ruggendo come animali selvaggi.


Gli spettatori non potevano sentire nemmeno un suono e tutti avevano spalancato gli occhi. Luo Changsheng era orribilmente mutilato e Yun Che stava bruciando il suo sangue divino solo per continuare a combattere... credevano tutti che questo scontro sarebbe stato davvero entusiasmante, ma nessuno di loro aveva previsto la profondità della disperazione in cui i due contendenti sarebbero discesi.


"Fratello Yun... fai del tuo meglio!" Huo Poyun strinse così tanto le mani che le nocche delle sue mani sbiancarono.


"Yun Che... devi vincere... devi vincere!" Ogni discepolo del Regno della Canzone Glaciale e del Dio della Fiamma era col fiato sospeso.


Luo Changsheng era stato costretto ad usare il Fulmine Brucia Cuore e la Lama Compassione del Drago. Anche se Yun Che avesse perso, il suo nome si sarebbe diffuso per l'intera Divina Regione Orientale. Ma a questo punto, chi non sarebbe riuscito a notare l'indescrivibile sete di vittoria di Yun Che?


Questo era il motivo per cui non pensavano più che si sarebbe accontentato di una "gloriosa sconfitta" e invece stavano sperando ardentemente che Yun Che avrebbe vinto.


"Yun Che... devi resistere!" Huo Rulie era completamente teso e non aveva nemmeno notato che le sue unghie stavano scavando nei suoi palmi. Sapeva molto bene che Yun Che stava resistendo solo perché aveva bruciato tutto il suo sangue divino del Corvo Dorato. Una volta che questa energia si fosse esaurita, sarebbe stato sconfitto di sicuro.


Adesso la sola speranza di Yun Che era che Luo Changsheng subisse una ferita così grave da cedere prima che gli effetti del sangue del Corvo Divino si esaurissero.


La maggior parte delle persone non si resero conto che questa non era la sola crisi di Yun Che.


Stava usando Tuono per tutto questo tempo e la pressione che stava aumentando stava aumentando sempre di più. Ora era sul punto di crollare.


Le braccia di Yun Che erano insanguinate e lacere, ma poteva sopportare a stento il dolore e non aveva idea quante vene si erano rotte per gli impatti. Ogni volta che menava un fendente, le sue braccia si intorpidivano sempre di più...


<em>No... Se continuerò così... non potrò vincere...</em>


Yun Che spalancò gli occhi con determinazione suicida e crudeltà.


<em>Un passo... Sono ad appena un passo... nessuno... nessuno può fermarmi!


Resisti... corpo...


Devi resistere!!</em>


Il vento soffiò gentilmente fuori dal palco. Nascosti in una nuvola distante, un paio di occhi scarlatti fissavano silenziosamente la battaglia sanguinosa. All'improvviso un dolore pungente fece sussultare la persona celata tra le nubi e un terribile presentimento fece tremare il suo corpo. Gridò con paura: "NO!!"


"HAAAAAAAAAAHHHHHH!!"


Allo stesso tempo, Yun Che gridò a squarcia gola.


BOOM!


Un rimbombo iniziò a risuonare dalle Vene Misteriose, che aumentarono di dimensioni. La sua Energia Misteriosa rimasta diventò caotica, come se fosse stata travolta dall'uragano più selvaggio.


Dopo aver attivato Anima Malvagia, Cuore Ardente, Purgatorio e Tuono, Yun Che alla fine aveva deciso di attivare il quinto cancello del Dio Malvagio.


Sembrava che una divinità diabolica si fosse risvegliata dal suo sonno profondo.


Ade, il quinto cancello del Dio Malvagio era stato risvegliato!!
                                


                                



