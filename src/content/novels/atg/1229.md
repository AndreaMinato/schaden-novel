---
title: Capitolo 1229 – A un Passo dalla Morte
pubDate: 2025-02-27T08:14:48.756Z
tags:
    - atg
---


<em><strong>Capitolo Sponsorizzato! Grazie mille Roberto! 3 in coda, 0/10 donazione</strong></em>


<em><strong>-Alstor</strong></em>


Jasmine una volta gli aveva detto che il quinto cancello del Dio Malvagio, Ade, era l’ultimo a essere menzionato nei ricordi all’interno del suo Sangue Immortale. Era anche il limite assoluto che i mortali potessero sopportare.


In quanto al sesto e al settimo livello, per i mortali era chiaramente impossibile utilizzarli. Neppure al massimo livello che potevano raggiungere – il Divine Master Realm – sarebbero stati in grado di controllarli.


Aprendo forzatamente Ade, Yun Che stava scommettendo la sua stessa vita… anche se aveva intenzione di mantenerlo attivo per una sola frazione di secondo.


Non sapeva quali conseguenze avrebbe dovuto affrontare, dopo aver aperto forzatamente Ade; forse sarebbe morto all’istante, o forse sarebbe rimasto menomato. Ma ormai non aveva altra scelta, dopo essere stato messo alle strette da Luo Changsheng.


Boom ———


Non appena Yun Che aprì Ade, dal suo corpo eruppe improvvisamente un lampo di accecante luce rossa come il sangue, accompagnata da un’onda d’urto a dir poco terrificante. Travolta da quell’esplosione di energia, la tempesta di vento intorno a Luo Changsheng e l'Energia Misteriosa che aveva appena raccolto vennero immediatamente spazzate via. Venne scaraventato all’indietro, come se fosse stato colpito da un gigantesco martello, mentre gridava dal dolore.


Quell’improvviso colpo di scena fece impallidire gli spettatori dall’orrore, e persino i vari Realm King avevano espressioni sconcertate… perché il lampo di luce rosso sangue era stato accompagnato da un’aura caotica, così feroce e terrificante da lasciarli senza parole.


I muscoli delle braccia di Yun Che si gonfiarono e numerosi tagli scarlatti, simili a crepe, si aprirono su tutto il suo corpo. Nell’istante in cui aveva aperto Ade, all’interno delle sue Vene Misterioses e nel profondo della sua anima c’era stata un’esplosione. Aveva percepito che il suo corpo, i suoi organi interni e persino la sua anima erano stati immediatamente ridotti in pezzi dall’incontrollabile aumento di forza. Anche nella sua mente, tutto il mondo era diventato una sconfinata distesa rosso sangue. Non provava alcun dolore, non riusciva a percepire l’aura di Luo Changsheng… né quella di nessun altro.


Gli restava solamente un ultimo briciolo di forza di volontà, che lo spinse a sferrare di fronte a sé un fendente disperato, spaventoso quanto il risveglio di un antico Diavolo.


Boom————


Un raggio di Energia Misteriosa rosso sangue eruppe dalla Spada Colpo Celeste Nemesi dei Diavoli, perforando all’istante lo spazio. Si scontrò con la barriera intorno al Palco degli Dei, lasciando in alto nel cielo una lacerazione nello spazio lunga cinquecento metri.


Dov’era passato il raggio di spada sanguigno, comparve un’intensa distorsione nello spazio, che poi collassò su sé stesso.


Quello era il Regno dell’Eternità, eppure quel fendente aveva davvero lacerato lo spazio come se fosse carta velina… per la prima volta da quando era arrivato nel Regno degli Dei, Yun Che era effettivamente riuscito a distruggere lo spazio. Purtroppo, non poté vedere coi suoi occhi quel risultato, che in passato aveva desiderato ardentemente di raggiungere.


Anche se era riuscito a sferrare quel fendente, nell’istante stesso in cui Yun Che aveva attivato Ade aveva quasi perso i sensi. E l’attacco per cui era stato disposto a mettere in gioco la sua vita aveva completamente mancato il bersaglio.


Soltanto un’onda rosso sangue di energia residua colpì di striscio Luo Changsheng.


“Uwaaaaah!!”


Un grido pieno di indicibile dolore, che sembrava provenire da un abisso infernale, risuonò per tutto il Palco degli Dei. Non appena l’onda di energia residua sfiorò Luo Changsheng, sembrò che si fosse trasformato in una fontana di sangue. I fiotti schizzarono ovunque e riempirono il cielo, mentre lui veniva scagliato verso l’alto…


Clang!


La Spada Colpo Celeste Nemesi dei Diavoli scivolò dalle mani di Yun Che, cadendo pesantemente a terra.


Yun Che rimase immobile a mezz’aria per qualche istante, poi la luce rossastra che lo aveva avvolto per quella frazione di secondo scomparve completamente, insieme a tutta la sua Energia Misteriosa. Soltanto i suoi occhi erano ancora di un anomalo rosso sangue… anche se erano spenti e vacui.


Poi, come se fosse diventato un guscio vuoto o un pupazzo, cadde dritto verso il basso, schiantandosi a terra.


<em>Non devo… non devo… perdere i sensi…</em>


<em>Altrimenti… verrò considerato sconfitto…</em>


<em>Sono… ancora vivo… sento ancora… dolore… non devo… perdere i sensi… mi devo… svegliare…</em>


Tutt’intorno c’era un silenzio spettrale. Tutti gli spettatori non riuscivano a credere ai loro occhi e alla loro percezione spirituale.


“C-cosa… cos’era… quello?”


“Non… non lo so…”


“Yun Che ha davvero… e poi all’improvviso… sss… quel terrificante attacco di prima… Luo Changsheng… non può essere morto, vero?”


“Guardate Yun Che… quella sua tecnica di prima era davvero spaventosa, ma è chiaro che il prezzo per usarla sia assolutamente terribile… per i Cieli! Si può sapere cosa diavolo è appena successo? Maestro della setta, neppure lei… ne ha idea?”


“Che razza di mostro è Yun Che!?”


I membri dei Regni della Canzone Glaciale, del Dio della Fiamma e del Sacro Universo… erano tutti pallidi come fantasmi e avevano il cuore che batteva all’impazzata. Rimasero con lo sguardo perso nel vuoto, increduli, senza parole e senza fiato.


Le sopracciglia dell’Onorevole Qu Hui tremavano senza sosta. Eppure, non si dimenticò neppure per un istante del suo incarico e la sua aura rimase fissa su Yun Che e su Luo Chansgheng, come era sempre stata fin dall’inizio. Quando Yun Che cadde a terra, proprio un istante prima che controllasse se fosse svenuto oppure no, l’Onorevole Qu Hui si accorse che stava tremando debolmente dalla testa ai piedi, nel mezzo della pozza formata dal suo stesso sangue. Le dita di Yun Che cercavano senza sosta di piegarsi, e da come tentavano di stringere il terreno era chiaro che stesse provando disperatamente a percepire il mondo intorno a sé per restare cosciente.


Onorevole Qu Hui: “…”


Improvvisamente, dall’alto giunse un ronzio. Luo Changsheng, scagliato a qualche chilometro d’altezza, stava precipitando. Lasciandosi alle spalle una fitta e vasta pioggia di sangue, si schiantò violentemente contro il Palco degli Dei.


Clang!!


Anche la Lama Compassione del Drago cadde dal cielo, atterrando per pura coincidenza accanto alle sue mani.


“Chang… sheng…”


Luo Guxie barcollò, con un macabro pallore sul volto. Sussurrò quelle due sillabe con la voce così tremante da renderle quasi impossibili da sentire.


Le ferite di Luo Changsheng già prima erano gravi, ma ora erano indescrivibilmente tragiche. Tutte le sue ossa erano spezzate, sembrava un cadavere trafitto da migliaia di lame e ripescato da un lago di sangue.


Se un praticante del mistero ordinario fosse stato nelle stesse condizioni, sarebbe morto già parecchio tempo prima. Tuttavia, l’Onorevole Qu Hui notò che i muscoli di Luo Changsheng si stavano ancora contraendo debolmente, e che stava anche gemendo.


Non era morto, e non era neppure svenuto.


L’odore del sangue si diffuse rapidamente per tutto il Palco degli Dei, e gli spettatori rimasero ancora più in silenzio. Tutti stavano fissando i due concorrenti ricoperti di sangue, sdraiati a terra, senza neppure battere le ciglia.


I due, che sembravano ormai dei cadaveri, stavano facendo del loro meglio per restare coscienti, rifiutando di arrendersi. La poca lucidità che rimaneva loro continuava a ripetere che il primo a svenire avrebbe perso.


Le dita di Yun Che si strinsero leggermente contro il terreno… aveva percepito l’aura di Luo Changsheng.


<em>Luo Changsheng… non dovrebbe… perché è ancora vivo… perché… la sua energia vitale è ancora così intensa che persino io, in queste condizioni, riesco a percepirla…</em>


<em>Forse… l’attacco di prima… l’ha mancato…</em>


Il potere sprigionato da Yun Che dopo aver aperto forzatamente Ade superava di gran lunga il livello di entrambi. Dato che Luo Changsheng era già ferito gravemente, se fosse stato colpito da quell’attacco sarebbe stato sicuramente ridotto in poltiglia, anche se il suo corpo era stato temprato dall’Acqua Divina dell’Inizio Assoluto.


Dopo la dura battaglia fra lui e Luo Changsheng, se l’avesse ucciso accidentalmente facendo ricorso a una mossa letale in un momento disperato, non sarebbe stato considerato un gesto “crudele” né volontario, e c’era una probabilità del novanta percento che non venisse considerato una violazione delle regole… e con la morte di Luo Changsheng, non ci sarebbe stato bisogno di disputare il secondo incontro, così Yun Che avrebbe ottenuto immediatamente la vittoria.


In quanto alle conseguenze dell’uccisione di Luo Changsheng… in confronto alla promessa che aveva fatto a Jasmine, erano assolutamente insignificanti.


Il destino, però, era stato crudele. L’ultimo attacco che aveva sferrato mettendo in gioco la sua vita era andato a vuoto, siccome aveva quasi perso i sensi.


“Uh… rghh… ghh…”


Si sentì un rantolo roco, che sembrava provenire da un animale disperato e in punto di morte, e i muscoli di Luo Changsheng cominciarono a tremare più intensamente, ma subito dopo si fermò.


Proprio quando l’Onorevole Qu Hui pensava che avesse finalmente perso i sensi, vide Luo Changsheng muovere in avanti la mano, e poi… sollevare lentamente il capo. I suoi occhi, ricoperti di sangue, si aprirono poco alla volta.


Anche le sue braccia insanguinate si alzarono lentamente, distendendosi verso la Lama Compassione del Drago accanto a lui. Con un debole rumore, le sue dita si strinsero intorno all’elsa della spada.


“Ahhh!” Huo Poyun gridò dal terrore.


Tuttavia, per quanto Luo Changsheng si sforzasse, la Lama Compassione del Drago non si mosse di un millimetro. Era già un miracolo che fosse ancora vivo, nelle sue condizioni, quindi come avrebbe potuto sollevare quell’arma?


Alla fine, le sue mani lasciarono la Lama Compassione del Drago. Con gli occhi che sanguinavano e la vista terribilmente annebbiata, riuscì comunque a individuare Yun Che. Poi, aiutandosi con le braccia, si rialzò in piedi, poco alla volta… ci mise parecchio tempo e fece molta fatica, ma alla fine ci riuscì.


“Ah… Aaah…” i discepoli del Regno della Canzone Glaciale e di quello del Dio della Fiamma si sentivano come strozzati da dei cavi d’acciaio, e si lasciarono sfuggire dei gridi allarmati.


Luo Changsheng cominciò a camminare, avvicinandosi a Yun Che, barcollando e facendo schizzare sangue ovunque a ogni passo. Era chiaramente ormai a un passo dalla morte, eppure l’aura minacciosa intorno a lui era così tetra da far sentire terribilmente preoccupato anche l’Onorevole Qu Hui.


Ma proprio in quel momento, anche Yun Che, che era rimasto per tutto il tempo sdraiato nella pozza del suo sangue, si appoggiò a terra con le braccia e si rialzò barcollando.


Non appena aveva percepito l’energia vitale di Luo Changsheng e si era accorto che si stava rialzando, la sua forza di volontà l’aveva spinto a fare lo stesso… non credeva di potersi davvero reggere ancora in piedi, ma doveva riuscirci.


Grazie al Midollo del Dio Drago, che solo lui possedeva, le sue ossa erano estremamente resistenti. Altrimenti, sarebbero state completamente polverizzate dal potere di Ade, che non era ancora in grado di controllare. Se fosse successo, anche con una forza di volontà cento volte più tenace, non sarebbe comunque riuscito a rialzarsi.


Forse quello era un ultimo istante di lucidità prima della sua morte, la risposta della sua mente alla situazione disperata in cui si trovava, o forse ci era riuscito solo grazie alle capacità di recupero continuo concesse dalla Grande Via del Budda, ma si era rialzato… e per di più, con sua grande sorpresa si sentiva come se gli restasse ancora un briciolo di forza.


I due avversari erano fradici di sangue, ricoperti di ferite e sembravano due spettri strisciati fuori da un lago di sangue. Quella scena e quella vaga, spaventosa e feroce aura fece gelare il sangue nelle vene a molti degli spettatori.


I due si guardarono negli occhi per qualche istante, in silenzio. Poi, subito dopo, scattarono contemporaneamente in avanti.


Bang!


Bang!


Entrambi colpirono l’avversario con un pugno al volto. Tuttavia, la forza di quegli attacchi non era neppure al livello di qualcuno appena entrato nella Via Divina… anzi, non era neppure paragonabile a quella un praticante del mistero dei Realm Mortali. Normalmente, anche dieci milioni di colpi come quelli non sarebbero stati sufficienti neppure a torcere un capello a nessuno dei due.


Ma in quel momento, entrambi sanguinarono da tutti e sette gli orifizi del volto e barcollarono.


Soltanto per poi abbandonarsi subito a delle strane grida e scattare di nuovo l’uno verso l’altro. Si colpirono ancora, facendo disperatamente appello alle loro ultime forze e alla loro tenacia.


Bang… Bang… Bang…


I loro pugni erano deboli e facevano poco rumore quando colpivano l’avversario, al punto da essere ridicoli, e ai praticanti della Via Divina quella sembrava quasi una zuffa tra bambini. Eppure, nessuno degli spettatori di tutta la Regione Orientale stava ridendo. Avevano tutti gli occhi spalancati e le loro anime stavano tremando.


Dato che i due avversari erano ricoperti di sangue dalla testa ai piedi ed erano più o meno della stessa altezza, limitandosi a guardare e senza usare la percezione spirituale era praticamente impossibile distinguerli. Le loro ferite erano così terribili da spaventare a prima vista persino molti grandi esperti della via del mistero. Dopo il loro scontro selvaggio, sul Palco degli Dei erano rimaste molte enormi pozze e scie di sangue, che fecero chiedere a gran parte del pubblico se prima o poi l’avrebbero esaurito oppure no.


Tuttavia, a Yun Che e Luo Changsheng non importava.


Quei due, che erano chiaramente a un passo dalla morte, non si stavano preoccupando minimamente della loro vita. In quel momento, a loro importava solo di riuscire a qualsiasi costo a spingere l’avversario nell’abisso della morte prima che lui potesse fare lo stesso.


Il desiderio di vittoria di Yun Che e l’inusuale ossessione di Luo Changsheng per restare imbattuto avevano dato vita a due belve feroci, che stavano lottando disperatamente anche se erano sul punto di svenire e a un passo dalla morte.
                                


                                



