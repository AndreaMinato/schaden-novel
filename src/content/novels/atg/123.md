---
title: Capitolo 123 – Risentimento
pubDate: 2023-09-07T13:59:48.839Z
tags:
    - atg
---


“La relazione tra voi due, due veri uomini, renderebbe invidioso chiunque...” Lan Xueruo rise dolcemente. Aveva nominato l'invidia con leggerezza, ma quella parola, nel suo cuore, le era sembrata centinaia di volte più dolorosa. Anche se erano amici, Xia Yuanba e Yun Che non avevano un diretto legame di parentela, eppure tenevano così tanto l'uno all'altro. Lei, invece, ogni volta che pensava ai suoi fratelli si sentiva amareggiata e triste.

“Xueruo, ora che so che stai bene potrò finalmente sentirmi sollevato.” Murong Ye si avvicinò, con uno sguardo sorpreso e felice: “Quando un mese fa ho sentito dire che eri precipitata nella Catena Montuosa delle Diecimila Bestie, ero così preoccupato e spaventato che ho perso l'appetito e non sono riuscito a dormire per molte notti. Potevo solo odiarmi per essere così debole, altrimenti, anche se avessi dovuto rischiare la vita, sarei sicuramente venuto a salvarti.”

“Ti sono grata per la tua preoccupazione.” Lan Xueruo sorrise gentilmente. Non sembrava affatto sorpresa dall'apparizione di Murong Ye. Infatti, ogni anno il Palazzo Profound Blue Wind accettava tre dei migliori studenti di ogni Palazzo Profound del Blue Wind Empire e Murong Ye era uno di quelli selezionati dal Palazzo Profound New Moon. Per coincidenza, anche lui era partito per il Palazzo Profound Blue Wind proprio quel mese. Presumibilmente, aveva viaggiato con Qin Wuyou.

“Xueruo, hai in programma di restare nel Palazzo Profound Blue Wind? Se lo facessi, sarebbe fantastico, potremmo allenarci nello stesso posto e passare ancora del tempo insieme.” Murong Ye sorrise.

Lan Xueruo non annuì, al contrario, rispose con calma: “In effetti, ho in programma di rimanere nel Palazzo Profound Blue Wind.” dopo quella semplice risposta, non prestò più attenzione a Murong Ye. Chiese a Qin Wuyou: “Capo Palazzo Qin... oh, giusto, ora dovrei chiamarti Istruttore Qin. Yun Che è appena arrivato nella Città Imperiale Blue Wind e non ha nessun posto dove andare, perciò temo di doverti chiedere il disturbo di organizzare la sua ammissione al Palazzo Profound Blue Wind.”

“Eheh ovviamente, non c'è problema.” Qin Wuyou annuì caldamente: “E tu, Xueruo? Vuoi tornare anche tu nel Palazzo? C'è ancora posto per te, nel Palazzo Centrale.”

Il tuo nome è ancora famoso, tra i discepoli del Palazzo Centrale? Murong Ye rimase con lo sguardo perso nel vuoto... come poteva essere! Nel Palazzo Centrale, anche i più deboli erano come minimo al terzo livello del True Profound Realm. Lui era all'ottavo livello del Nascent Profound Realm, e al Palazzo Profound New Moon nessuno dei suoi coetanei avrebbe mai potuto batterlo. Ma al Palazzo Profound New Moon, persino nel Palazzo Esterno, dove studiavano gli allievi più deboli, poteva considerarsi solo a un livello medio-alto. La Profound Strength di Lan Xueruo era allo stesso livello della sua, quindi come poteva avere accesso al Palazzo Centrale?

Il Palazzo Profound Blue Wind e quello di New Moon erano molto diversi. Uno studente avrebbe potuto essere ammesso al Palazzo Profound New Moon attraverso dei legami con membri di rilievo, ma era assolutamente impossibile entrare nel Palazzo Profound Blue Wind in questo modo! C'era una divisione netta tra i membri del Palazzo Esterno, del Palazzo Centrale e del Palazzo Interno. Un allievo del Palazzo Esterno poteva guadagnarsi l'accesso al Palazzo Centrale solo sconfiggendo qualcuno che ne facesse già parte. E un allievo del Palazzo Centrale poteva accedere al Palazzo Interno solamente sconfiggendo uno dei suoi discepoli... non c'era nessun altro modo. Anche se il Capo Palazzo in persona avesse fatto pressione per far avanzare al Palazzo Centrale uno studente del Palazzo Esterno, la sua raccomandazione non sarebbe servita a nulla.

L'unica eccezione era il Palazzo Esterno, al quale c'era qualche possibilità di riuscire a far ammettere un allievo anche se non avesse avuto tutti i requisiti. Ma solo figure importanti, almeno al livello di un Istruttore, potevano avere quel privilegio, e potevano raccomandare al massimo tre persone ogni anno.

“Visiterò il Palazzo di frequente. Ma sono stata via troppo a lungo e sono un po' preoccupata per mio padre, quindi per prima cosa devo andare a casa. Di conseguenza, lascerò Yun Che nelle tue mani, Istruttore Qin. Fratello Minore Yun, il Capo Palazzo Qin ora è un Istruttore del Palazzo Profound Blue Wind. Per prima cosa dovresti sistemarti al Palazzo Profound con l'Istruttore Qin e dopo che avrò visitato casa mia per risolvere dei problemi, verrò subito a visitarti.” disse Lan Xueruo. Un bagliore di preoccupazione e malinconia le era brillato negli occhi, quando aveva pronunciato la parola “padre”.

Murong Ye, che era accanto a lei, aggrottò le sopracciglia per la rabbia... Affidare Yun Che a Qin Wuyou... Visitare Yun Che... chiunque non fosse stato un idiota avrebbe capito, da quelle semplici parole, quanto Lan Xueruo si preoccupasse e tenesse a Yun Che, e quanto invece non le fregasse un c**zo di lui.

“Non devi preoccuparti, farò subito in modo che Yun Che diventi un membro del Palazzo Esterno e, nel frattempo, mi prenderò cura di lui.” annuì Qin Wuyou. Era l'unico a conoscere la vera ragione per cui Lan Xueruo trattava con così tanta gentilezza Yun Che... anche se a lui non piaceva molto e provava per lui solo una lieve ammirazione, poteva solo obbedire, perché quella era stata una decisione di Lan Xueruo.

“Sorella Maggiore, vuoi andare a casa da sola? E se invece ti accompagnassi?” propose Yun Che. Nel profondo del suo cuore, voleva davvero sapere cosa rappresentasse la parola “casa” per Lan Xueruo.

Lan Xueruo sorrise e scosse la testa. I suoi movimenti erano delicati, e non disse nulla, ma il suo volto dolce era anche estremamente risoluto.

“Rilassati. Questa è la Città Imperiale Blue Wind, non mi succederà nulla.” dopo aver pronunciato quella frase così misteriosa, Lan Xueruo sorrise gentilmente e si voltò, dandogli le spalle e andandosene con passi leggeri.

Ma nell'istante stesso in cui si incamminò, un doloroso senso di vuoto le soffocò il cuore, come se avesse perso qualcosa di grande importanza... sospirò brevemente e capì cos'era quella sensazione...

Si sentiva così perché Yun Che non era più al suo fianco.

Erano fuggiti insieme, avevano affrontato molte difficoltà insieme, erano addirittura stati a un passo dalla morte, insieme; erano rimasti vicini per così tanto tempo che, giorno dopo giorno, senza accorgersene si era inconsciamente abituata alla presenza di Yun Che. Quando era nel Palazzo Profound New Moon, Murong Ye le gironzolava intorno per molto, molto tempo, tutti i giorni. Ma le dava una sensazione completamente diversa. Murong Ye era scocciante e anche se lo trattava sempre con calma e gentilezza, in realtà si sentiva infastidita e assillata. Ma quando Yun Che era con lei, dentro di sé avvertiva una profonda dipendenza... e un pericoloso affetto.

Anche dormire nel suo stesso letto e svegliarsi il mattino tra le sue braccia era silenziosamente diventato una specie di abitudine.

Quando era giunta nella Città Imperiale Blue Wind, aveva desiderato urgentemente di tornare a casa e visitare suo padre. Ma ciò che provò quando si allontanò da Yun Che, senza più averlo al suo fianco, la metteva fin troppo a disagio. Era come se una parte della sua anima le fosse stata strappata con la forza, rendendo pesanti i suoi passi.

“Sorella Maggiore!”

L'inaspettato urlo di Yun Che giunse alle sue spalle. La fece fermare, facendole desiderare di non andarsene mai più.

Yun Che corse da Lan Xueruo, prese due oggetti dalla Sky Poison Pearl e li pose tra le sue mani: “Sorella Maggiore, sai cosa sono le Bombe Sky Tremor quindi dovresti sapere anche cos'è un Bastone Poison Fire dello Xiao Sect. Quando non sarò al tuo fianco, Sorella Maggiore, dovrai saperti proteggere da sola. Se incontrerai qualcuno che vorrà farti del male e che non sarai in grado di battere, non dovrai essere troppo misericordiosa e dovrai ucciderlo con questo Bastone Poison Fire. Inoltre, questo è un incenso che ho preso dall'Anello Spaziale di Black Demon. È un tipo speciale di Incenso Repellente, realizzato con ingredienti che non provengono dal Blue Wind Empire. Black Demon probabilmente se ne è impadronito attaccando un mercante straniero. Se acceso, può allontanare tutte le Profound Beast di livello inferiore o uguale allo Sky Profound Realm. È lo stesso che hanno usato per introdursi nella Catena Montuosa delle Diecimila Bestie. Se dovessi trovarti in una zona piena di Profound Beast pericolose, accendilo immediatamente.”

Gli angoli della bocca di Lan Xueruo si incurvarono, formando un sorriso di incredibile bellezza: “Sto solo andando a casa, non devo affrontare un viaggio in cui potrei rischiare la vita...” mise via il Bastone Poison Fire e l'Incenso Repellente, poi disse dolcemente: “Grazie, Fratello Minore Yun.”

“Eheh.” Yun Che fece una piccola risata: “Dopotutto, siamo due persone che dormono insieme tutte le notti, non serve che mi ringrazi ancora, né che mi rispondi così gentilmente... AOW OW OW OW OW!”

Lan Xueruo arrossì così tanto che persino il suo collo bianco come la neve divenne scarlatto. Pizzicò il dorso della mano di Yun Che, imbarazzata, e dopo aver pestato i piedi per terra, corse via come se stesse fuggendo.

Non si poteva dire con certezza se l'ultima frase di Yun Che fosse stata intenzionale o noi, ma di sicuro non aveva minimamente abbassato la voce; Qin Wuyou, Xia Yuanba e Murong Ye l'avevano sentita chiaramente. Li lasciò tutti e tre ugualmente scioccati, con le bocche così spalancate che le loro mandibole sembravano dover cadere a terra.

“Tu... cos'è che hai appena detto!” Murong Ye sussultò e corse di fretta verso Yun Che come un cane impazzito in preda alla rabbia. Afferrò Yun Che per il colletto della maglia, con occhi iniettati di sangue, e ringhiò: “Ripeti quello che hai appena detto.”

Con uno *slap*, Yun Che diede uno schiaffo sulla mano di Murong Ye, facendogli perdere la presa sul suo colletto, voltò lo sguardo e lo guardò con la coda dell'occhio, chiedendo con indifferenza: “Chi diavolo credi di essere? Vuoi che ripeta quello che ho detto?”

Qin Wuyou balbettò: “Yun Che, t-t-t-tu... tu davvero... con Xueruo... dormito assieme?”

In risposta, Yun Che fissò Qin Wuyou con un'espressione indecifrabile: “Beh... Io la Sorella Maggiore Xueruo siamo rimasti soli per più di un mese... Mn. Considerando il mio bell'aspetto, la sua bellezza e il reciproco consenso, dei rami secchi sono diventati un fuoco divampante... non è una cosa normale, dormire assieme?”

“Questo questo questo questo...” I baffi di Qin Wuyou tremarono violentemente e i suoi occhi si spalancarono; il suo cervello aveva completamente smesso di funzionare. Ripensando alle parole di Yun Che e alla reazione di Lan Xueruo... lei non lo aveva colpito con uno schiaffo infuriato; anzi, era corsa via in preda all'imbarazzo dopo avergli solamente pizzicato una mano con aria civettuola...

Qin Wuyou all'improvviso avvertì l'urgente bisogno di inchinarsi davanti a Yun Che, più e più volte...

“Ah ah ah ah!” Xia Yuanba rimase a bocca aperta per parecchio tempo prima di riuscire a riprendere un atteggiamento composto: “Cognato, hai veramente dormito con la Sorella Maggiore Xueruo... ti rispetto profondamente!”

“Impossibile! Questo è impossibile! Come potresti mai piacere a Xueruo! Xueruo è limpida come il ghiaccio e pura come la giada, come può... come può...” il respiro di Murong Ye si fece irregolare e i suoi occhi divennero iniettati di sangue. Mentalmente, era sull'orlo di un collasso e della pazzia. Improvvisamente, le sue mani scattarono e tra di esse apparve una spada lunga. Scagliò di colpo un affondo verso Yun Che: “Bastardo, hai macchiato Xueruo, ti ucciderò!!”

“Fermo!” il gesto di Murong Ye aveva colto alla sprovvista Qin Wuyou e Xia Yuanba. Inoltre Murong Ye era molto vicino a Yun Che, perciò poterono solo urlare dalla sorpresa, senza poter fare nulla per interrompere l'attacco.

Yun Che non schivò, anzi, distese lentamente il braccio destro, verso la spada di Murong Ye che stava per trafiggerlo. Ciò scioccò Qin Wuyou e Xia Yuanba... voleva usare la mano per fermare la spada? La Profound Strength di Murong Ye era all'ottavo livello del Nascent Profound Realm, Yun Che voleva perdere la mano!?

Clang!!

Prima che Murong Ye potesse rivelare un sorriso maniacale, nell'istante in cui le dita di Yun Che toccarono la sua spada, tutta la forza dello slancio era sparita. Murong Ye si sent% gentilmente. Non sembrava affatolpito una roccia incredibilmente dura e compatta, e non riusciva a muoversi di nemmeno mezzo pollice.

E a stringere la punta della lama erano solo il pollice e il medio di Yun Che.

Murong Ye era confuso; anche Qin Wuyou e Xia Yuanba erano completamente sbalorditi. Allora, Qin Wuyou finalmente notò la Profound Strength di Yun Che. Con un tono profondamente sconvolto, un grido gli sfuggì dalla bocca: “Nascent Profound Realm... Decimo livello!? Come... Com'è possibile!!”

L'ultima volta che aveva lo aveva incontrato, Yun Che era solo al primo livello del Nascent Profound Realm. Era passato solamente un mese e mezzo, eppure era veramente al decimo livello del Nascent Profound Realm!

Una velocità del genere... poteva solo essere descritta come appartenente a una di quelle leggende fantastiche.

“Cooo? Cos'hai detto? Decimo livello del Nascent Profound Realm?” Xia Yuanba aveva strabuzzato gli occhi e si chiese se avesse qualche problema di udito.

Yun Che allungò la mano destra e strinse la lama della spada con tutto il palmo. Facendola tremare violentemente, una forte scarica di Profound Energy corse lungo la lama della spada e colpì il braccio di Murong Ye, che la stava ancora stringendo saldamente. Dovette mollare la presa, lanciando un grido di dolore. Tenendo la spada in mando, Yun Che fece scattare il braccio e l'elsa dell'arma colpì brutalmente il volto di Murong Ye, facendolo cadere e rotolare per terra.

Murong Ye rimase sdraiato per terra. L'intera metà destra della sua faccia si era gonfia e fradicia di sangue fresco. Yun Che buttò via la spada, e lo guardò dall'alto, dicendo in tono gelido: “Tutto quello che accade tra me e la Sorella Maggiore Xueruo non ha nulla a che fare con te. Tieniti stretta la tua identità di rospo che passa le giornate a sognare a occhi aperti, intesi?”



