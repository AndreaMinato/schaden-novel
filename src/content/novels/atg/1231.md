---
title: Capitolo 1231 - L'Intento Omicida di un Divine Master
pubDate: 2025-02-27T08:14:48.756Z
tags:
    - atg
---


Capitolo regolare
2 capitoli in coda (2 Mirko), 0/10 donazione,
-Schadenfreude


Molto presto, una debole luce blu apparì attorno al corpo di Yun Che. Mu Huanzhi e gli altri sospirarono di sollievo quando videro che il bagliore lo aveva protetto con successo, ma non potevano ancora tranquillizzarsi.


"Se solo la maestra della setta fosse qui. Sicuramente potrebbe salvarlo." Disse Mu Huanzhi mentre si asciugava il sudore dalla fronte.


"Non si preoccupi, la forza vitale di Yun Che è estremamente potente. Si riprenderà."


Sussurrò Mu Bingyun per poi stendere la mano. Un attimo dopo, una lama a farfalla sfrecciò nell'aria e fu attirata dal suo palmo. Era rimasta completamente immacolata mentre pura luce brillava dalla lama.


"...Non è il Pugnale Farfalla del Suono della maestra della setta?" Chiese dubbioso Mu Huanzhi. "Perché è nelle mani di Yun Che?"


"...La maestra della setta probabilmente gliel'ha data per proteggerlo." Mu Bingyun ripose via con gentilezza l'arma.


"Ma il Pugnale Farfalla del Suono è stato lasciato dal precedente maestro della setta..."


"Portiamo Yun Che a casa prima. Non può più attendere." Il tono di Mu Bingyun era pieno di preoccupazione e di un po' di urgenza. Mu Huanzhi rivolse immediatamente la sua attenzione a Yun Che e lo sollevò con cautela usando l'Energia Misteriosa.


Fu in quel momento che l'onorabile Qu Hui discese dal cielo e si fermò di fronte a loro. Scoccò un'occhiata verso Yun Che per poi mandare due Perle della Ruota del Tempo verso Mu Huanzhi.


"Le ferite di Yun Che sono troppo gravi, quindi gli imperatori divini hanno deciso di fare un'eccezione e di dargli due Perle della Ruota del Tempo in più per recuperare. Per una questione di correttezza, anche a Luo Changsheng sarà riservato lo stesso trattamento." Dopodiché aggiunse: "Digli che non c'è bisogno di sforzarsi troppo durante il prossimo incontro."


Mu Huanzhi accettò le due Perle della Ruota del Tempo e lo ringraziò con sincerità: "Ringrazio lei e i divini imperatori per la preoccupazione."


L'onorabile Qu Hui non disse altro e si girò per andarsene. Tuttavia rimase accigliato.


Le ferite di Yun Che e Luo Changsheng erano oltremodo gravi. Tuttavia Luo Changsheng aveva il fisico di un coltivatore al picco del Divine Spirit Realm ed era stato temprato dalla Divina Acqua dell'Inizio Assoluto. Inoltre era stato sostenuto da due potenti Divine Master: Luo Shangchen e Luo Guxie, e dalla ricchezza spaventosa del Regno del Sacro Universo. Due mesi sarebbero dovuti essere sufficienti per farlo riprendere.


Ma Yun Che...


Le risorse del Regno della Canzone Glaciale non erano paragonabili a quelle del Regno del Sacro Universo. Era già sorprendente che non fosse ancora morto. Anche se si fosse ripreso in qualche modo per ritornare nel palco degli dei, sarebbe rimasto comunque gravemente ferito. Nessuno si sarebbe sorpreso se la coltivazione di Yun Che fosse stata distrutta durante questo scontro.


Luo Changsheng era stato portato via da Luo Guxie e Yun Che da Mu Bingyun e dalla sua gente. Tuttavia la folla non si disperse se non dopo molto tempo.


La gravità di questa battaglia era stata indescrivibile. Il mero ricordo terrorizzava ancora gli spettatori.


Era un fatto che Luo Changsheng fosse il giovane divino più potente della Regione del Mare Orientale e il coltivatore numero uno della giovane generazione. La sua vera potenza aveva superato di gran lunga le aspettative del pubblico. Anche se sembrava che avesse usato tutte le sue forze contro Jun Xilei e Shui Yingyue, in realtà non aveva usato nemmeno la metà delle sue energie.


Yun Che era stato uno shock ancora più grande. Aveva sconvolto e riempito di incredulità tutti quanti.


Il suo avversario era Luo Changsheng, una persona potente rinomata per la sua forza, ma in qualche modo Yun Che era riuscito a ribaltare la situazione e a vincere.


Aveva vinto la sua prima battaglia contro Luo Changsheng e quindi significava che un secondo incontro avrebbe deciso la finale. Tre giorni dopo i due si sarebbero scontrati una seconda volta.


Yun Che aveva vinto, ma Luo Changsheng aveva davvero perso?


No, non lo aveva fatto, non ai loro occhi almeno. Nonostante la prima battaglia tra Yun Che e Luo Changsheng si era conclusa con la vittoria del primo, non credevano che il risultato fosse deciso. Entrambi i combattenti avevano lottato fino ad esaurire l'ultima briciola della loro energia e goccia di sangue. Alla fine era stato il fato e la fortuna a stabilire il vincitore, non la forza.


"Non c'è da meravigliarsi che Luo Changsheng e Yun Che siano riusciti a diventare i più potenti coltivatori della Divina Regione Orientale. Puoi anche solo immaginarti quanto è profonda la loro ossessione e la loro determinazione...? Meritano entrambi la loro fama e i loro riconoscimenti."


"Dato che Yun Che ha battuto Luo Changsheng, significa che è diventato il giovane divino più potente della Divina Regione Orientale?"


"Credo che entrambi meritino di vincere dopo questo scontro, quindi meritano entrambi il titolo di giovane divino più potente."


"Dimmi, credi che Yun Che possa riprendersi in tempo per la prossima battaglia? O gli rimarranno dei danni irreversibili? Considerando le condizioni in cui era, non sarebbe sorprendente se le sue Vene Misteriose fossero state distrutte o qualcosa del genere..."


"Io... non lo so..."


"Mi chiedo come finirà la prossima battaglia."


.....


La battaglia tra Yun Che e Luo Changsheng era destinata a confondere la Divina Regione Orientale per molti giorni.


"Fratello Eternità, sembrerebbe che la Divina Regione Orientale sia stata benedetta con due geni straordinari quest'anno." Lodò l'Imperatore del Drago.


"Hai ragione." Il Divino Imperatore dell'Eternità annuì con un po' di contentezza.


"Yun Che è particolarmente notevole. Dubito che ci sia bisogno di dirle quanto è straordinario." L'Imperatore del Drago lo guardò e disse con significato: "Anche senza un'eredità, un genio del genere potrebbe diventare un sole in futuro. Sarebbe una perdita terribile per la Divina Regione Orientale se perdesse la vita per l'avidità e la gelosia, non crede?"


L'Imperatore dell'Eternità annuì lentamente e con solennità: "Il Regno dell'Eternità garantirà la sicurezza di Yun Che come minimo per i prossimi tremila anni. Sicuramente allora sarà diventato il 'solÈ di cui parla allora."


Naturalmente anche gli altri divini imperatori avevano sentito la loro conversazione.


"In termini di livello, forza e densità di Energia Misteriosa, Luo Changsheng superava di gran lunga Yun Che. Tuttavia Yun Che è riuscito a contenerlo per la maggior parte della battaglia con una buona schiera di trucchi."


L'Imperatore del Brahma Celeste disse piano: "Ha usato una Manifestazione Divina nonostante sia nel Divine Tribulation Realm... ha fuso le divine fiamme della Fenice e del Corvo Dorato... possiede un'anima di drago di livello così incredibile... ha un corpo resistente come quello di Luo Changsheng... e quell'ultima ondata di energia che ha mostrato... nulla di tutto questo è comprensibile perfino per qualcuno come me... Chi diavolo è questo Yun Che?!"


"Se anche mio padre lo trova difficile da comprendere, allora può essere solo 'meglio' per tutti gli altri." Mormorò impassibile Qianye Ying'er. "Ma questo è il Regno dell'Eternità e dobbiamo ubbidire alle leggi di questo posto. Yun Che e Luo Changsheng si scontreranno di nuovo tra tre giorni. Dovrebbe aspettare fino alla fine dell'Assemblea Profound God per risolvere il suo dubbio, padre."


L'Imperatore del Brahma Celeste si girò e le scoccò un'occhiata sorpresa. Dopo un momento di considerazione, chiese: "Sembra che tu abbia saputo qualcosa. È stato di nuovo Gu Zhu?"


"No, sono stata informata da qualcun altro." Disse piano Qianye Ying'er. "Sono sicura che sarebbe sorpreso se sapesse dei segreti di Yun Che, padre."


"Oh?"


"Ma non glieli dirò." Qianye Ying'er arricciò lievemente le labbra. "Un segreto è più prezioso quando lo sanno meno persone possibili. Più grande è il segreto, più diventa necessario."


L'Imperatore del Brahma Celeste: "..."


Da qualche parte a mezz'aria sopra il palco degli dei, una nuvola sottile si divise per rivelare Jun Wuming e Jun Xilei. Erano qui fin dall'inizio dello scontro tra Yun Che e Luo Changsheng.


Naturalmente Jun Xilei aveva pagato un caro prezzo per aver usato la Spada Senza Nome. Anche dopo aver trascorso due mesi nelle Perle della Ruota del Tempo con Jun Wuming a sorvegliarla, Jun Xilei sembrava ancora mortalmente pallida e debole.


Ma nonostante le sue condizioni, la donna aveva insistito ad assistere allo scontro.


"Questo dovrebbe essere sufficiente, no?" Disse Jun Wuming. "Yun Che non ti ha sconfitto per un colpo di fortuna. Anzi, ti ha perfino salvato e ha preservato la tua dignità. Forse è il momento di mettere da parte la tua ostilità."


"Io... non posso." Jun Xilei si girò mentre le sue spalle delicate tremavano. "Come... potrei permettere che finisca qui?! Un giorno lo sconfiggerò senza imbrogli! Gli farò ripagare il debito che mi deve di decine e centinaia di volte!"


"In tal caso, dovresti concentrarti a coltivare ancora più duramente e usare il suo nome come uno sprone, non come un incubo." Disse con calma Jun Wuming. "Quando arriverà il giorno in cui potrai brandire la Spada Senza Nome, potrai cercarlo di nuovo."


Jun Xilei non gli rispose. Si girò e volò via.


Nel posto assegnato alla gente del Regno del Sacro Universo.


Il luogo era insolitamente silenzioso. Un gruppo di Anziani e discepoli aspettavano fuori in silenzio e con risolutezza.


Dentro una stanza isolata, Luo Changsheng giaceva dentro una grande Barriera della Ruota del Tempo. Era avvolto da una copertura di luce bianca e una debole formazione misteriosa viola roteava lentamente sotto di lui.


Nonostante le macchie di sangue del suo corpo fossero sparite, le sue ferite non erano guarite completamente. Erano orribili e scioccanti e il viso di Luo Changsheng era particolarmente gonfio e gli mancavano pezzi di carne. Nessuno avrebbe riconosciuto questo giovane maestro se fosse stato riportato nel Regno del Sacro Universo.


Luo Guxie e Luo Shangchen erano seduti a sinistra e a destra del giovane, occupandosi personalmente del trattamento e della manipolazione dell'Energia Misteriosa della formazione e dell'aura medicinale attorno a lui. Quando percepirono che il momento critico era passato e che Luo Changsheng stava recuperando lentamente la sua vitalità, riuscirono a calmarsi.


"La quantità delle ferite che ha ricevuto oggi è il doppio di tutte quelle che ha ricevuto fin dalla nascita." Luo Shangchen sospirò con sollievo. "Comunque questo scontro mi ha fatto vedere mio figlio sotto una nuova luce. Sicuramente ha ereditato la mia testardaggine."


"Umpf!" La voce di Luo Guxie era gelida e piena d'odio. "È tutta colpa di quel bruto di Yun Che... come osa ferire fino a questo punto il mio Changsheng! Merita di essere ridotto in poltiglia.


Luo Shangchen si accigliò. "Nonostante quella battaglia sia stata proprio disperata, è stato uno scontro in cui entrambi i combattenti si sono impegnati ed è stato lo scontro più brillante di Changsheng. Può aver perso purtroppo, ma la sua fama è solo cresciuta per questo, così non abbiamo nulla per cui biasimare Yun Che. Inoltre Yun Che non è messo minimamente meglio di Changsheng. Dubito che si riprenderà pienamente considerando le pessime risorse del Regno della Canzone Glaciale."


"Changsheng ha delle origini più rispettabili, non merita di essere ferito da quel basso bruto! Se non fossimo nel Regno dell'Eternità ora, avrei personalmente..."


Ogni parola di Luo Guxie era piena di furia e stava emanando intento omicida senza accorgersene. Allarmò Luo Shangchen, che la guardò scioccato.


Luo Guxie era la sua sorella minore. Si poteva dire che la conoscesse meglio di tutti.


Tutti nella Divina Regione Orientale avevano sentito parlare di fata Guxie. Era una persona incredibilmente apatica e spesso partiva in viaggio nonostante fosse nata nel Regno del Sacro Universo. Non si era mai considerata un'abitante di quel regno. Nonostante fosse rinomata come la coltivatrice più potente della Divina Regione Orientale e potesse fare inchinare i regni stellari di fronte alla sua potenza, aveva sempre pensato che fosse un atto indegno per una persona come lei.


Ma dopo che Luo Changsheng era nato, aveva scelto di rimanere nel Regno del Sacro Universo. Aveva riversato tutte le sue energie nel crescerlo e le poche volte che aveva lasciato il regno era stato per Luo Changsheng.


Ma ora, la nobile e apatica Fata Guxie aveva mostrato intento omicida nei confronti di un coltivatore giovane quanto Luo Changsheng... Nonostante fosse la persona che comprendeva di più sua sorella, per un po' Luo Shangchen non poté credere alla sua percezione spirituale.


Questa rivelazione gli fece notare qualcosa che avrebbe dovuto capire molto tempo fa... L'affetto di Luo Guxie nei confronti di Luo Changsheng era arrivato quasi ad un punto da poter essere considerato malato.


"Guxie, tu... non starai considerando seriamente..."


"Umpf!" Luo Guxie chiuse gli occhi e si ricompose lentamente: "Considerando ciò che ha fatto al mio Changsheng, mi piacerebbe ridurlo in mille pezzi con le mie mani. Tuttavia, credi davvero che una persona nobile come me attaccherebbe un membro della giovane generazione?"


"Changsheng reclamerà ciò che è suo da solo naturalmente."


Luo Shangchen si rilassò lievemente, ma le parole e il tono di Luo Guxie gli suggerirono una possibilità. Si accigliò: "Rilascerai il sigillo di Changsheng?"
                                


                                



