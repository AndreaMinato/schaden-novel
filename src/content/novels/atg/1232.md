---
title: Capitolo 1232 – Un Debito di Gratitudine
pubDate: 2025-02-27T08:14:48.757Z
tags:
    - atg
---


Capitolo regolare
2 capitoli in coda (2 Mirko), 0/10 donazione,
-Schadenfreude


"Uuugh..."


Luo Guxie tremò e accorse subito dal suo discepolo.


Tra la luce misteriosa e l'energia medicinale, Luo Changsheng aprì lentamente gli occhi e lottò per aprire le sue labbra secche.


"Changsheng!" Luo Guxie gridò con ansia: "Ti sei svegliato... non sforzarti. Riposa bene e la prossima volta che ti risveglierai, le tue ferite saranno guarite completamente."


Ma Luo Changsheng non tornò ubbidientemente a dormire. Il suo sguardo era annebbiato, ma emanava un profondo dolore. La sua aura debole si agitò mentre sussurrava: "Ho... perso... perso... perso..."


Per la maggior parte delle persone, la sconfitta era un'esperienza comune. Ma lui era Luo Changsheng, una persona dall'identità più nobile, il figlio del padre più potente e il discepolo della praticante del mistero più formidabile. Era il giovane maestro che non aveva mai assaporato la sconfitta, che non poteva perdere e, aspetto più importante, che non aveva il diritto di perdere.


Il colpo che aveva ricevuto a causa di questa sconfitta era qualcosa che nessun altro poteva capire.


Luo Guxie disse frettolosamente: "No, Changsheng, non hai perso, solo..."


"Hai davvero perso e in modo del tutto giustificato. Hai meritato pienamente quella sconfitta." Una voce profonda e pesante schiacciò le parole di conforto di Luo Guxie. Luo Shangchen avanzò, accigliato e freddo: "Ma il duello tra te e Yun Che non ha ancora raggiunto la sua conclusione. Tra tre giorni duellerai una seconda volta con lui. In altre parole, avrai un'occasione per vendicare la tua sconfitta."


Lo sguardo cupo di Luo Changsheng si riaccese.


"Il tuo talento innato è straordinario e sei nato nel Regno del Sacro Universo. Dal momento della tua nascita, sei partito da un punto ineguagliabile in confronto agli altri. Tua zia è la numero uno nella Divina Regione Orientale, eppure ha riversato tutte le sue energie su di te dal momento in cui sei nato. Per questo sei riuscito sempre a superare tutti i tuoi coetanei. Così è solo naturale che tu non abbia mai assaporato la sconfitta prima d'ora e non è qualcosa di cui dovresti essere orgoglioso."


Luo Shangchen aggrottò le sopracciglia mentre la sua espressione diventava solenne: "Al contrario, è la sconfitta che hai subito oggi che dimostrerà se hai i requisiti per diventare il numero uno della Regione Orientale!
Qualcuno che non può districarsi dalle grinfie della sconfitta e crolla dopo essere stato battuto è un codardo! Non importa quanto è sbalorditivo il suo talento innato e non importa quanto è elevata la sua posizione di partenza, non riuscirà mai a contare granché. Tuttavia, la vera persona potente non temerà mai la sconfitta, anzi le sconfitte diventeranno un suo punto di forza e più perderà, più forte diventerà, al punto da cercare disperatamente una sconfitta."


"Se capisci ciò che sto dicendo, allora smettila di lamentarti e ricomponiti..."


"Basta!" Luo Guxie lo interruppe bruscamente. Sorresse gentilmente Luo Changsheng mentre usava la sua Energia Misteriosa per calmare la sua aura scomposta. "Changsheng è ancora un bambino, non ha bisogno di capire queste parole che sembrano così grandiose, ma che in realtà rappresentano dei principi completamente inutili."


"..." Le labbra di Luo Shangchen fremettero, ma alla fine sospirò e si girò senza dire altro.


"Changsheng." Luo Guxie lo chiamò con voce gentile, il suo tono sarebbe diventato così tenue e dolce solo quando parlava con Luo Changsheng. "Quando sei nato, il tuo onorabile padre ti ha chiamato 'Changling', nella speranza che ti levassi tra le nuvole e dominassi il creato. Sono stata io a cambiare il tuo nome in Changsheng dopo che ti ho accettato come mio discepolo."


"Sono stata abituata a rimanere sola in tutta la mia vita e sono sempre stata libera da ogni legame del mondo o sentimento finché non sei arrivato tu..." Luo Guxie inspirò ed espiro profondamente mentre parlava: "Non mi sono mai aspettata che compiessi grandi imprese o ti ricoprissi di gloria, volevo solo che fossi sano e salvo, volevo solo che morissi di vecchiaia.
Ma so troppo bene che se uno desidera vivere a lungo e non stare sotto il dominio di qualcuno, il solo modo per farlo è superare tutti gli altri e ottenere il loro rispetto, la loro paura e perfino la loro venerazione.
Per questo motivo sono sempre stata dura con te da quando eri bambino e non ti ho mai permesso di essere inferiore a nessun altro."


"Il motivo per cui ti ho sempre ordinato di non mostrare apertamente il tuo pieno potere, anche arrivando al punto di porre delle restrizioni e bloccare i tuoi progressi era perché temevo che saresti brillato troppo, incitando di conseguenza la paura e la gelosia di tutti.
Ma chi avrebbe pensato che per questo saresti finito in queste condizioni, permettendo a quel spregevole piccolo bastardo di Yun Che di ferirti fino a questo punto... È stata tutta colpa mia. Sennò non sarebbe riuscito nemmeno a torcerti un capello."


"..." Luo Shangchen si trattenne dal parlare più volte. La sua espressione si riempì di emozioni contrastanti e sospirò. In origine pensava che avesse capito abbastanza la personalità di Luo Guxie, ma da quando era tornata nel Regno del Sacro Universo e aveva preso Luo Changsheng come suo discepolo... sembrava una persona completamente diversa mentre parlava con lui.


"Maestra..." La voce di Luo Changsheng era raschiante, disse a stento: "Non... posso accettarlo..."


"La prego... maestra... per favore sciolga la restrizione che ha posto su di me..."


"Bene." Luo Guxie annuì lievemente senza esitare: "Non devi ascoltare le parole del tuo onorabile padre, non devi reprimere il risentimento e l'insoddisfazione. Guarisci e poi vai personalmente... a ripagarlo di ciò che è successo oggi!"


"Guxie," Luo Shangchen non poté più trattenersi dal parlare: "Alla fine questa è solo una gara tra membri della giovane generazione, hanno usato entrambi la loro forza e abilità. Inoltre non avevano un rapporto ostile o di odio prima di questo incidente. In ogni caso, questa sconfitta sicuramente non ha ferito Changsheng in nessun modo, così perché devi arrivare fino..."


"Basta!" Disse con voce fredda Luo Guxie. "Changsheng è la mia stessa vita. Figuriamoci questo basso bastardo che è spuntato fuori dal nulla, non perdonerei mai e poi mai chiunque osi ferirlo fino a questo punto... non importa chi sia, che motivo abbia, anche se fosse l'erede di un regno sovrano!"


"Tu..." L'espressione di Luo Shangchen si irrigidì quando vide l'espressione rabbuiata di Luo Guxie, poi si limitò a sospirare con esasperazione e poi mosse bruscamente il braccio. "Basta. Chansheng, concentrati prima a guarire."


Il nome Luo Guxie le si addiceva proprio, il suo temperamento era estremamente eccentrico. Inoltre, una volta che avesse fatto una decisione, niente avrebbe potuto fermarla.


.....


In confronto al Regno del Sacro Universo, il Regno della Canzone Glaciale era molto più sconvolto.


Le tende della notte erano cadute e tutti i discepoli stavano aspettando fuori dal cortile. Mu Huanzhi e il resto degli Anziani e dei maestri di palazzo erano radunati attorno a Yun Che, il loro umore era cupo e tetro.


Yun Che era ricoperto di sangue e la sua aura era sottile come la garza. La mano nivea di Mu Bingyun applicava una gentile pressione costante sul suo petto, emettendo una luce brillante e gelida. Nonostante la preoccupazione che rodeva il cuore degli Anziani e degli altri maestri del palazzo, nessuno a parte Mu Bingyun osava cercare di aiutarlo.


L'area circostante era piena di ogni tipo di elisir guaritivo e panacea, una considerevole quantità di essi proveniva dal Regno del Dio della Fiamma, ma non osavano usarne nemmeno una briciola. Al momento Yun Che non poteva sopportare il minimo impatto di Energia Misteriosa, figuriamoci l'energia di una forza medicinale.


"Bingyun, credo ancora che sia meglio riportare Yun Che nel setta, la maestra della setta sicuramente troverebbe una soluzione. Le sue condizioni attuali sono semplicemente troppo precarie." Disse con tono preoccupato Mu Huanzhi.


Yun Che, il cui nome aveva scosso l'intera Divina Regione Orientale, naturalmente aveva portato una gloria indicibile al Regno della Canzone Glaciale, una gloria che superava ogni impresa che avessero mai compiuto.


Quando erano arrivati per la prima volta nel Regno dell'Eternità, avevano dovuto chinare il capo per tutto il tempo. Pieni di un profondo senso di inferiorità, non osavano nemmeno respirare troppo forte quando si trovavano di fronte ai membri dei regni stellari superiori.


Ma ora non si sarebbero mai dimenticati degli sguardi rivolti a loro dagli altri. Anche i regni stellari superiori, che erano oggetto di venerazione, ora li guardavano con espressioni scioccate, ammirate e gelose. Questo era qualcosa che non avrebbero mai sognato che accadesse.


Un discepolo del Regno della Canzone Glaciale aveva superato tutti i giovani prodigi della battaglia degli dei Divina Regione Orientale, sconfiggendo Lu Lengchuan, Jun Xilei e Shui Yingyue... E ora, aveva compiuto un altro miracolo battendo il capo dei quattro giovani divini, Luo Changsheng, che era reputato invincibile.


Se ora subisse delle ferite inguaribili o diventasse un invalido, sarebbe un'enorme perdita per il Regno della Canzone Glaciale.


Lo sguardo di Mu Bingyun rimase agitato ma, dopo un lungo periodo di silenzio, alla fine sollevò la mano dal petto di Yun Che. La sua voce mantenne a stento la calma mentre parlava: "Grande Anziano, dovrò farle prendere il disturbo di accompagnarmi mentre riporteremo indietro Yun Che nel Regno della Canzone Glaciale."


"Solo lei e il Grande Anziano?" Esclamò Mu Tanzhi dopo essersi ripreso dallo shock: "Dopo volete ritornare?"


"Non siamo noi che dobbiamo tornare, è Yun Che." Mu Bingyun disse: "Non si dimentichi che dovrà duellare di nuovo con Luo Changsheng tra tre giorni."


"Cosa?!" Gli Anziani e i maestri di palazzo radunati esclamarono scioccati e Mu Huanzhi disse: "Bingyun, le ferite di Yun Che sono così gravi che anche se usassimo tutte le Perle delle Ruote del Tempo, non riuscirebbe a guarire completamente. Quindi come potrebbe mai combattere contro Luo Changsheng una seconda volta?!"


"Questo è un desiderio di Yun Che. Anche se non si riprendesse completamente, dovremo comunque riportarlo qui." Disse impassibile Mu Bingyun. "Grande Anziano, Yun Che al momento non può sopportare nessun urto, quindi dovremo proteggerlo bene."


"Non si preoccupi." Disse annuendo Mu Huanzhi.


In quel momento, un discepolo della Fenice di Ghiaccio arrivò frettolosamente sul posto per poi annunciare con tono profondo: "Anziani e maestri del palazzo, il novantanovesimo giovane maestro del Regno Luce di Gemma è venuto a porgervi visita."


"Il novantanovesimo maestro del Regno Luce di Gemma?" Mu Huanzhi aggrottò le sopracciglia per poi continuare: "Non abbiamo detto che non potevamo essere disturbati da nessuno, chiunque fosse? Al momento, le condizioni di Yun Che sono della massima importanza, quindi anche se è qualcuno che proviene dal Regno Luce di Gemma..."


"Aspetta!" Lo sguardo di Mu Bingyun brillò mentre esclamava: "Scortalo immediatamente dentro.


In un attimo, un giovane con un abito color verde acquamarina entrò. Tuttavia il distinto giovane maestro del Regno Luce di Gemma stava assumendo una postura curva e furtiva, il suo collo era piegato con fare cospiratorio e il suo sguardo brillava. I suoi movimenti potevano essere percepiti a stento e il suo atteggiamento sembrava gridare la parola "furtivo".


"Novantanovesimo giovane maestro, lei..."


"Shhhhhh!" Proprio mentre Mu Bingyun stava iniziando a parlare, Shui Yinghen fece cenno di fare silenzio nel panico, sbalordendo tutti quanti.


Shui Yinghen si girò e per un bel po' di tempo usò la sua percezione spirituale per sondare con cautela l'area da cui era venuto. Dopodiché si girò e lanciò improvvisamente una bottiglia di colore blu delle dimensioni di un pollice verso Mu Bingyun per poi dire con un tono bassissimo: "Sto... sottolineando bene a tutti che non sono mai stato qui stasera e non mi avete nemmeno mai visto! Sentito?! Mi avete sentito?!"


Mu Bingyun esaminò la bottiglia di giada nelle mani per poi dire accigliata: "Novantanovesimo giovane maestro, esattamente cosa..."


"Che novantanovesimo giovane maestro!" Shui Yinghen scosse la testa nel panico, per poi scoccare un'occhiata furtiva dietro di sé. "Non mi conoscete e io non vi conosco... Per riassumere, non dite mai che sono stato qui. Non so nulla. Sennò... sennò il mio onorabile padre sicuramente mi picchierà a morte."


Mentre parlava, Shui Yinghen aveva già iniziato a fare la sua ritirata attenta. Mentre si avvicinava all'entrata, non poté che esortarli di nuovo: "Ricordate bene, nessuno di voi mi ha visto, nessuno mi ha visto. Sennò non ve lo perdonerò mai!"


Dopo aver finito, svanì come uno sbuffo di fumo nella notte.


I membri della Regno della Canzone Glaciale si scambiarono delle occhiate perplesse.


"Che diavolo..." Disse Mu Huanzhi con un'espressione perplessa. "Bingyun, cosa le ha lanciato ora?"


Mu Bingyun aveva già sollevato la delicata bottiglia di giada e aveva tolto la formazione misteriosa che ne sigillava la sua superficie. Dopodiché la aprì con cautela.


All'improvviso un'aura ancora più pura della neve più immacolata iniziò lentamente a spandersi nell'aria. Mentre quest'aura li avvolse, tutti gli sguardi degli Anziani e dei maestri del palazzo si accesero. Sembrava che una brezza di primavera fresca avesse tolto loro ogni stanchezza e preoccupazione, si sentivano così a loro agio che avevano la sensazione di fluttuare tra le nuvole. Anche l'ansia di prima dovuta alle ferite di Yun Che si era calmata senza che se ne accorgessero.


"Che... Che tipo di elisir è questo? E pensare che ha un'aura così esotica!" Sussultò per la sorpresa Mu Huanzhi. In quanto Grande Anziano della Regno della Canzone Glaciale, era entrato in contatto con innumerevoli erbe spirituali e medicine sacre. Inoltre, gran parte di queste erbe e medicine erano state immerse nel ghiaccio e nella neve pura del Regno della Canzone Glaciale, eppure non aveva mai sentito un'aura così mistica prima d'ora.


Mu Bingyun era rigida sul posto, istintivamente strinse la presa sulla bottiglia. Solo dopo molto tempo disse con tono così tenue che sembrava un mormorio fatto durante il sonno: "È una goccia... di Divina Acqua dell'Inizio Assoluto."


 Divina Acqua dell'Inizio Assoluto...


Queste parole raggelarono l'atmosfera. Poi tutti gli Anziani e i maestri di palazzo tremarono violentemente. Come se fossero stati punzecchiati da un ago, esclamarono all'unisono: "Co... Cosaaa?!"


"D-ivina Acqua dell'Inizio Assoluto?" Balbettò Mu Huanzhi. Le sue pupille erano completamente dilatate, la sua espressione era così scioccata che sembrava che una sacra reliquia fosse appena caduta dal cielo e fosse atterrata sul suo grembo.


"Non posso sbagliarmi." Mu Bingyun sussurrò: "Tutti quegli anni fa, quando la maestra della setta è entrata nel Regno degli Dei dell'Inizio Assoluto per l'ultima volta, è riuscita ad ottenerla anche lei. Non posso sbagliarmi su quest'aura. Inoltre non c'è qualcosa in questo universo che può emettere un'aura così pura a parte la Divina Acqua dell'Inizio Assoluto."


"Yun Che potrà salvarsi!" Dopo che il suo shock si attenuò, fu rimpiazzato da una gioia intensa. Mu Bingyun si precipitò frettolosamente verso Yun Che.


"As... aspetti!" Disse all'improvviso Mu Huanzhi. Le sue palpebre fremevano per l'emozione visto che non riusciva a mantenere la compostezza: "Perché il Regno Luce di Gemma ci darebbe una goccia di Divina Acqua dell'Inizio Assoluto? Questo favore... è qualcosa che il nostro Regno della Canzone Glaciale non può permettersi di ripagare."


Che tipo di oggetto era la Divina Acqua dell'Inizio Assoluto? Era un elisir divino per cui perfino i Divine Master dovevano rischiare la vita. Anche per un regno forte come quello della Luce di Gemma, riuscire ad ottenerne una sola goccia ogni poche migliaia di anni... no, anche decine di migliaia di anni, sarebbe stata considerata una benedizione. In effetti, non sarebbe stato esagerato dire che una sola goccia di Divina Acqua dell'Inizio Assoluto avrebbe potuto comprare metà del Regno della Canzone Glaciale.


Questo tipo di oggetto divino... come poteva essere dato via così?


E come poteva il Regno della Canzone Glaciale accettare la goccia della Divina Acqua dell'Inizio Assoluto che il Regno Luce di Gemma gli aveva donato?


"Il nostro Regno della Canzone Glaciale non dovrà ripagare questo debito di gratitudine." Disse Mu Bingyun. "È un debito di Yun Che, così lasceremo che li ripaghi da solo dopo che tutto questo sarà finito."


Mu Huanzhi fu assolutamente sbigottito dalle parole di Mu Bingyun e poi capì: "Sta dicendo che... la principessa Meiyin?! Lei, lei, lei..."


In quel momento Mu Bingyun era già troppo preoccupata per rispondere. Si inginocchiò accanto a Yun Che, il suo dito tracciò gentilmente una linea a mezz'aria e iniziò a spingere la goccia fuori dalla bottiglia di giada. Tuttavia Mu Tanzhi decise di parlare proprio in questo momento: "Perché non aspettiamo prima... Considerando il livello della Divina Acqua dell'Inizio Assoluto, se lo usassimo per temprare il corpo di Yun Che, sicuramente gli darebbe innumerevoli vantaggi. Usarla per guarirlo non sembra un po' uno spreco?"


"Ora non abbiamo tempo per fare considerazioni del genere. Dobbiamo aiutarlo a riprendersi completamente nel periodo di tempo più breve possibile."


Mentre Mu Bingyun finiva di parlare, una goccia d'acqua cadde dalla bottiglia di giada. La donna la guidò con il suo dito e cadde direttamente sul petto di Yun Che.
                                


                                



