---
title: Capitolo 1234 – Luo Chansheng, Divine King
pubDate: 2025-02-27T08:14:48.757Z
tags:
    - atg
---


<em><strong>Capitolo regolare, 2 in coda, 0/10 donazione</strong></em>


<em><strong>-Alstor</strong></em>






In un punto distante del cielo sopra di loro comparvero tre persone, una affianco all’altra. Anche se erano ancora molto lontani, tutti i più forti tra i presenti riconobbero a colpo d’occhio che erano i tre membri principali del Regno del Sacro Universo: Luo Shangchen, Luo Guxie e Luo Changsheng.


Anche se l’inizio dell’incontro si stava avvicinando, i tre stavano volando senza fretta. Inoltre, non sembravano affatto nervosi. In effetti, erano così tranquilli da dare l’impressione che fossero venuti solo come spettatori, non come partecipanti.


Ma non appena comparvero, il Palco degli Dei venne avvolto da uno strano silenzio. Le espressioni sui volti dei potenti Divine Sovereign e Divine Master mutarono rapidamente, mentre tutti i Divine King avevano sguardi terribilmente scioccati.


“Cosa c’è di strano nell’aura di Luo Changsheng?” il bizzarro cambiamento nell’atmosfera e le parole mormorate da Mu Bingyun avevano subito messo profondamente a disagio Yun Che.


“Divine… King…” da sopra di loro, la voce di Huo Rulie risuonò nell’aria. Erano due semplici parole, ma erano estremamente solenni e sbalordirono completamente tutti i discepoli del Regno della Canzone Glaciale e di quello del Dio della Fiamma, al punto che non riuscirono quasi a credere alle loro orecchie.


Yun Che: “!!?”


“Divine King… cosa intende dire?” Huo Poyun senza neppure rendersene conto distese una mano e afferrò Huo Rulie per un braccio: “Maestro, lei… non può voler dire che… Luo Changsheng, lui… lui…”


Tutto suggeriva quella spaventosa conclusione, ma Huo Poyun non riusciva a crederci né ad accettarlo.


“La forza misteriosa di Luo Changsheng è già al Divine King Realm.” Huo Rulie chiuse con rassegnazione gli occhi, mentre annunciava quella verità insopportabilmente crudele.


Quelle parole furono come un fulmine a ciel sereno per tutti i giovani praticanti del mistero più giovani.


Cosa rappresentava di preciso il Divine King Realm? Se si avesse voluto descrivere la distanza fra il Divine Tribulation Realm e il Divine Spirit Realm come immensa, allora non si avrebbe potuto che definire quella fra il Divine Spirit Realm e il Divine King Realm un vuoto assolutamente incolmabile.


Questo perché non c’era una differenza enorme soltanto fra i due Realm, ma anche nella forza e nel prestigio che concedevano! Quando qualcuno raggiungeva il Divine King Realm, era come se ascendesse a un livello completamente nuovo, a un mondo del tutto diverso.


Nel corso della storia del Regno degli Dei, lunga un milione di anni, i geni erano stati più numerosi delle stelle nel cielo. La maggior parte di loro riusciva a raggiungere il Divine Spirit Realm in poche decine di anni. Ma quasi tutti, poi, restavano anche bloccati al picco del Divine Spirit Realm per molto tempo. Alcuni di loro per qualche centinaio di anni, altri per migliaia, altri ancora addirittura per più di diecimila e, infine, ce n’erano anche alcuni che non riuscivano affatto a raggiungere il Divine King Realm in tutta la loro vita.


Se questo valeva anche per i geni, non c’è bisogno di spiegare quale fosse la situazione per i praticanti del mistero ordinari.


Al momento, nella nuova generazione della Regione Orientale, c’erano quattro ragazzi che avevano raggiunto il decimo livello del Divine Spirit Realm prima di compiere sessant’anni. Ma nessuno avrebbe trovato strano se neanche uno di loro fosse diventato un Divine King prima che ne passassero altrettanti.


Il Divine Spirit Realm era considerato il più alto in assoluto per chi faceva parte della nuova generazione. Infatti, una volta diventati Divine King, si diventava ufficialmente parte dei “forti” del Regno degli Dei. Nei Reami Stellari Inferiori, un Divine King poteva diventare Realm King, e tutti gli abitanti di quel Reame avrebbero dovuto inchinarsi di fronte a lui. Nei Reami Intermedi, i Divine King erano comunque individui straordinari. E persino nei più prestigiosi dei Reami Superiori, erano in ogni caso abbastanza forti da governare vasti territori.


Le due parole Divine King, praticamente, implicavano che chi raggiungeva quel Realm era degno di essere un re nel Regno degli Dei.


E se un Divine King fosse comparso tra i membri della generazione più giovane, sarebbe stato un vero e proprio miracolo che avrebbe scioccato persino i Cieli stessi.


Eppure, quel miracolo si era realizzato di fronte agli occhi di tutti gli spettatori, lì e in quel momento, turbandoli e sconvolgendoli tutti.


“Divine King Realm… questo… questo…”


“Un Divine King di trent’anni, come… com’è possibile?” mormorò un Realm King di un Reame Inferiore, come se stesse sognando, mentre fissava il cielo con lo sguardo perso nel vuoto. Lui si era allenato duramente per seimila anni prima di riuscire finalmente a diventare un Divine King, ed era l’unico del suo Reame Stellare, dov’era l’individuo più forte in assoluto, non aveva rivali e tutti gli obbedivano. Ma il ragazzo di fronte ai suoi occhi, che aveva a malapena trent’anni…


Mentre Luo Changsheng si avvicinava lentamente, anche un’aura da Divine King lo accompagnava, diventando sempre più chiara… ma nonostante questo, gli innumerevoli potenti praticanti del mistero radunati in quel luogo continuarono a fissarlo con espressioni stupite e meravigliate. Erano così increduli che iniziarono a sospettare di star sognando.


Durante quella Battaglia degli Dei, erano già stati scioccati parecchie volte, ancora e ancora. Questo, specialmente durante l’ultimo incontro, in cui sia Yun Che che Luo Changsheng si erano spinti al loro limite assoluto. Era stata una battaglia in cui il talento dei due migliori Giovani Divini della Regione Orientale di quella generazione era risaltato al massimo. Di conseguenza, quello scontro aveva stupito tutti coloro che vi avevano assistito, ed era ancora fermamente impresso nelle menti di tutti gli spettatori. Tuttavia, nessuno si sarebbe mai potuto aspettare che proprio alla fine della Battaglia degli Dei sarebbero stati lasciati senza fiato da un miracolo ancora più incredibile.


“Un Divine King di trent’anni… nella nostra Regione Orientale ce n’è mai stato un altro?”


“Se escludiamo chi riceve le Eredità uniche dei Reami Sovrani, sicuramente neppure uno. Anche ricercando minuziosamente in tutta la storia della Regione Orientale, il risultato sarebbe lo stesso.”


“Luo Changsheng… Ah, ha davvero creato un miracolo con cui superare i più anziani e stupire gli altri giovani. Questa finale ormai non ha più neppure bisogno di essere combattuta.” Commentò il Realm King di un Reame Intermedio, sospirando a fondo.


Luo Changsheng era arrivato, ma non andò verso i posti a sedere del Regno del Sacro Universo. Al contrario, camminò a mezz’aria, scendendo lentamente dal cielo, fino ad atterrare con delicatezza direttamente sul Palco degli Dei.


Tutti lo fissarono attentamente, con gli occhi pieni di stupore, ammirazione, entusiasmo, incredulità e turbamento. Alcuni degli sguardi contenevano anche mortificazione e un senso di inferiorità, come se stessero guardando una divinità con terrore e riverenza… perché di fronte a loro c’era un Divine King di soli trent’anni!


Luo Changsheng portò le mani dietro la schiena e rimase immobile, con lo sguardo alzato verso l’alto. Nonostante avesse puntati su di sé gli occhi di tutto il pubblico, la sua aura era calma come uno specchio d’acqua. Sul suo volto elegante comparve un sorriso sardonico, e nei suoi occhi non c’era la minima traccia di agitazione… in effetti, non aveva ancora neppure degnato di uno sguardo quello che sarebbe stato il suo avversario per quell’incontro.


Di fronte all’aura da Divine King di Luo Chansgheng, la già vaga luce dei riflettori puntata su Yun Che scomparve molto rapidamente. Anzi, molti dei presenti erano così scioccati e increduli da essersi già completamente dimenticati della sua esistenza.


“Divine King… pensare che davvero… un Divine King…” i meravigliosi occhi di Shui Yingyue tremarono leggermente e senza sosta, mentre le sue pupille si contrassero di netto.


Le labbra di Shui Meiyin si aprirono, ma così poco che era praticamente impossibile notarlo, e non disse nulla per molto tempo.


“Forse in questi tre giorni il Regno del Sacro Universo ha usato una qualche medicina speciale per permettere a Luo Chansgheng di avere forzatamente un aumento di livello nella forza misteriosa? Quelli del Regno del Sacro Universo non sanno proprio accettare una sconfitta, vero.” Esclamò Shui Yinghen. Anche se si potevano utilizzare medicinali o altri tesori per far superare a qualcuno un collo di bottiglia e far crescere in poco tempo la sua forza misteriosa, questo danneggiava il suo talento. Quindi, era esattamente come uccidere una gallina per prendere le sue uova.


“No.” Shui Qianheng rispose scuotendo lentamente la testa: “E’ impossibile che il Regno del Sacro Universo abbia fatto qualcosa del genere con Luo Changsheng. Inoltre, la sua aura da Divine King non è affatto instabile o superficiale. Al contrario, è così densa da essere stupefacente. Non si è soltanto trattato di un aumento di livello naturale, ma deve anche essere stato preparato e pianificato a lungo. Si può dire che sia stato perfetto, e che l’abbia ottenuto soltanto attraverso la sua pura conoscenza ed esperienza.”


“Se non mi sbaglio.” Riprese Shui Qianheng, con un bagliore negli occhi: “Luo Changsheng avrebbe dovuto diventare un Divine King parecchio tempo fa, ma la sua Maestra Luo Guxie deve averglielo impedito, sigillando forzatamente la sua forza misteriosa.”


“Cosa?” esclamò d’impulso Shui Yingyue, in tono stupito, sollevando di scatto lo sguardo.


“Anche se il carattere di Luo GUxie è bizzarro ed eccentrico, davvero in pochi sono riusciti a comprendere la via del mistero quanto lei. La maggior parte del merito per gli attuali risultati di Luo Changsheng dovrebbe andare a lei. Questa finale è diventata una battaglia che non è più necessario combattere.” Commentò Shui Qianheng, con profondo rimpianto: “Anche se Yun Che è guarito del tutto, nella sua aura non c’è stato alcun cambiamento significativo. Luo Changsheng, invece, è asceso direttamente a un nuovo mondo. Sebbene ci sia solo mezzo livello di differenza fra il picco del Divine Spirit Realm e il Divine King Realm, in realtà si tratta di una voragine enorme che innumerevoli praticanti del mistero non riescono mai a superare. Anche voi naturalmente capirete l’immensa differenza di forza fra Yun Che e Luo Changsheng, quando raggiungerete il loro livello.”


“Prima era uno scontro alla pari, ma ora non è esagerato dire che siano su due mondi diversi. Se Luo Changsheng, che ora è diventato un Divine King, vuole battere Yun Che… per lui sarà facile come bere un bicchiere d’acqua! Anche se Yun Che avesse ancora altri strani e incredibili assi nella manica, non avrebbe comunque la minima possibilità di vincere questo incontro.”


Quelle erano le parole di un Divine Master, ed erano state pronunciate con assoluta certezza, senza lasciare spazio a obiezioni.


“Umpf, non importa!” Shui Meiyin sollevò il mento e sbuffò infastidita: “Anche se adesso il Fratellone Yun Che non è in grado di battere Luo Changsheng, è solo questione di tempo. In futuro, sarà sicuramente più forte di lui… e di molto, in effetti.”


“Sigh.” Shui Yinghen chinò il capo e mormorò a bassa voce fra sé e sé: “Se avessimo saputo come sarebbero andate le cose, non avremmo sprecato quella goccia di Divina… oh!”


Shui Yinghen tremò dalla testa ai piedi e si coprì frettolosamente la bocca con le mani. La sua fronte si imperlò subito di sudore… ma per sua fortuna, Shui Qianheng era totalmente concentrato su Luo Changsheng ed era assolutamente scioccato, perciò non aveva notato le parole che gli erano appena sfuggite di bocca.


“Un Divine King di trent’anni, e per di più che lo è diventato naturalmente, senza alcuna Eredità di un Reame Sovrano.” L’Imperatore del Drago sospirò con ammirazione: “Il potenziale della razza umana è davvero incredibile.”


“Heh heh.” L’Imperatore dell’Eternità ridacchiò: “Non era mai accaduto nella nostra Regione Orientale che qualcuno diventasse un Divine King a una così giovane età. Il Regno del Sacro Universo stavolta ci ha dato una sorpresa davvero straordinaria, ma decisamente piacevole.”


“Umpf, allora dovrò davvero farvi le mie congratulazioni.” Commentò l’Imperatore Shitian, sbuffando. Il suo tono era chiaramente amareggiato e invidioso. Infatti, la Regione Orientale non era l’unica a non aver mai avuto un Divine King di trent’anni prima di allora. Neppure la sua Regione Meridionale aveva mai avuto un genio del genere.


“Heh heh.” Tuttavia, l’Imperatore dell’Eternità non si arrabbiò affatto. Un sorriso radioso illuminò il suo volto, e nei suoi occhi comparve uno strano bagliore. Neppure lui, che era un Imperatore Divino, era riuscito a mantenere del tutto la calma di fronte a un Divine King di trent’anni.


“A quanto pare non mi ero sbagliato, quando avevo avuto quella sensazione.” Mormorò improvvisamente l’Imperatore del Drago: “Sarebbe dovuto diventare un Divine King parecchio tempo fa, ma qualcuno aveva imposto un sigillo sulle sue Vene Misterioses. Di conseguenza, non ha potuto farlo. Forse l’obiettivo era di fargli accumulare altra Energia Misteriosa e di prepararsi a dovere per il futuro aumento di livello della sua forza misteriosa. O forse, perché chi ha imposto il sigillo temeva che se fosse diventato una stella troppo accecante, avrebbe attratto guai indesiderati.”


Il significato delle parole dell’Imperatore del Drago era abbastanza chiaro. Tutti i presenti sapevano bene cosa intendesse dire con “guai indesiderati”.


Anche se Luo Changsheng era il migliore fra i Quattro Giovani Divini della Regione Orientale e il più forte della sua generazione, in fin dei conti c’erano anche altre persone che potevano essere paragonate a lui, come per esempio Jun Xilei e Shui Yingyue. Ma se fosse diventato un Divine King ancora prima di quel giorno… allora avrebbe quasi sicuramente attratto la feroce invidia di molti.


L’Imperatore dell’Eternità annuì leggermente col capo.


“Ah, che peccato.” L’Imperatore del Drago si abbandonò a un piccolo sospiro, così come gran parte degli altri spettatori… che provarono nel loro cuore un grande dispiacere per Yun Che. Erano amareggiati anche perché non avrebbero assistito a quella che avrebbe dovuto essere una finale spettacolare e combattuta.


L’atmosfera intorno al Palco degli Dei era cambiata completamente. L’accesa impazienza di poco prima era svanita nel nulla, rimpiazzata da un profondo stupore e da un certo rimpianto. Quella era la finale della battaglia degli Dei, l’incontro che avrebbe sancito la conclusione dell’Assemblea Profound God, ma prima ancora che iniziasse la sua conclusione era già fin troppo chiara a tutti.


Non importava più che si tenesse la finale oppure no.


L’Onorevole Qu Hui arrivò nel cielo sopra il Palco degli Dei, facendo scorrere lo sguardo su tutto il pubblico: “Oggi si terrà il secondo incontro della finale della Battaglia degli Dei, che segnerà la fine di questo evento! Il vincitore di oggi sarà il campione di questa Assemblea Profound God e verrà riconosciuto come il migliore fra i Giovani Divini qui riuniti. Lo sconfitto si aggiudicherà il secondo posto e sarà considerato l’orgoglio della nuova generazione della nostra Regione Orientale.”


“Inoltre, chi oggi vincerà la finale potrà scegliere una arte misteriosa di uno dei nostri quattro Reami Sovrani, si tratta di un premio mai concesso prima! Se non volete perdervelo, allora combattete con tutte le vostre forze!”


L’Onorevole Qu Hui si voltò di lato, verso i posti a sedere del Regno della Canzone Glaciale: “E’ giunta l’ora. Yun Che, puoi salire sul Palco degli Dei.”


Il tono dell’Onorevole Qu Hui era incredibilmente distaccato. Se Yun Che si fosse davvero semplicemente arreso, in effetti ne sarebbe stato piuttosto deluso, ma al tempo stesso quella decisione non sarebbe stata per nulla sorprendente ai suoi occhi.


Tutti gli spettatori in quell’istante posarono lo sguardo su Yun Che, e si sentirono molti mormorii e deboli sospiri.


Da quando aveva sentito le tre parole “Divine King Realm”, Yun Che non aveva ancora aperto bocca una sola volta, e neanche la sua fronte corrugata e tesa si era rilassata per un solo istante.


Al momento, non riusciva neppure a percepire il livello dell’aura di Luo Changsheng, e non avvertiva alcun rivolo di energia intorno al suo corpo. A dire il vero, a Yun Che quella persona in piedi sul Palco degli Dei non sembrava altro che un fragile studioso, senza neppure un briciolo di Energia Misteriosa, così debole che avrebbe fatto fatica persino a catturare una gallina.


Di conseguenza, a Yun Che mancava il fiato, avvertiva una terribile stretta intorno al cuore.


Luo Changsheng non lo aveva ancora guardato neppure una volta in quell’arco di tempo, ed era chiaro che fosse un segno di disprezzo… ma Yun Che cominciò a percepire un’aura malvagia e terribilmente soverchiante fissa su di sé.


Sotto agli occhi di tutti, Yun Che si alzò lentamente in piedi.


“Yun Che!” esclamò in tono urgente Mu Bingyun.


Yun Che tremò leggermente, ma nonostante questo lui spiccò il volo e poi atterrò sul Palco degli Dei.


Mu Bingyun non aveva neppure provato a persuaderlo ad arrendersi, siccome sapeva bene che non l’avrebbe mai fatto. Era anche proprio per questo motivo che stava cominciando a sentirsi molto preoccupata, nel profondo del cuore.


Fra tutti i presenti, solo lei sapeva perché Yun Che aveva scelto di partecipare all’Assemblea Profound God, e solo lei sapeva quanti sacrifici avesse fatto e quante avversità avesse sopportato per arrivare fin lì…


Ma ora, proprio alla fine, quando era a un solo passo dal suo obiettivo, il destino sembrava aver deciso per capriccio di fargli il più crudele e spietato degli scherzi.


Quindi, come poteva Yun Che accettare quella situazione… Mu Bingyun non riusciva neppure a immaginare il dolore e l’agitazione che Yun Che provava in quel momento, né come potesse riuscire a sopportare quella pressione così soffocante e crudele.


“Ah, come diavolo è potuto succedere. Quel moccioso di Luo Changsheng… Ah, è davvero insopportabile!” disse Huo Rulie, digrignando i denti.


“Maestra di Palazzo Bingyun.” Yan Juehai si accigliò visibilmente e suggerì: “Dovremmo sfruttare il fatto che la battaglia non sia ancora iniziata per inviare immediatamente una trasmissione sonora a Yun Che e consigliargli di ammettere la sconfitta alla prima occasione opportuna. Luo Changsheng è già diventato un Divine King, quindi Yun Che dovrebbe sapere bene di non avere alcuna possibilità di vincere. Non c’è niente di male ad arrendersi in una situazione del genere, mentre se insisterà a lottare… temo che Luo Changsheng ne approfitterà per vendicarsi.”


Mu Bingyun: “…”


“Questo… non credo che lo farà, vero?” Huo Poyun sobbalzò: “Anche se Luo Changsheng è estremamente forte, è anche famoso per la sua nobiltà, la sua cultura e la sua gentilezza. Di sicuro non è come suo fratello maggiore Luo Changan, quindi non dovrebbe fare niente del genere… e poi, è di fronte a tutti gli spettatori radunati qui.”


“No, Yun’er, non capisci.” Rispose Huo Rulie, diventando terribilmente scuro in volto: “Se qualcuno che non ha mai conosciuto la sconfitta perde improvvisamente, questo avrà un tremendo impatto su di lui. Inoltre, se qualcuno normalmente è gentile e calmo come l’acqua, quando prova davvero odio e risentimento nei confronti di un’altra persona diventa subito ancora più terrificante di una belva feroce in preda a una furia omicida.”


“Inoltre, oggi Luo Changsheng mi dà una sensazione… inquietante.”


“Ah…” Huo Poyun rimase a bocca aperta e sul suo volto comparve un’espressione stupefatta.


Mu Bingyun inspirò a fondo, e nei suoi occhi di ghiaccio comparve uno sguardo preoccupato. Tuttavia, scelse di non inviare nessuna trasmissione sonora a Yun Che e disse, sussurrando lievemente: “Lui lo sa perfettamente. Ma… non mi ascolterebbe.”
                                


                                



