---
title: Capitolo 1245 – Picchiare
pubDate: 2025-02-27T08:14:48.759Z
tags:
    - atg
---


Capitolo regolare,
0 capitoli in coda, 0/10 donazione,
-Schadenfreude


Zzzt!!


La Lama Compassione del Drago entrò a contatto con il palmo di Yun Che, ma non ci fu nessuna esplosione Profound, né collasso dello spazio o sangue. Il fulmine si limitò a sibilare e la spada si fermò, o più accuratamente, Yun Che la trattenne con tre dita. Il potere devastante di un Divine King era svanito così, come se fosse stato divorato da un buco nero dimensionale.


Il palco degli dei si ammutolì completamente


Luo Changsheng era mortalmente pallido mentre le sue palpebre tremavano per la confusione e la paura. Si sentiva le braccia intorpidite e anche prive di forza... in effetti non poteva sentire nemmeno la sua arma.


Aveva riversato tutto il suo potere nella Lama Compassione del Drago, ma Yun Che aveva fermato l'attacco a mani nude, con solo tre dita!


Impossibile...


Im... po... ssi... bile.


Yun Che rimase impassibile, come se avesse afferrato un insettino e non una spada, poi strinse un po' la lama.


Ding!


Ci fu un crepitio e delle fessure bianche si diffusero per la lama.


Le pupille di Luo Changsheng a più non posso.


Creak creak creak creak...


Roaar... wuuu...


Compassione del Drago si dimenò e tremò intensamente sotto la presa di Yun Che, ruggendo con paura e dolore. Tuttavia, la sua futile resistenza durò solo per un breve istante prima di spegnersi e la lama si ridusse in innumerevoli frammenti grigi. I pezzi caddero sullo schermo di luce sotto i loro piedi, brillando con disperazione un'ultima volta per poi ammutolirsi.


"Tu... Tu..." Luo Changsheng barcollò all'indietro stordito. Era completamente spiazzato.


"Yun Che... ha affrontato Compassione del Drago... a mani nude..."


"Non solo, l'ha... perfino rotta... quella lama era così fragile?"


"La Lama Compassione del Drago è un'arma primordiale che fata Guxie ha portato dal Regno degli Dei dell'Inizio Assoluto! È impossibile che fosse fragile... per non menzionare che era piena dei poteri di Luo Changsheng; l'energia di un Divine King! Il motivo è Yun Che... Yun Che... lui... lui... Ssss..."


Si potevano sentire dei sussulti tra gli spalti.


"Im... impossibile... impossibile..." Luo Guxie era completamente sbalordita. Se prima era stordita dalla scioccante tribolazione di prima, ora non poteva credere ai suoi occhi.


Aveva portato personalmente Compassione del Drago dal Regno degli Dei dell'Inizio Assoluto e aveva dovuto superare innumerevoli imprese per recuperare l'arma. Bisognava ammettere che non era forte quasi quanto lo era nell'Era Primordiale, ma la spada stessa era stata forgiata con l'osso della schiena di un vero drago. Non poteva essere distrutta così facilmente... Come diavolo ci era riuscito Yun Che dopo essere sopravvissuto alla sua tribolazione del fulmine...


Aspetta, quella tribolazione bianca attorno a lui!


"Changsheng!" Luo Guxie gridò all'improvviso: "Se la tribolazione non avesse interferito, avresti vinto molto tempo fa. È completamente ingiusta questa seconda parte ed è insignificante per te, tanto vale che ti arrendi!"


Luo Guxie ovviamente stava dando al suo discepolo un motivo per ritirarsi, ma le sue parole fecero accigliare profondamente l'onorabile Qu Hui... se non fosse stata Luo Guxie a dirlo, l'avrebbe già rimproverata.


"Arrendersi..." Le labbra di Luo Changsheng stavano tremando, ma nessuno sapeva se fosse per la paura o l'umiliazione. Mentre fissava i frammenti dell'arma con una smorfia, disse: "Stai scherzando... sono diventato un Divine King! L'ho picchiato come un cane solo qualche secondo fa! Credi che abbia paura di lui?!"


Luo Changsheng era il primo trentenne al Divine King nella storia della Divina Regione Orientale. Non solo aveva scioccato tutti, aveva anche vinto l'ammirazione dei Divine Master.
Era un risultato impressionante di cui andare orgogliosi! Tre giorni fa, Yun Che gli aveva inferto la sua prima sconfitta e umiliazione di tutta la sua vita. Era diventato un Divine King così da poter sfogare tutto il suo odio e la sua furia su Yun Che per ritornare alla calma.
Prima della tribolazione, avrebbe potuto schiacciare Yun Che quando voleva, come se fosse un vermiciattolo. Avrebbe potuto sconfiggere facilmente Yun Che, ma invece aveva scelto di torturarlo e distruggere il suo orgoglio di fronte a tutti.


Dopo tutto quello che aveva fatto a Yun Che, dove sarebbe andata a finire la sua reputazione se fosse scappato ora? Sarebbe diventato lo zimbello dell'intera Divina Regione Orientale! Come poteva accettarlo?


"Eheh." Alla fine Yun Che aprì la bocca, ma si limitò a sogghignare.


Questa risata sembrò irritare i nervi già tesi di Luo Changsheng, perché all'improvviso ruggì e caricò verso Yun Che come un animale spaventato. Fu veloce come un fulmine e le sue mani erano circondate da una tempesta devastante.


Yun Che rimase fermo di fronte a questo attacco. Non cambiò nemmeno la sua espressione.


"Non toccare il fulmine attorno al suo corpo!!"


Risuonò un grido spaventato in lontananza. Proveniva proprio da Luo Guxie.


Bang!!


Il potere tempestoso di Luo Changsheng impattò direttamente sul petto di Yun Che e il potere terrificante di un Divine King esplose senza riserve. Tuttavia... svanì ancora una volta nel nulla un istante dopo.


Sembrava una splendida bolla che scoppiava dopo un colpetto.


Yun Che non si mosse di un pollice nonostante avesse affrontato direttamente l'attacco di Luo Changsheng. Si mossero un po' solo le sue maniche a causa dell'onda d'urto.


Le braccia di Luo Changsheng si fermarono di fronte al petto di Yun Che. Le sue pupille si stavano dilatando e il suo corpo stava tremando intensamente: "Im... impossibile... impossibile... Ahhhh!"


Prima che Luo Changsheng potesse riprendersi dal duro colpo, un grido straziante sfuggì dalle sue labbra. Il fulmine attorno al corpo di Yun Che era strisciato per le sue braccia e aveva travolto il suo corpo.


Luo Changsheng si sentì imprigionato in una gabbia terrificante e invisibile. Ogni parte del suo corpo era legata fermamente da un potere irresistibile. Mentre il fulmine continuava a sibilare accanto alle sue orecchie, un torpore terribile e crudele si diffuse per tutto il suo corpo...


Il fulmine non solo lo aveva privato della sua forza e del controllo, ma lo stava facendo tremare violentemente. Poteva solo sentire un torpore così doloroso da voler desiderare di essere morto.


"Questo è il potere Divine King di cui eri orgoglioso?" Yun Che sogghignò con sdegno. "Che delusione."


Yun Che stese lentamente la mano e afferrò il nemico per la gola. Si era mosso lentamente, ma Luo Changsheng non riuscì ad opporsi. Fu sollevato facilmente da Yun Che come un animaletto a cui erano state spezzate le ossa.


"Ugh... Ah... Aaah..."


Luo Changsheng poté solo fremere. Figuriamoci dimenarsi, non poteva nemmeno emettere un suono normale. Yun Che lo sollevò più in alto fissando freddamente Luo Changsheng: "Sei un genio impressionante. Se non fosse discesa all'improvviso la tribolazione, non sarei riuscito affatto a rivaleggiare con te."


"Avresti potuto battermi con correttezza e avrei accettato la sconfitta senza lamentarmi. Ma dovevi proprio mostrarmi il pessimo lato del tuo carattere? ...Mi ha fatto così schifo che mi viene da vomitare!"


Yun Che era sempre stato vendicativo.


Ripagava le persone che lo trattavano gentilmente e l'aveva sempre fatta pagare dieci volte di più a coloro che lo offendevano!


Dopodiché lanciò Luo Changsheng verso l'alto, facendolo urlare in modo terribile.


Yun Che stese il braccio destro e un fulmine pallido sfrecciò nell'aria. Nel momento in cui avvolse Luo Changsheng, Yun Che fece un cenno verso il basso e il nemico precipitò violentemente a terra.


Bang!!


L'impatto fu così potente da far tremare un po' la barriera. La corda dei fulmini che legavano Luo Changsheng si era perfino stretta nell'istante in cui cadde a terra, sprofondando crudelmente nella sua carne e facendolo ruggire con disperazione.


"Changsheng!!" Luo Guxie strabuzzò gli occhi.


Yun Che alzò di nuovo il braccio e la corda dei fulmini sollevò Luo Changsheng. Poi lo fece precipitare a terra ancora una volta.


Bang!!!


Stavolta Luo Changsheng era caduto di testa. Il suono dell'impatto tuonò fragorosamente e fu accompagnato da scioccanti schizzi di sangue.


Bang!


Bang!


Bang bang bang bang bang bang bang...


Ora, il figlio del Realm King del Sacro Universo, il più forte giovane divino della Regione Orientale e il primo genio ad essere diventato Divine King a trent'anni era legato come un misero grillo e stava cadendo di testa a terra ripetutamente. Ogni colpo era così potente da fare tremare i cuori degli spettatori e ogni volta che Luo Changsheng impattava a terra, il suo sangue schizzò ovunque e veniva ridotto in condizioni ancora peggiori. Era un trattamento così crudele che la maggior parte dei coltivatori distolse lo sguardo per lo shock e la paura.


Quasi nessuno però provò compassione per Luo Changsheng.


Prima Luo Changsheng avrebbe potuto scagliare via Yun Che fuori dal campo con un dito, ma non l'aveva fatto. Invece aveva iniziato a picchiare, torturare ed umiliare Yun Che come un pazzo... Era diventato improvvisamente terrificante.


Ora che la situazione si era ribaltata, la vendetta sanguinosa di Yun Che era solo giusta!


"...Bastardo... demonio..."


Luo Guxie stava tremando e digrignando così tanto i denti da rischiare di romperli. Stava stringendo le mani talmente forte che avevano iniziato a sanguinare da un po' di tempo. In quanto maestra di Luo Changsheng, lo aveva allenato con severità, ma lo aveva anche sommerso d'affetto.
Non sarebbe mai riuscita a rimproverare o a colpire Luo Changsheng anche quando faceva il pigro o commetteva terribili errori... Ma ora era costretta a guardare come veniva picchiato di fronte a tutti e non poteva farci nulla. Il sangue, le grida strazianti erano come dei demoni crudeli che rodevano il suo cuore e la sua anima.


Anche le mani di Luo Shangchen si contrassero e i suoi occhi erano iniettati di sangue.


Bang! Bang! Bang! Bang...


Luo Changsheng non lo aveva spinto fuori dal campo perché voleva sfogare il suo odio, così Yun Che gli stava ricambiando il favore in modo ancora più crudele. La corda di fulmini preservava la vita di Luo Changsheng e gli impediva di svenire per il dolore o l'umiliazione. Il suo potere elettrico stimolava continuamente la mente di Luo Changsheng, senza lasciargli altra scelta se non sopportare tutto il dolore e l'umiliazione inflitta su di lui.


Col passare del tempo Luo Changsheng fu mutilato fino ad essere quasi irriconoscibile. Il suo abito era lacero e macchiato di sangue, facendolo sembrare qualcuno che era appena emerso da un vero e proprio bagno di sangue. Le sue urla divennero più roche e disperate al punto che alcuni non riuscirono più a sopportarle e sigillarono il loro udito.


Fu in quel momento che accadde qualcosa di inaspettato.


Crack!!!


Lo spazio fu lacerato e una tempesta condensata, ma mortale, sfrecciò verso Yun Che, accompagnata da un ringhio rancoroso e assassino: "Muori, demonio!"


Era Luo... Gu... xie!


L'attacco inaspettato colse tutti di sorpresa.


"Come osi?!"


Le grida assordanti provenivano dall'Imperatore dell'Eternità e del Drago.


Per la prima volta, Qianye Ying'er cambiò drasticamente espressione.


Visto che tutti stavano prestando attenzione al palco degli dei, nessuno si aspettava che una famosa Divine Master e la più potente e rispettata coltivatrice della Divina Regione orientale avrebbe attaccato all'improvviso un membro della giovane generazione durante questo torneo importantissimo!


Era più che sorprendente. Era folle e trascurava l'orgoglio di un Divine Master, l'onore della via del mistero e derideva il Regno dell'Eternità e la Divina Regione Orientale!


Luo Guxie non era affatto una persona ordinaria! Visto che era stata colta dalla furia, aveva usato tra il settanta e l'ottanta per cento della sua forza. Era un potere sufficiente a distruggere un intero continente e non qualcosa che Yun Che potesse bloccare. Indubbiamente sarebbe stato ridotto in briciole.


Ma la tempesta era troppo veloce e Luo Guxie aveva attaccato a sorpresa. Nemmeno i quattro imperatori potevano fermarla in tempo.


Il solo che poteva bloccare l'attacco era l'onorabile Qu Hui, la persona più vicina a Yun Che.


Ma...


Bang!!!


Ci fu un rimbombo e l'onorabile Qu Hui fu respinto dall'onda d'urto prima che potesse avvicinarsi. Apparirono innumerevoli tagli sul suo braccio destro.


L'onorabile Qu Hui gemette di dolore, ma non poté fare altro che guardare la terribile tempesta volare verso Yun Che, sul punto di assassinare un genio impareggiabile che aveva evocato nove tribolazioni...


Yun Che si girò lievemente. Sorprendentemente non mostrò nessuna paura.


La corda del fulmine che legava Luo Changsheng si allentò e Yun Che diede un colpo con la mano destra alla tempesta. Il fulmine pallido che lo aveva percorso per tutto questo tempo, si precipitò in avanti all'improvviso, ruggendo come un vero e proprio drago.




Commento: Chi si è appena guadagnata il posto di personaggio più amato? Ma Luo Guxie, ovvio.                                


                                



