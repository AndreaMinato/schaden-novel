---
title: Capitolo 1249 – Profezia
pubDate: 2025-02-27T08:14:48.760Z
tags:
    - atg
---


Capitolo regolare,
3 capitoli in coda (Niccolò), 0/10 donazione,
-Schadenfreude


Inaspettatamente Yun Che non sembrava né ansioso, né spaventato nonostante l'Imperatore del Brahma Celeste lo stesse interrogando. Perplesso, si accigliò un po' per poi chiedere: "Sua altezza, quella tribolazione del fulmine... non è davvero un segreto. A dire la verità, non ho idea di cosa stia succedendo qui."


"Oh? Non lo sai?" L'Imperatore del Brahma Celeste strinse lievemente gli occhi.


Yun Che annuì: "Quando ho combattuto contro Luo Changsheng, sono rimasto gravemente ferito ed ero a stento cosciente. Non ho idea del perché sono avanzato all'improvviso e ho evocato una tribolazione.
A dire la verità, avevo già perso i sensi quando è discesa la tribolazione e non ho idea di cosa sia successo allora. Quando finalmente mi sono svegliato, ho scoperto che le mie ferite erano guarite, la mia Energia Misteriosa e la mia forza mentale erano state ripristinate e che la mia coltivazione è arrivata negli stadi intermedi del Divine Spirit Realm.
Dopodiché la tribolazione è sparita completamente... Perfino ora non ho idea di cosa sia successo dopo che sono svenuto. Stavo per chiederlo a tutti voi."


Disse Yun Che con un tono sorpreso mentre si accigliava: "Non ho mai superato una tribolazione prima d'ora. Ne ho sentito parlare solo un po' quando ero sotto la tutela della mia maestra, ma quella tribolazione di prima era molto diversa da quella che mi ha descritto. Sono giovane e inesperto, quindi non sono sorpreso dalla mia mancanza di comprensione al riguardo. Ma... Uno di voi deve sapere cosa sta succedendo, no? Signori?"


Yun Che restituì con noncuranza la domanda.


Tutto ciò che aveva detto poteva essere riassunto in una frase: Se nemmeno voi divini imperatori non hanno idea di cosa sia successo, allora come potrebbe saperlo un membro della giovane generazione come me?


Queste parole fecero accigliare gli esperti della Divina Regione Orientale. Alcuni di loro sembravano dubbiosi, ma la maggior parte era pensoso.


Yun Che non aveva nemmeno trent'anni, così sicuramente doveva essere inesperto come diceva di essere.
Inoltre tutti avevano assistito a come aveva distrutto e condotto sull'orlo della morte Luo Changsheng. Se stesse davvero nascondendo un grande segreto da poter resistere perfino alla tribolazione celeste, allora perché non era riuscito a proteggersi dai poteri da Divine King di Luo Changsheng?


Questa era la prima tribolazione di nove livelli nella storia del Regno degli Dei, quindi naturalmente Yun Che non poteva averla sperimentata prima d'ora. Perciò, la sua risposta... era perfettamente ragionevole, specialmente quando ci riflettevano. Figuriamoci Yun Che, nemmeno i divini imperatori avevano capito com'era guarito ed era arrivato perfino negli stadi intermedi del Divine Spirit Realm...


"Non... non ne hai davvero idea?" L'Imperatore del Brahma Celeste fissò Yun Che negli occhi. Dalla sua espressione traspariva l'ombra di un sorriso.


Lo sguardo di un imperatore divino era qualcosa che un realm king avrebbe avuto difficoltà a sopportare, figuriamoci un coltivatore giovane come Yun Che. Era ovvio che l'uomo fosse sotto pressione a giudicare dalla sua espressione spaventata, ma non esitò minimamente quando disse: "Sì signore. Sono giovane e ignorante, non ho idea di cos'è successo. Sarebbe ottimo se poteste illuminarmi al riguardo."


Mu Xuanyin una volta lo aveva avvertito severamente di non ascendere al Divine Spirit Realm da solo. Questo perché era certa che avrebbe attirato una tribolazione straordinaria.


Non si sarebbe mai immaginato che sarebbe avanzato all'improvviso mentre stava combattendo contro Luo Changsheng. Sicuramente non aveva pensato che avrebbe attirato una tribolazione senza precedenti durante la sua ascensione...


Nella valle del Fuoco e del Fulmine, quando l'anima del Corvo Dorato gli ha dato il seme del fulmine del Dio Malvagio, gli aveva detto che nemmeno una tribolazione avrebbe potuto ferirlo. Era un fatto. Non solo la tribolazione non gli aveva fatto del male, ma aveva aumentato la sua coltivazione e migliorato la sua Grande Via del Budda. Sfortunatamente questo risultato aveva avuto un enorme effetto collaterale...


Cioè uno shock generale a cui nessuno sarebbe stato immune.


Così, dopo aver riflettuto sulle sue opzioni più e più volte, aveva deciso che sarebbe stato meglio insistere di non avere idea di cosa stesse succedendo.


"..." Qianye Ying'er arricciò lievemente le labbra, come se stesse sbuffando piano, ma scelse di non dire nulla.


All'improvviso risuonò la voce di un vecchio: "Credo... di sapere il motivo per cui Yun Che non è rimasto ferito dopo essere stato colpito dalla tribolazione!"


La voce entusiasta attirò l'attenzione di tutti... era proprio il capo dei tre Anziani del Mistero Celeste, Moyu!


I tre Anziani del Mistero Celeste intervenivano raramente perché parlavano la lingua del cielo. Non sarebbe stato esagerato dire che le loro parole avevano un peso inimmaginabile. Se fosse stato qualcun altro a dirlo, i divini imperatori avrebbero scelto di ignorarlo completamente. Ma dato che era stato Moyu a parlare, nessuno osava sottovalutarlo o trattarlo con noncuranza.


"Sei sicuro?!" Esclamò il Divino Imperatore dell'Eternità.


"..." Yun Che si accigliò lievemente ed ebbe un tuffo al cuore.


Il Regno del Mistero Celeste era solo un regno stellare superiore, ma la sua posizione era uguale a quella di un regno sovrano. Questo dimostrava quanto era importante per la Divina Regione Orientale. Yun Che aveva sentito alcune storie riguardo a loro e gli erano sembrati quasi dei miti...


Che... davvero sapessero qualcosa?


Moyu annuì lentamente. L'entusiasmo che rivelava era così intenso da aver scioccato perfino gli imperatori divini. In effetti non era solo lui a sembrare entusiasta, anche Mozhi e Mowen lo erano.


I tre Anziani del Regno del Mistero Celeste avevano spiato i misteri del cielo per tutta la vita, al punto che avevano smesso di preoccuparsi della vita e della morte. Di conseguenza, il mondo secolare normalmente non li avrebbe agitati minimamente. Ora però sembravano così entusiasti che sembrava avessero visto un Vero Dio.


I tre Anziani fissarono Yun Che con le palpebre frementi. Lentamente, Moyu disse: "Questo ragazzo... potrebbe essere proprio... un figlio del cielo!"


Yun Che: "...?"


"Cosa?!" L'Imperatore dell'Eternità si irrigidì.


"Il figlio... figlio del cielo?" Erano parole così scioccanti che lasciarono tutti sbigottiti.


"Ha senso, no? Perché un figlio del cielo verrebbe ferito da una tribolazione?!" Moyu continuò: "Le nuvole nere che hanno coperto il mondo, la tribolazione a nove fasi; non abbiamo mai visto eventi del genere! Era come se il cielo stesso abbia dichiarato la nascita di suo figlio!"


Era un discorso che sembrava assolutamente ridicolo, ma dato che era stato uno dei tre Anziani del Regno del Mistero Celeste a dirlo, le sue parole avevano un significato completamente diverso.


"Ahahahah!" Cang Shitian guardò verso l'alto e rise fragorosamente: "Che assoluta assurdità. Ho vissuto per decine di migliaia di anni e non ho mai sentito di un cosiddetto figlio del cielo. Non posso credere che qualcuno come lei dica assurdità così divertenti."


La Divina Regione Orientale poteva rispettare profondamente il Regno del Mistero Celeste, ma questo non significava che lo facesse anche quella Meridionale.


"Non ho mai sentito nemmeno io di questo figlio del cielo." Disse con indifferenza l'Imperatore del Drago. "Tuttavia so anche che il Regno del Mistero Celeste non ha mai detto menzogne. Può dirci cos'è un figlio del cielo? E perché è così sicuro che Yun Che lo sia?"


Ma Moyu scosse la testa: "Non sappiamo cosa sia davvero un figlio del cielo."


"Eheh," Cang Shitian arricciò le labbra con sdegno: "Non mi dica che ci sta prendendo in giro allora?"


L'Imperatore del Regno dell'Eternità alzò la mano per fermarlo per poi dire con serietà: "Per favore continui maestro Moyu."


Moyu chiuse gli occhi per breve tempo per poi sospirare profondamente. Poi iniziò: "Le parole figlio del cielo sono state una profezia del nostro antenato di molti anni fa. È anche... l'ultimo mistero celeste che il mio grande antenato Haotian ha decifrato prima di mancare."


"Cosa? Il grande antenato Haotian?!" Il Divino Imperatore dell'Eternità tremò quando lo sentì. Anche gli altri tre sembravano emozionati.


"Il grande antenato Haotian? Chi è?" Chiese a bassa voce Huo Poyun.


"È il grande antenato che ha fondato la setta del Mistero Celeste e il primo straordinario talento che poteva decifrare i misteri celesti del Regno degli Dei." Huo Rulie spiegò a voce bassa: "Era un grande amico dell'antenato dell'Imperatore dell'Eternità. La prima predizione che ha fatto era che l'imperatore sarebbe diventato un Realm King un giorno."


"Ah!" Huo Poyun sussultò.


 L'Imperatore dell'Eternità mostrò un'espressione davvero rispettosa quando fu menzionato il grande antenato Haotian. Anche il tono della sua voce era diventato un po' più gentile. "Cosa significa figlio del cielo? Perché siete così certi che sia Yun Che?"


"Il grande antenato Haotian ha profetizzato che il figlio del cielo sarebbe nato nella Divina Regione Orientale, dopo una tribolazione dalle nove fasi e che alla fine... sarebbe diventato..." Moyu ansimò mentre pronunciava le ultime parole con assoluta reverenza: "Un... Vero... Dio."


Imperatore dell'Eternità: "..."


Qianye Ying'er: "..."


Yun Che: "..."


.....


Le parole "Vero Dio" risuonarono nelle orecchie di tutti con la potenza di un tuono. Il mondo diventò silenzioso in un istante.


Le espressioni di tutti cambiarono in quel momento. Sembrava fossero stati spinti in un banco di nebbia pieno di illusioni. I più sbalorditi però erano i divini imperatori. I quattro erano rimasti rigidi sul posto come se fossero stati colpiti da un fulmine, sembravano congelati sul posto, perfino l'Imperatore del Drago si era girato all'improvviso e il Divino Imperatore Shitian era sobbalzato, abbandonando completamente la sua postura pigra.


Non c'era nulla che attirava più l'attenzione delle parole "Vero Dio"; specialmente per un coltivatore che era arrivato nello stadio più elevato che gli esseri umani avessero mai raggiunto.


Le fasi tra lo stadio Elementare Misterioso e il Stadio Sovrano Misterioso erano conosciute come i nove stadi della Via Mortale. Era il metodo coltivato da tutti i mortali.


Tra il Divine Origin Realm e il Divine Master Realm c'erano i sette stadi della via del divino. Era grazie ad essa che gli uomini avevano superato i loro limiti... ma alla fine era comunque una via riservata ai mortali. Nonostante fosse sovrannaturale, alla fine non poteva raggiungere lo stadio degli dei.


I Veri Dei erano entità che sfuggivano completamente alla mortalità. Erano una razza estinta e un potere un tempo sconvolgente.


L'era dei Veri Dei era finita molto tempo fa. Era risaputo per tutti, umani, bestie, demoni e spiriti non potevano più diventare Veri Dei perché l'aura del Caos Primordiale stava diminuendo sempre di più. Le parole "Vero Dio" ormai erano solo un mito distante.


Tuttavia i coltivatori al picco della via del mistero non potevano che sognare della fugace "via dei Veri Dei", credevano che non sarebbe mai riapparso tra di loro un Vero Dio. Ma sarebbero stati disposti a sacrificare ogni cosa per riuscirci.


Dopotutto, se avessero raggiunto questo mito, sarebbero vissuti quanto l'universo e avrebbero controllato il mondo stesso. Avrebbero posseduto un potere superiore a tutti gli altri.


Sfortunatamente per loro, un mito era solo un mito. Ogni Realm King stava cercando un modo per avanzare di stadio, ma nessuno era riuscito a realizzarlo davvero.


E pensare che avrebbero sentito di nuovo queste parole dai tre Anziani del Mistero Celeste, dal grande antenato stesso!


E riguardava la possibilità di diventare un Vero Dio!


L'Imperatore dell'Eternità fece un po' di passi avanti per poi dire: "È... davvero... la profezia del grande antenato Haotian?"


I soli al mondo che avevano il diritto di perseguire quella via effimera erano i membri dei regni sovrani. Normalmente chiunque parlasse di diventare un Vero Dio senza provenire da un Realm King sarebbe stato ridicolizzato ma il Regno del Mistero Celeste era diverso dagli altri.


I tre Anziani del Mistero Celeste non avevano mai detto una sola menzogna o assurdità... e questa era una profezia del grande antenato Haotian, il fondatore stesso della setta del Mistero Celeste.


"Umpf, ridicolo." Cang Shitian mostrò un'espressione sdegnosa. "Prima parlavate di figlio del cielo e ora dei Veri Dei? Sono questi i Misteri Celesti che sono considerati così importanti dalla Divina Regione Orientale? L'Era degli Dei è terminata da tempo e non è più possibile per un mortale diventare un dio, né è possibile che un Vero Dio nasca in questo mondo. È qualcosa che perfino un bambino di tre anni sa bene."


"Un tempo ho cercato la via del divino, ma ho fallito nonostante innumerevoli secoli di ricerche. Come osate voi meri Divine King fare un'affermazione così audace, come osate parlare di Veri Dei... non ho mai sentito uno scherzo del genere in tutta la mia vita. Ahahahahah!"


Cang Shitian poteva ridere con disprezzo, ma dal suo sguardo trapelava un chiaro desiderio.


Poteva non credere che fosse vero, e in effetti nessuno lo stava facendo, ma se ci fosse stato anche solo un briciolo di possibilità... era più che sufficiente per farlo impazzire.


Moyu inspirò profondamente per poi continuare: "È vero che non ho il diritto di parlare della via dei veri dei. Il figlio del cielo, la tribolazione delle nove fasi, la nascita di un Vero Dio... non oso dimenticare, né dubitare della profezia, ma devo ammettere che non ho mai creduto che sarebbe davvero accaduto. Dopotutto, se una tribolazione a sei fasi è già un mito morto, allora come può esistere una tribolazione a nove stadi?!"


"Ma l'impossibile è appena accaduto di fronte ai nostri occhi!"


"Se non ci credete..." Moyu aggrottò le sopracciglia per poi stendere le braccia. Ci fu un bagliore di luce misteriosa e un'enorme tavola bianca apparì all'improvviso.


Era lunga diversi metri ed era avvolta da una luce misteriosa tenue. Nonostante fosse solo una tavola, era circondata da un'aura di storia e sacralità.


"il Canone Divino del Mistero Celeste!" Esclamò il Divino Imperatore dell'Eternità.


Moyu disse lentamente: "Questo è il Canone Divino del Mistero Celeste ed è il supremo oggetto sacro del nostro regno. Registra tutti i misteri celesti che i nostri antenati hanno decifrato e le profezie che hanno fatto. Avete letto tutti questo Canone del Mistero Celeste prima signori. Avete fatto tutti la stessa domanda: perché la prima pagina del canone divino è vuota?"


I quattro imperatori concentrarono lo sguardo sulla tavola, nervosi.


"La profezia si è manifestata. È il momento che sveli la risposta alle vostre domande."


Moyu fece un cenno e la prima pagina del canone fu rivelata di fronte a tutti.


Come menzionato prima, era completamente vuota. Non si poteva vedere un solo motivo o segno sulla sua superficie.


I tre Anziani del Mistero Celeste si scambiarono delle occhiate e annuirono all'unisono. Stesero le braccia destra, si concentrarono ed evocarono una luce misteriosa unica nel loro setta.


Due linee di iscrizioni dorate apparirono chiaramente sotto il bagliore: "Quando la tribolazione celeste dai nove stadi apparirà, i Veri Dei torneranno."
                                


                                



