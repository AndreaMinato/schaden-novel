---
title: Capitolo 1250 – Disaccordo fra gli Imperatori Divini (1)
pubDate: 2025-02-27T08:14:48.760Z
tags:
    - atg
---


Capitolo regolare, 3 in coda, 0/10 donazione
-Alstor (questo è il capitolo di mercoledì, verso cena pubblico quello di oggi e probabilmente partiremo domani con gli sponsorizzati)


Le parole dorate che contenevano il misterioso e distante potere dei misteri del Cielo penetrarono negli occhi e nell’anima di tutti i presenti.


Waaah––


Ci fu un secondo di silenzio, che poi venne subito spezzato da una tempesta di esclamazioni.


Ancora prima che comparisse il Canone Divino del Mistero Celeste, il semplice fatto che i tre Anziani del Regno del Mistero Celestiale fossero intervenuti era già abbastanza scioccante, quindi figurarsi adesso che avevano mostrato quell’antica profezia impressa nientemeno che sulla prima pagina del Canone.


Tutti i presenti riconobbero che quei caratteri dorati erano molto antichi. Dovevano essere stati scritti almeno duecentomila anni prima.


Quindi, i tre Anziani del Regno del Mistero Celeste non stavano affatto mentendo!


Il Regno del Mistero Celeste era debole dal punto di vista della forza, ma la capacità dei suoi membri di decifrare i misteri dei Cieli li aveva resi notevolmente rispettati nella Regione Orientale. Lì al Palco degli Dei, era l’unico Reame Stellare degno di affermare di essere pari ai Reami Sovrani. Questo era sufficiente a dimostrare quanto fossero straordinari i Misteri Celesti.


Il loro Reame non mentiva mai e la loro capacità di svelare i misteri dei Cieli per formulare profezie accurate era quasi leggendaria. Lo sapevano tutti gli abitanti della Regione Orientale, altrimenti non li avrebbero mai rispettati quanto i quattro Reami Sovrani. Anche molti esperti delle Regioni Occidentale e Meridionale spesso attraversavano innumerevoli Reami Stellari solo per visitare il Regno del Mistero Celeste.


Alcune delle loro profezie più importanti e famose erano state formulate appena prima della morte del loro Maestro. Si diceva che si potesse scrutare oltre il velo come mai in vita propria, quando la propria anima lasciava finalmente il corpo…


Anche quella profezia era stata scritta da qualcuno in punto di morte… e si trattava proprio del loro Grande Antenato Haotian!


Era ovvio che tutti fossero scioccati.


“Una profezia del Grande Antenato del Regno del Mistero Celeste… Yun Che in futuro potrebbe diventare un Vero Dio… un Vero Dio!”


“Questo è… impossibile, vero? I Veri Dei esistevano solo in tempi antichi, ma è impossibile che nella nostra epoca ne possa ricomparire uno. È solo buonsenso!”


“Oh, davvero? Il tuo buonsenso ti diceva anche che in questo mondo potesse davvero verificarsi una Tribolazione di nove stadi!?”


“E pensare che il Grande Antenato del Regno del Mistero Celeste così tanti anni fa fu in grado di predire una Tribolazione di nove stadi… ma quindi… anche il ritorno di un Vero Dio… è reale...?”


“Se davvero nascesse un Vero Dio in questo mondo, allora… non governerebbe sull’intero universo, non sarebbe al di sopra persino dei Reami Sovrani!?”


“No, non è così semplice. Si dice che nei tempi antichi, i Veri Dei fossero abbastanza forti da spostare i corpi celesti e creare la vita con un solo pensiero. Credo che i Reami Sovrani non riuscirebbero a rappresentare una minaccia per un Vero Dio neppure se tutti loro unissero le forze.”


“Sss… è davvero così? Davvero qualcuno può credere a una profezia simile?”


“Sai che stiamo parlando del Regno del Mistero Celeste, vero? Certo, nessuno di noi ha mai conosciuto di persona il loro Grande Antenato, ma… basta guardare le espressioni degli Imperatori Divini…”


La confusione intorno al Palco degli Dei dava l’impressione che non si sarebbe calmata per parecchio tempo, ma gli Imperatori Divini stavano prestando attenzione solo al Canone Divino del Mistero Celeste. Non importava quanto rumore ci fosse, non distolsero lo sguardo per neppure un istante. Sembravano quasi convinti che sarebbero stati in grado di comprendere la profezia scritta in caratteri dorati, intuendo un qualche significato più profondo nascosto dietro di essa, se si fossero impegnati abbastanza.


Diventare un Vero Dio…


Era qualcosa a cui avevano aspirato per le loro intere vite. Quelle parole fecero tremare le loro anime come mai prima d’ora.


Persino l’Imperatore Shitian, nonostante tutto il suo disprezzo, stava fissando il Canone con gli occhi spalancati, restando immobile, come se qualcuno avesse lanciato un incantesimo su di lui.


Nel frattempo, Yun Che dopo aver superato l’iniziale stupore incurvò le labbra.


<em>Questo Regno del Mistero Celeste… non vale davvero un cazzo!</em>


<em>Il motivo per cui non ho dovuto temere i Fulmini della Tribolazione, anzi, per cui non devo temere nessun tipo di fulmine, è che possiedo le Vene Misterioses del Dio Malvagio! Che idiozia, non sono un “figlio del cielo”! E poi, la Tribolazione di nove stadi di prima era piena di rabbia, odio e crudeltà estrema. È chiaro che voleva solamente ridurmi in cenere, quindi com’è possibile che stesse “annunciando al mondo la nascita del figlio del cielo”!</em>


<em>Detto questo…</em>


<em>Che storia fantastica!</em>


<em>Ho dovuto fare il finto tonto perché non avevo idea di che scusa inventare… ma non mi sarei mai aspettato che quei tre vecchi mi avrebbero coperto!</em>


<em>E ancora meglio, a quanto pare tutti ci stanno cascando, compresi gli Imperatori Divini!?</em>


<em>Il Grande Antenato del Regno del Mistero Celeste, huh…</em>


<em>La prima pagina del Canone Divino del Mistero Celeste, huh…</em>


<em>La profezia perfetta di una Tribolazione di nove stadi, huh…</em>


<em>Ci crederei anche io se non sapessi la verità!</em>


Nel frattempo, i membri del Regno della Canzone Glaciale erano occupati a combattere con il loro stupore. Il fatto che Yun Che avesse attratto una Tribolazione di nove stadi e fosse diventato il campione dell’Assemblea li aveva già fatti sentire in un sogno, ma quella profezia del Grande Antenato del Regno del Mistero Celeste in persona li aveva praticamente portati nel mondo della fantasia.


“Bingyun…” Mu Huanzhi riuscì a malapena a pronunciare quelle parole: “Sei sicura… che quella sia la stessa persona… che hai portato con te dai Reami Inferiori?”


“…” Mu Bingyun non riuscì a rispondere.


<em>Ha ragione… quel ragazzo ha scioccato l’intera Regione Orientale, tutto il Regno degli Dei, compresi gli Imperatori Divini in persona…</em>


<em>… è davvero la stessa persona che ho portato nel Regno della Canzone Glaciale per ringraziarla per avermi salvato la vita…?</em>


<em>E questo, è stato tre anni fa.</em>


Tre anni prima, Yun Che non aveva ancora neppure intrapreso la Via Divina. Lei aveva dovuto proteggerlo dalle ombre, ancora e ancora. Ma quel giorno, aveva raggiunto la vetta più alta a cui potessero ambire i giovani della Regione Orientale, e aveva ottenuto un risultato senza precedenti nel Regno della Canzone Glaciale.


Aveva attirato una sovrannaturale e inimmaginabile Tribolazione di nove stadi. Corrispondeva persino alla persona descritta da una profezia che accennava ai Veri Dei, destinata a creare scalpore nell’intero Regno degli Dei.


<em>Pensare che… è qualcuno che ho portato con me dai Reami Inferiori…</em>


Huo Rulie e Yan Juehai si scambiarono uno sguardo, ma erano entrambi assolutamente senza parole.


“Una Tribolazione di nove stadi, una profezia sui Veri Dei…” sussurrò Shui Yingyue: “Padre, una volta hai detto che l’obiettivo principale del Regno del Mistero Celeste è di studiare la legge dei Cieli, non di predire il futuro, giusto? Ma ogni profezia scritta sul Canone Divino del Mistero Celeste si è sempre avverata, senza eccezioni. Quindi, anche questa… si avvererà?”


Tuttavia, Shui Qianheng non le rispose. Era completamente catatonico, con lo sguardo perso nel vuoto. Chiunque l’avesse guardato con attenzione avrebbe notato che le sue labbra stavano tremando senza sosta.


Più era alto il proprio status, maggiore era la propria forza misteriosa, e meglio si sarebbe compreso cosa significavano davvero una profezia del Regno del Mistero Celeste e il concetto di Veri Dei.


“Il Grande Antenato fu il creatore del Canone Divino del Mistero Celeste, ed è anche stato proprio lui a scrivere personalmente queste dodici parole sulla sua prima pagina.” Esclamò Moyu, in un certo senso commosso: “Il Grande Antenato scrisse in totale sette profezie durante la sua vita, e sei di queste si sono già realizzate. Oggi, si è avverata anche la sua ultima predizione riguardo a una terribilmente assurda Tribolazione di nove stadi! Capisco che per quasi tutti sia nonostante tutto impossibile credere alla parte riguardante il ritorno dei Veri Dei, ma almeno noi tre ci crediamo ciecamente, senza il minimo dubbio!”


Moyu osservò Yun Che, poi alzò improvvisamente la voce: “Come ho detto poco fa, quella Tribolazione di nove stadi era qualcosa da cui neppure voi avreste potuto difendervi, miei Imperatori Divini, eppure non solo non è riuscita affatto a ferire Yun Che, ma lo ha persino fatto rinascere, guarendolo e rendendolo in grado di controllare il Fulmine della Tribolazione… tutto combacia perfettamente alla profezia del nostro Grande Antenato, riguardo a un figlio del cielo! Dato che è un figlio del cielo, naturalmente è benedetto dai Cieli stessi. Se davvero in futuro diventerà un Vero Dio, allora questo sarà il volere dei Cieli!”


“Perché nessuno può ribellarsi contro i Cieli!”


Le ultime parole di Moyu risuonarono di nuovo nelle orecchie di tutti i presenti, come dei tuoni.


Quando ebbe finito di parlare, Moyu fece un cenno con una mano e richiamò di fronte a sé e agli altri Anziani il Canone Divino del Mistero Celeste. Poi, lo richiuse lentamente.


Le dodici parole dorate svanirono dalla vista di tutti e sui volti degli Imperatori Divini apparvero ogni sorta di espressioni… ma tutti loro erano accomunati dal fatto di avere lo sguardo fisso su Yun Che.


Moyu stava giusto per prendere in mano il Canone Divino del Mistero Celeste e metterlo via quando due nuovi versi dorati comparvero improvvisamente sotto alla profezia iniziale:


La virtù condurrà alla pace eterna.


Il male porterà i massacri di un Dio dei Diavoli.


Il Canone Divino del Mistero Celeste scomparve, ma tutti e tre gli Anziani persero istantaneamente la calma. Anche se avevano visto le ultime parole per una sola frazione di secondo, si erano insinuate nei loro cuori e nelle loro anime come se fossero dotate di volontà propria.


“Noi…”


Ma Moyu sollevò le mani e scosse lentamente la testa: “Se il Grande Antenato non voleva che si sapesse, allora non dobbiamo dirlo! Eccetto noi, nessun altro saprà di quelle ultime quattordici parole!”


“Inoltre, Yun Che ha uno sguardo puro, nonostante il suo carattere impetuoso, e in lui non c’è alcuna traccia di malvagità. Quindi è impossibile che in futuro diventi un Diavolo.”


Anche Mowen e Mozhi annuirono leggermente.


Erano i tre Anziani del Regno del Mistero Celeste, quindi erano estremamente bravi a mettere a fuoco le persone. Anche se non avevano idea di cosa significasse davvero la seconda metà della profezia del Grande Antenato Haotian, come minimo erano sicuri che Yun Che fosse un uomo determinato e corretto, che non poteva avere nulla a che fare con il “massacro di un Diavolo”.


Inoltre, era il figlio del cielo. Era l’ultima persona al mondo a potersi opporre ai Cieli.


L’Imperatore dell’Eternità si alzò in piedi e sospirò a bassa voce: “Il Grande Antenato Haotian ha davvero lasciato una profezia così scioccante prima di morire. Che peccato. Che peccato.”


“Non crederà sul serio a quella cosiddetta profezia, Imperatore dell’Eternità?” sogghignò lievemente l’Imperatore Shitian: “Ammetto che persino io ho sentito parlare del Regno del Mistero Celeste, anche se vivo nella Regione Meridionale, ed effettivamente potrei decidere di credere ad alcune delle loro predizioni – ma per scherzo! – e se almeno si trattasse di qualsiasi altro argomento. Ma questo… Veri Dei. Tsk tsk… siete solo dei mortali, credete davvero di essere degni di profetizzare il ritorno di esseri come i Veri Dei?”


I tre Anziani del Regno del Mistero Celeste non ebbero alcuna reazione, sebbene fossero stati appena derisi dall’Imperatore Shitian.


L’Imperatore dell’Eternità commentò: “Non è saggio fidarsi completamente dei misteri dei Cieli, ma non è saggio neppure ignorarli. Ammetto che è molto difficile credere alla parte della profezia in cui si annuncia il ritorno dei Veri Dei, ma la Tribolazione di nove stadi è reale, no? Ed è innegabile anche che Yun Che abbia sconfitto un avversario al Divine Spirit Realm mentre era al Divine Tribulation Realm, e poi un Divine King mentre era al Divine Spirit Realm.”


“Dove vuole arrivare?” l’Imperatore Shitian socchiuse gli occhi.


Ma l’Imperatore dell’Eternità scelse di ignorarlo, per poi fissare seriamente Yun Che: “Yun Che, non si può credere ciecamente a un mistero dei Cieli, ma il tuo talento e il tuo genio sono senza dubbio unici. Sarebbe una tremenda perdita per la Regione Orientale se ne andasse sprecato anche solo un briciolo.”


“Per evitarlo, vorrei renderti membro del mio Regno dell’Eternità. Cosa ne pensi?”


Non appena pronunciò quelle parole, ancora una volta si levò un tremendo clamore…


I Reami Sovrani erano all’apice dell’intero Regno degli Dei. Potere, forza misteriosa, fama; regnavano sull’intero Caos Primordiale. Anche il più umile fra i servitori o le guardie di un Reame Sovrano poteva guardare il mondo dall’alto in basso, come una divinità di fronte alla propria creazione.


Entrare in un Reame Sovrano era il più grande sogno di tutti i praticanti del mistero di ogni Regione Divina e ogni Reame Stellare. Tuttavia, era anche il più assurdo e irrealizzabile.


Eppure, in quel preciso istante il Regno dell’Eternità aveva appena invitato apertamente Yun Che a unirsi a loro!


E l’invito era stato fatto da nientemeno che l’Imperatore dell’Eternità in persona!


Se Yun Che fosse stato chiunque altro, l’intero universo sarebbe stato senza parole… ma dopo che fu passato l’iniziale stupore, tutti trovarono improvvisamente piuttosto naturale la scelta dell’Imperatore dell’Eternità.


Yun Che era diventato campione della Battaglia degli dei, era riuscito a sconfiggere un Divine King sebbene fosse al Divine Spirit Realm, era così talentuoso da possedere tre Eredità divine e controllare tre diversi elementi, ed era un prescelto che aveva attirato una Tribolazione di nove stadi, rispecchiando una profezia riguardo ai Veri Dei… ognuno di questi risultati sarebbe stato sufficiente a stupire il mondo intero, figurarsi a fargli guadagnare il favore del Regno dell’Eternità.


All’inizio, i membri del Regno della Canzone Glaciale rimasero pietrificati dallo stupore. Poi, vennero travolti da un’estasi irrefrenabile.


Yun Che era il discepolo diretto del Realm King della Canzone Glaciale e aveva appena fatto guadagnare loro un prestigio senza precedenti. Se Yun Che li avesse abbandonati per un qualunque altro Reame Stellare, sarebbe stata sicuramente una macchia indelebile nella loro storia. Ma per il Regno dell’Eternità? Si trattava di una faccenda completamente diversa.


“Yun Che, accetta… svelto!” disse Mu Huanzhi.


Anche gli altri Anziani e Maestri di Palazzo sembravano altrettanto felici, al punto che pensarono che l’esortazione di Mu Huanzhi fosse completamente inutile. Quello era il Regno dell’Eternità, l’Imperatore dell’Eternità in persona stava offrendo a Yun Che un ramo d’ulivo, quindi perché mai avrebbe dovuto rifiutare? Letteralmente nessuna persona al mondo l’avrebbe fatto.


Il balzo da un Reame Intermedio a un Reame Sovrano sarebbe stato il più scioccante dell’intera storia del Regno degli Dei… ma Yun Che lo meritava di certo, considerando il suo talento e le sue capacità!


Mu Bingyun: “…”


“Il Regno della Canzone Glaciale non merita più Yun Che.” sospirò a bassa voce Yan Juehai.


“Una Tribolazione di nove stadi, una profezia riguardo ai Veri Dei…” Huo Rulie si abbandonò a un lungo sospiro. Non riusciva davvero a calmarsi, per quanto ci provasse.


Yun Che inarcò le sopracciglia, ma prima ancora che potesse rispondere, all’improvviso anche l’Imperatore del Brahma si alzò in piedi con un sorriso: “Hehe, sono decisamente d’accordo con la sua valutazione, Imperatore dell’Eternità. Yun Che è un praticante del mistero che ha attirato una Tribolazione di nove stadi, e non possiamo permettere che venga sprecato anche solo un briciolo del suo talento.”


“Tuttavia – e se sono troppo schietto, mi scuso – nessuno è al di sopra del mio Regno del Monarca Brahma in quanto a capacità nella via del mistero, neppure il suo Regno dell’Eternità! Quindi, Yun Che dovrebbe venire con me se davvero non vogliamo sprecare il suo talento.”


Tutti trattennero il respiro quando sentirono quelle parole.


L’Imperatore del Brahma… si stava chiaramente contendendo Yun Che con l’Imperatore dell’Eternità!


