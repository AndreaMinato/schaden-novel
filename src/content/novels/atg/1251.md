---
title: Capitolo 1251 – Disaccordo fra gli Imperatori Divini (2)
pubDate: 2025-02-27T08:14:48.760Z
tags:
    - atg
---


Capitolo regolare, 3 in coda, 0/10 donazione


-Alstor, che ha pubblicato parecchio dopo cena perché rileggendo si è accorto di aver invertito un sacco di volte l'Imperatore dell'Eternità e quello del Brahma (che in inglese hanno nomi quasi identici)


“Hehe.” L’Imperatore dell’Eternità ridacchiò: “Questo Sovrano non può negare quello che ha detto, Imperatore del Brahma, ma credo che lei non abbia compreso fino in fondo cosa intendo dire.”


Osservò Yun Che e sorrise, con un’espressione amichevole: “Questo Sovrano non vuole solo che Yun Che si unisca al suo Regno dell’Eternità, ma… voglio che diventi il mio discepolo personale!”


Quando l’Imperatore dell’Eternità pronunciò quelle parole, fu come se un tuono fosse scoppiato proprio accanto alle orecchie di tutti i presenti.


Anche parecchi dei Guardiani lì presenti, allo stesso livello dell’Onorevole Qu Hui, avevano espressioni scioccate.


Diventare un membro del Regno dell’Eternità e diventare il discepolo personale dell’Imperatore dell’Eternità erano due cose completamente diverse. Erano differenti quanto il cielo e la terra.


La seconda significava diventare i successori diretti di un Imperatore Divino!


Con la sua attuale forza misteriosa, se Yun Che fosse entrato nel Regno dell’Eternità sarebbe stato considerato solamente un cittadino di basso rango, ma la posizione di discepolo personale di un Imperatore Divino… sarebbe stato prestigioso quanto i Guardiani!


Parlando francamente, i Guardiani erano secondi solo all’Imperatore dell’Eternità in quanto a status.


“Ah… ah… ah…” tutti i membri del Regno della Canzone Glaciale, compresi i Maestri di Palazzo, balbettarono dallo stupore, senza riuscire a riprendersi per parecchio tempo.


“Discepolo… Per… Personale?” talmente era sorpreso, Mu Huanzhi si tirò con forza la barba con la mano destra. Nonostante il dolore, che fece contrarre i suoi muscoli facciali, non riuscì comunque a credere alle sue orecchie.


Diventare un membro di un Reame Sovrano era il sogno di tutti i praticanti del mistero… in quanto a diventare il discepolo personale di un Imperatore Divino, era qualcosa su cui nessuno osava neppure fantasticare.


“Oh mio dio…” Huo Rulie aveva gli occhi spalancati. Il discepolo personale dell’Imperatore dell’Eternità… il suo prestigio sarebbe stato pari o superiore a quello di qualsiasi Realm King. In effetti, avrebbe potuto persino guardare dall’alto in basso parecchi Realm King, se lo avesse voluto.


“Hahaha!” l’intero pubblico era scioccato, ma l’Imperatore del Brahma rimase calmo e scoppiò a ridere: “Che coincidenza, anche a questo Sovrano al momento manca un discepolo personale.”


Non appena l’Imperatore del Brahma pronunciò quelle parole, tutte le mandibole che non erano ancora cadute si schiantarono a terra.


Yun Che: “…”


L’Imperatore dell’Eternità si voltò verso di lui e rispose con una risata indifferente: “In quanto ai risultati nella via del mistero, in effetti questo Sovrano è sicuramente un po’ più indietro di lei, ma fin da tempo immemore lei è sempre stato, ed è ancora, un fanatico nella ricerca della vetta della via del mistero. Non ha mai avuto a cuore nient’altro e non si è neppure mai e poi mai preoccupato minimamente dei suoi successori. Se questo Sovrano non ricorda male, lei non ha mai avuto un discepolo personale.”


“Quindi, per questo motivo, temo che in quanto a capacità d’insegnamento lei non sia all’altezza di questo Sovrano.”


“Hahahaha.” L’Imperatore del Brahma rise fragorosamente: “Imperatore dell’Eternità, non potrebbe sbagliarsi di più. Questo Sovrano non ha mai avuto un discepolo personale, ma solo per sua decisione. Infatti, non c’era nessuno degno di diventarlo! Tuttavia, Yun Che ha dimostrato di possedere un talento senza pari e di essere al di sopra di tutti. Questo Sovrano non può fare a meno di volerlo avere come discepolo personale, e farà tutto il possibile per farlo diventare più forte.”


“E poi, del resto, anche se questo Sovrano non ha mai avuto un discepolo personale, le sue parole sono fraintendibili.” Con uno sguardo orgoglioso, si voltò verso Qianye Ying’er: “In passato questo Sovrano ha insegnato personalmente a Ying’er. Devo dire che attualmente i suoi risultati sono leggermente migliori di quelli dei suoi figli e successori, Imperatore dell’Eternità.”


Qianye Ying’er: “…”


L’intero Palco degli Dei rimase completamente in silenzio, eccetto i due Imperatori Divini che stavano discutendo animatamente.


“…” L’Imperatore dell’Eternità fece una piccola pausa, evidentemente lo sapeva bene. La forza misteriosa di Qianye Ying’er non era solo “leggermente” migliore di quella dei suoi successori.


L’Imperatore del Brahma fece un passo in avanti e riprese a parlare: “Proprio siccome questo Sovrano persegue così fanaticamente la via del mistero, sicuramente la comprende meglio di chiunque altro nella Regione Orientale.”


“Il mio Regno del Monarca Brahma è il Reame Sovrano più forte della Regione Orientale. Anche in quanto a storia, risorse e potere siamo innegabilmente poco al di sopra del suo Regno dell’Eternità. Persino prendendo in considerazione medicinali preziosi o giade divine, nessuno è paragonabile a noi.”


L’Imperatore del Brahma ridacchiò con indifferenza: “Personalmente, non dirò che sarà come raggiungere il cielo in un passo, ma posso promettere una cosa con assoluta sicurezza. Se Yun Che diventerà il discepolo di questo Sovrano, diventerà un Divine Sovereign entro cento anni!”


Raggiungere il Divine Sovereign Realm in meno di cento anni… e a dirlo era stato l’Imperatore del Brahma in persona, facendo tremare e sobbalzare le anime di tutti gli esperti lì presenti.


“Hehe, cento anni?” l’Imperatore dell’Eternità ridacchiò: “Imperatore del Brahma, questi cento anni di cui parla, a quanto tempo corrisponderebbero nel mio Regno dell’Eternità?”


Distese una mano e sollevò l’indice: “Soltanto circa un mese.”


“La Perla dell’Eternità è il tesoro divino del suo Regno dell’Eternità e permette alle persone di crescere fino al loro massimo potenziale nel ‘minor’ tempo possibile. Yun Che ora è uno dei Giovani Prescelti e potrà entrare nella Perla dell’Eternità.” L’Imperatore del Brahma si rifiutò di cedere: “Dopo che tutti i Giovani Prescelti avranno trascorso tremila anni all’interno della Perla dell’Eternità, temo che il suo potere sarà praticamente esaurito. Per caso intende dire che la Perla dell’Eternità avrà ancora abbastanza energia da permettere a Yun Che di entrarvi una seconda volta?”


“No, no.” L’Imperatore dell’Eternità scosse la testa: “Imperatore del Brahma, si è dimenticato che Wei Hen, un diavolo, si è infiltrato fra i mille Giovani Divini, abbassandone il numero a novecento novantotto? Anche se Li Jianming sfortunatamente ha perso la vita, ha mantenuto il suo posto e il suo status di Giovane Prescelto. Tuttavia, Wei Hen ha lasciato un posto libero, e quindi…”


L’Imperatore dell’Eternità continuò a ridere: “Se Yun Che diventerà il mio discepolo personale, anche io entrerò nella Perla dell’Eternità insieme a lui per istruirlo personalmente al suo interno… mentre lei, Imperatore del Brahma… temo che non possa fare nulla del genere.”


“…” L’Imperatore del Brahma aggrottò la fronte.


Intorno al Palco degli Dei, in molti rimasero a fissare con la bocca spalancata i due Imperatori Divini che si stavano contendendo Yun Che. L’Imperatore del Brahma e l’Imperatore dell’Eternità erano i due individui più potenti dell’intera Regione Orientale, e avevano tutto ciò che si poteva desiderare, che si trattasse di forza misteriosa, potere, autorità o reputazione. E in quel momento, quei due stavano bisticciando per un discepolo personale, senza preoccuparsi della loro immagine, vantandosi entrambi dei vari vantaggi che potevano offrire e della loro forza… il prestigioso Imperatore dell’Eternità adesso aveva trascinato nella discussione persino la Perla dell’Eternità, mettendola in posta e sfruttandola come asso nella manica.


In tutta la storia della Regione Orientale, non c’era mai stata una scena così assurdamente inimmaginabile come quella, e non era mai comparsa nessun’altra persona degna di un trattamento del genere.


L’Imperatore degli Dei Stellari e quello degli Dei Lunari rimasero entrambi immobili ai loro posti. Anche loro avrebbero voluto avere per sé Yun Che, ma… nella regione Orientale, fra i quattro Reami Sovrani, il Regno del Monarca Brahma era il più potente, mentre quello dell’Eternità il più rispettato. Sia quello degli Dei Stellari che quello degli Dei Lunari erano più deboli di loro. Ora che l’Imperatore del Brahma e l’imperatore dell’Eternità si stavano contendendo senza vergogna il ragazzo, sebbene anche loro lo volessero fra i propri ranghi a ogni costo non avrebbero potuto fare nulla.


“Per favore, calmatevi.”


Intervenne l’Imperatore del Drago, con un tono che sembrava molto solenne. Osservò Yun Che e disse: “Voi due Imperatori Divini vi state contendendo un ragazzo, ma dovrebbe essere Yun Che a prendere da sé la sua decisione, indipendentemente da quale sarà.”


“Hehe, questo è ovvio.” L’Imperatore dell’Eternità ridacchiò: “Yun Che, il mio Regno dell’Eternità è il più retto e prestigioso dell’intera Regione Orientale. Se diventerai il discepolo personale di questo Sovrano, sicuramente sarai in grado di ereditare la volontà dell’Eternità e riceverai il rispetto e l’ammirazione di ogni essere vivente della Regione Orientale!”


“Heh.” L’Imperatore del Brahma rise freddamente e fece a sua volta la sua offerta, direttamente e con chiarezza: “Yun Che, non mi importa del tuo carattere né delle tue ambizioni. Tuttavia, se desideri raggiungere la vetta della via del mistero, allora dovresti venire con me nel Regno del Monarca Brahma. Infatti, questo Sovrano è al vertice della via del mistero della Regione Orientale!”


Due fra i più potenti Imperatori Divini stavano competendo, in pubblico, per un giovane ragazzo proveniente da un Reame Intermedio… tutti avevano ancora gli occhi spalancati, e non riuscivano a chiudere la bocca.


Dopo che entrambi gli Imperatori Divini ebbero finito di parlare, i loro sguardi si posarono su Yun Che, come se temessero che non riuscisse a riconoscere la loro sincerità e il loro fervore. Il contegno di un Imperatore Divino? La maestosità di un Imperatore Divino? Il prestigio di un Imperatore Divino…? In quel momento, sembravano valere meno della scoreggia di un cane.


Quella scena fu completamente inaspettata anche per Yun Che.


Se fosse stato chiunque altro, sarebbe stato travolto già da parecchio dallo stupore e da una gioia impossibile da trattenere. Eppure, gli spettatori sul volto di Yun Che per tutto il tempo non videro altro che un’espressione assolutamente tranquilla, che non sarebbe dovuto riuscire a mantenere.


Yun Che giunse le mani in segno di rispetto e rispose umilmente: “La vostra gentilezza è ben oltre ciò che merita questo giovane, Imperatori Divini. Tuttavia… questo giovane al momento ha già una Maestra e un setta. Non appena sono arrivato nel Regno degli Dei, sono stato accolto dal mio attuale setta. Devo molto alla mia Maestra, i miei debiti verso di lei sono più grandi della montagna più alta dell’universo e non potrò mai ripagarla in questa vita. Se questo giovane voltasse le spalle al suo setta e alla sua Maestra, non solo mancherei loro di rispetto, ma credo che sarebbe anche un insulto per cui chiunque al mondo potrebbe disprezzarmi, compresi voi, Vostre Altezze.”


L’Imperatore dell’Eternità ridacchiò lentamente: “Yun Che, per avere una mentalità del genere, sei davvero una persona di rara lealtà. Ottimo. Tuttavia, non devi preoccuparti. Se diventerai il discepolo personale di questo Sovrano, non solo il tuo setta e la tua Maestra non si vergogneranno, ma al contrario vivranno nella gloria per un milione di anni. Nessuno ti criticherà né disprezzerà le tue azioni. Anzi, tutti rispetteranno e invidieranno la tua decisione.”


L’Imperatore dell’Eternità aveva detto il vero. Yun Che era entrato nel setta della Fenice di Ghiaccio ed era diventato il discepolo diretto della Maestra della setta. Normalmente se si fosse unito a un altro Reame Stellare sarebbe stato un insulto e un affronto per il Regno della Canzone Glaciale. Ma cos’erano il Regno dell’Eternità e quello del Monarca Brahma? Se un membro della setta della Fenice di Ghiaccio fosse davvero diventato il discepolo diretto di un Imperatore Divino, sarebbe stato l’onore più grande che potessero desiderare! Anche l’intero Regno della Canzone Glaciale sarebbe diventato più prestigioso e influente nella Regione Orientale.


Tutti i membri del Regno della Canzone Glaciale erano paonazzi dall’entusiasmo e stavano aspettando la risposta di Yun Che… no, anzi, stavano aspettando la sua decisione. Dal punto di vista di tutti, Yun Che non aveva alcun motivo logico per cui rifiutare le due offerte.


Ma inaspettatamente, Yun Che abbassò lo sguardo e rispose tranquillamente: “Questo ragazzo proviene dai Reami Inferiori ed è di umili origini. Poter entrare nel Regno della Canzone Glaciale è stata la più grande fortuna della mia vita. Inizialmente, non ero affatto degno di mettere piedi in un luogo così sacro. Questo… ragazzo deve molto alla sua Maestra e agli Anziani del suo setta, e li rispetta profondamente. Non ho mai pensato di andarmene, quindi… questo ragazzo non può fare altro che declinare entrambe le vostre offerte, Vostre Grazie.”


L’Imperatore dell’Eternità e quello del Brahma inarcarono contemporaneamente le sopracciglia, mentre tutti gli spettatori rimasero senza parole.


Tutto ciò che Yun Che aveva detto prima era sembrato una forma di preambolo, che poi lo avrebbe portato lentamente ad accettare l’offerta di uno dei due Imperatori Divini. Tutto sembrava logico, eppure adesso… le aveva davvero rifiutate entrambe!?


Rifiutare l’opportunità di unirsi a un Reame Sovrano? Rifiutare l’opportunità di diventare il discepolo personale di un Imperatore Divino!?


“Co… cosa sta dicendo? È fuori di testa?”


“Discepolo personale dell’Imperatore dell’Eternità o dell’Imperatore del Brahma! Soltanto con quello status, potrebbe vagare per ogni singolo Reame Stellare senza temere nulla… è qualcosa che nessuno può neppure sognare di ottenere in centinaia di migliaia di anni… lui… lui… lui… lui ha davvero rifiutato?”


“Un Reame Sovrano e il Regno della Canzone Glaciale… la differenza fra i due è come quella tra il fango e il cielo! Ha davvero deciso di restare nel Regno della Canzone Glaciale? Non avrà subito un trauma cranico che ha danneggiato il suo cervello!?”


“Forse… potrebbe persino suscitare l’ira di entrambi gli Imperatori Divini… che diavolo sta pensando?”


“Yun Che!” Mu Huanzhi quasi saltò dall’agitazione: “Si può sapere cosa stai dicendo!? Se diventerai il discepolo personale di un Imperatore Divino, la Maestra in persona sarà più felice di chiunque altro. T-t-tu…”


Se fosse rimasto nel Regno della Canzone Glaciale, sebbene avesse ottenuto il primo posto nella Battaglia degli Dei sarebbe rimasto il discepolo di un Reame Intermedio. Se fosse diventato il discepolo personale di un Imperatore Divino, avrebbe avuto alle proprie spalle un intero Reame Sovrano! C’erano mondi di differenza.


Che si trattasse di status, prestigio o potenziale futuro… o anche solo basandosi su una sola questione: il fatto che durante la Battaglia degli Dei avesse suscitato un enorme rancore nel Regno del Sacro Universo. Se il Regno del Sacro Universo avesse deciso di vendicarsi, il Regno della Canzone Glaciale non sarebbe stato in grado di proteggerlo, ma se a difenderlo fosse stato un Reame Sovrano… anche se il Regno del Sacro Universo avesse avuto dieci volte più fegato, non avrebbe comunque osato torcere un solo capello a Yun Che.


“Quel moccioso non è sempre intelligente e astuto? Perché all’improvviso si comporta come se qualcuno lo avesse preso a calci in testa?” Shui Qianheng scosse la testa. Yun Che aveva attirato una Tribolazione di nove stadi e corrispondeva persino alla descrizione di una profezia riguardante i Veri Dei, che avrebbe fatto tremare l’intero Regno degli Dei. Innumerevoli sguardi erano posati su di lui, ecco perché ora aveva bisogno di trovare alleati potenti, che lo avrebbero protetto.


Ma incredibilmente non ne voleva nessuno!?


Inoltre, anche se davvero non voleva… declinare pubblicamente l’offerta di due grandi Imperatori Divini non era più una questione legata a un suo momento di testardaggine!


Eppure, a quel punto successe qualcosa di ancora più inaspettato…


Dopo che l’Imperatore dell’Eternità si fu ripreso dallo stupore, ridacchiò ancora cordialmente: “Essere profondamente grato al tuo setta e alla tua Maestra non è affatto un difetto. Questa faccenda riguarda tutto il resto della tua vita. In effetti ci dovresti riflettere con attenzione, quindi non è necessario che ci dia la tua risposta oggi. Potrai scegliere dopo averci pensato per un po’.”


“…” un prestigioso Imperatore Divino era stato respinto da un giovane praticante del mistero… eppure non era né frustrato né arrabbiato, e non l’aveva neppure trattato con freddezza, continuando davvero a dargli gentilmente dei consigli!?


Allo stesso modo, neppure l’Imperatore del Brahma sembrava arrabbiato e si limitò a ridacchiare. Quando stava per dire qualcosa, all’improvviso nelle sue orecchie risuonò un messaggio di sua figlia.


L’espressione sul suo volto cambiò all’improvviso e si voltò frettolosamente verso Qianye Ying’er: “Tu… dici sul serio?”


Gli angoli delle labbra di Qianye Ying’er si incurvarono lentamente verso l’alto, sembravano ricoperte dal brillante nettare dei Cieli: “Una Tribolazione di nove stadi, la profezia sui Veri Dei… non dirmi che non è degno del mio interesse?”


“…” L’Imperatore del Brahma si voltò e rise di gusto: “Yun Che, devi essere tu a scegliere spontaneamente di unirti al mio Regno del Monarca Brahma. Se accetterai, questo Sovrano sarà più felice di quanto si possa esprimere a parole, e se rifiuterai ovviamente non cercherà di costringerti… tuttavia… questo Sovrano vorrebbe discutere con te anche di un’altra questione.”


“Per caso… sei sposato?”
                                


                                



