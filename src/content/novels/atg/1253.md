---
title: Capitolo 1253 – Il Tizio che Meritava di Essere Colpito da un Fulmine
pubDate: 2025-02-27T08:14:48.761Z
tags:
    - atg
---


<em><strong>Capitolo sponsorizzato! Grazie Niccolò! 1 in coda, 0/10 donazione</strong></em>
<em><strong>-Alstor</strong></em>


“Oh?” L’Imperatore del Brahma inarcò leggermente le sopracciglia: “Dice davvero?”


“Questo è un evento molto importante per mia figlia e influenzerà tutta la sua vita. Non potrei mai mentire a riguardo.” Rispose senza vergogna Shui Qianheng: “I nostri amici del Regno della Canzone Glaciale possono confermarlo. Erano presenti quando mia figlia e Yun Che si sono fidanzati ufficialmente.”


“Noi…” Mu Huanzhi e gli altri andarono in panico, senza avere la minima idea di come rispondere. In effetti, sapevano meglio di chiunque altro che il cosiddetto “fidanzamento” a cui aveva acconsentito Shui Qianheng non era altro che una tattica di Yun Che per prendere tempo, elaborata in un momento di disperazione così da respingere cortesemente Shui Meiyin e calmare suo padre. D’altro canto, se avessero negato che si trattava di un vero fidanzamento…


… a dire il vero, non potevano. Tecnicamente, ciò che era successo quel giorno poteva essere considerato a tutti gli effetti un fidanzamento, a patto di ignorare il contesto! Ancora meglio, gli Anziani di entrambe le parti erano presenti in quel momento, perciò non si era trattato di una promessa di matrimonio non corrisposta.


Fu a quel punto che Mu Bingyun si alzò in piedi e disse seriamente: “Mu Bingyun del Regno della Canzone Glaciale può confermare che l’affermazione del Realm King Qianheng è totalmente vera. Due settimane fa, il nostro discepolo Yun Che e la Principessa Meiyin del Regno Luce di Gemma si sono innamorati l’uno dell’altra, dopo essersi affrontati in battaglia. Poi, è stato formulato un fidanzamento ufficiale in presenza degli Anziani di entrambe le parti. Il matrimonio si terrà ufficialmente fra tre anni.”


“Bingyun…” le parole di Mu Bingyun stupirono Mu Huanzhi e gli altri. Persino Huo Rulie e Yan Juehai la stavano guardando con il capo inclinato, confusi.


Nessuno avrebbe mai respinto una dea, siccome sposarne una era praticamente come raggiungere il paradiso.


Ma Mu Bingyun sapeva che la donna che Yun Che desiderava incontrare, per cui aveva sacrificato ogni cosa, era una nemica giurata di Qianye Ying’er!


Il fratello della Dea Stellare del Massacro, il Dio Stellare del Lupo, era morto per colpa di Qianye Ying’er – Yun Che lo sapeva già da molto tempo.


Questa sola motivazione – soprattutto considerando il carattere di Yun Che e la sua ossessione per la Dea Stellare del Massacro – era sufficiente a far sì che Yun Che non potesse accettare per nulla al mondo quella proposta di matrimonio.


Nessuno avrebbe mai immaginato neppure nei propri sogni che l’Imperatore del Brahma un giorno sarebbe stato disposto a dare in moglie sua figlia a qualcuno. Non era esagerato definirlo un desiderio irrealizzabile. L’Imperatore del Brahma non doveva aver creduto neppure per un istante che Yun Che avrebbe rifiutato… nessuno, eccetto una manciata di persone che conoscevano i sentimenti di Yun Che, lo avevano pensato possibile.


Ma se avesse declinato subito l’offerta dell’Imperatore Divino, avrebbe rischiato di scioccare il mondo intero e umiliare terribilmente l’Imperatore del Brahma e la Dea… come minimo, sarebbe stato ancora più grave che rifiutare di diventare il suo discepolo personale.


Anche se l’Imperatore del Brahma avesse avuto un autocontrollo sovrannaturale e non avesse mostrato alcun segno di rabbia dopo il rifiuto, sicuramente dentro di sé sarebbe stato incredibilmente infastidito.


Per fortuna, Shui Qianheng era improvvisamente entrato in scena, interrompendo quella discussione pericolosa. Si trattava esattamente dell’intermediario di cui Yun Che aveva bisogno per risolvere pacificamente la questione.


L’affermazione di Mu Bingyun non aveva sorpreso soltanto gli altri membri del Regno della Canzone Glaciale. Shui Qianheng era incredulo quanto loro… due settimane prima, era così furioso che avrebbe voluto sbranare vivo Yun Che. Era stato lui a costringerlo a inventare quella cosiddetta “promessa dei tre anni”, così che Shui Meiyin potesse trascorrerne tremila all’interno della Perla dell’Eternità e dimenticarsi di lui…


A essere onesti, aveva esaurito tutto il suo coraggio e la sua faccia tosta nell’istante stesso in cui aveva deciso di alzarsi in piedi e annunciare che quella promessa senza senso fosse in realtà un fidanzamento formale. Poteva aver mantenuto un atteggiamento deciso, ma in realtà si sentiva piuttosto nervoso, per non parlare del fatto che fra sua figlia e la Dea del Regno del Monarca Brahma… era chiaro da quale fazione la setta della Fenice di Ghiaccio avrebbe preferito ricevere supporto.


Ma contro le sue aspettative, Mu Bingyun non aveva solo riconosciuto il fidanzamento, ma sembrava persino ancora più sicura di lui.


“Oh?” l’espressione dell’Imperatore del Brahma cambiò leggermente, ma non mostrò nessuna emozione. Sul suo volto sembrava esserci il fantasma di un sorriso: “Da quel che so, Realm King Qianheng, lei ama molto sua figlia, per lei è il tesoro più prezioso al mondo fin da quando è nata, quindi sono sicuro che il suo matrimonio per lei sia una questione di vitale importanza. Davvero qualcuno crede che il Realm King Qianheng possa averla promessa in sposa così avventatamente, dato che ha ancora solo quindici anni?”


“Inoltre, Yun Che è di umili origini e due settimane fa non era neppure lontanamente famoso e prestigioso quanto adesso. Tutto sommato, allora non era degno della Piccola Principessa del Regno Luce di Gemma. Mi sta davvero dicendo che ha acconsentito al matrimonio nonostante tutto questo, Realm King Qianheng?”


Le parole dell’Imperatore del Brahma colsero tutti alla sprovvista. Si voltarono e fissarono Shui Qianheng, notando che anche lui era senza parole e stava riuscendo a malapena a nascondere il tremito delle sue sopracciglia.


L’Imperatore del Brahma continuò: “Se Ying’er avesse deciso di sposare qualcun altro, l’avrei dichiarato al mondo intero e avrei iniziato a preparare una cerimonia sfarzosa. Mia figlia è per me proprio come Shui Meiyin è per lei, eppure questo fidanzamento ufficiale è comparso dal nulla e nessuno ne aveva sentito parlare… deve ammettere che è piuttosto strano, non trova?”


“…” le labbra di Shui Qianheng tremarono lievemente. Si era fatto avanti in un momento di disperazione, quindi ovviamente non aveva avuto il tempo di elaborare tutte le scuse possibili. Ancora peggio, si era dimenticato che di fronte a lui c’era una delle persone più spaventose della Regione Orientale.


L’Imperatore del Brahma aveva facilmente svelato innumerevoli incongruenze nelle sue bugie inventati di fretta.


Shui Qianheng non era l’unico a essere scioccato. Tutti i membri del Regno della Canzone Glaciale si sentivano sul punto di perdere la testa.


“Oggi il Regno Luce di Gemma subirà un duro colpo alla sua reputazione.” Sospirò a bassa voce il Realm King del Regno del Cielo Velato, Lu Zhou.


Shui Qianheng non riuscì a rispondere, ma Mu Bingyun rimase calma nonostante le accuse dell’Imperatore del Brahma. Replicò: “Tre giorni fa, Yun Che ha ricevuto delle ferite terribili e ha esaurito tutta la sua Energia Misteriosa. Tuttavia, è riuscito a guarire completamente e a partecipare al secondo incontro della finale. Se non fosse stato per la Divina Acqua dell’Inizio Assoluto che ci è stata donata dal Realm King del Regno Luce di Gemma, il nostro setta della Fenice di Ghiaccio non sarebbe riuscito a curare così in fretta Yun Che…”


Shui Qianheng aveva uno sguardo sorpreso. Le espressioni di tutti i presenti cambiarono.


Shui Yinghen cominciò a tremare come una foglia, poi mormorò in preda al panico: “O-o-onorevole P-p-p-p-p-p-padre… è tutta colpa mia… S-s-s-sono stato io a rubare l’Acqua alla Sorellina… lei non c’entra nulla…”


Dopo essersi voltato lentamente verso Shui Yinghen, Shui Qianheng fissò suo figlio con gli occhi incredibilmente spalancati: “E’ vero? Tu hai… davvero… la Divina Acqua dell’Inizio Assoluto…”


Sentendosi sul punto di svenire, Shui Yingheng cadde in ginocchio e non riuscì a rispondere con una sola parola, mentre tremava. Naturalmente, sapeva bene quanto fosse preziosa la Divina Acqua dell’Inizio Assoluto e che crimine terribile avesse commesso donandola a qualcuno che non faceva parte del loro Reame… quando Shui Qianheng avrebbe finito di punirlo, sarebbe stato fortunato a cavarsela con solo le gambe spezzate.


Ma contro ogni sua aspettativa, Shui Qianheng gli diede una pacca sulla spalla ed esclamò quasi commosso: “Ben fatto… ben fatto! Finalmente per una volta in vita tua hai combinato qualcosa di buono… ben fatto, figliolo!”


“Hah??” Shui Yinghen sollevò lo sguardo, guardandolo dal basso con un’espressione confusa.


“… Come ha detto anche lei, si è trattato di un accordo verbale che abbiamo tenuto nascosto. Tuttavia, il Regno Luce di Gemma ha anche sacrificato una goccia di Divina Acqua dell’Inizio Assoluto per guarire le ferite di Yun Che.” continuò Mu Bingyun: “La Divina Acqua dell’Inizio Assoluto è un tesoro fra i più straordinari del Caos Primordiale, e il Regno Luce di Gemma potrebbe cercarne un’altra goccia per mille anni senza trovarla. Se il suo Realm King non avesse davvero voluto tenere fede al fidanzamento, non avrebbe mai offerto a Yun Che un dono così grande, giusto? Ecco perché la setta della Fenice di Ghiaccio è così riconoscente al Realm King Luce di Gemma. Non infrangeremo mai questo fidanzamento, a meno che sia il Regno Luce di Gemma stesso a volerlo – altrimenti, sarebbe una terribile mancanza di rispetto da parte nostra.”


Shui Qianheng: “…”


Yun Che: “…”


La folla era rumorosa e tutti stavano fissando Shui Qianheng, ancora una volta da una nuova prospettiva… la Divina Acqua dell’Inizio Assoluto era un tesoro per cui persino i più forti dei Divine Master avrebbero combattuto fino all’ultimo sangue! Era così preziosa che chiunque ci avrebbe pensato due volte prima di concederne una sola goccia al discepolo più talentuoso del proprio Reame, figurarsi a qualcuno che non ne faceva parte!


Di conseguenza, la preziosa figlia di Shui Qianheng doveva davvero essere stata promessa in sposa a Yun Che, e Shui Qianheng doveva essere d’accordo… era l’unica spiegazione plausibile.


“Ora capisco.” L’Imperatore dell’Eternità annuì lentamente: “Questo Sovrano in effetti aveva percepito l’aura della Divina Acqua dell’Inizio Assoluto all’interno di Yun Che, per quanto fosse debole. Mi stavo persino chiedendo come avesse fatto il Regno della Canzone Glaciale a ottenerne una goccia, ma ora sappiamo che si è trattato di un dono del Regno Luce di Gemma.”


Shui Qianheng raddrizzò la schiena e disse: “Avevo intenzione di regalare quella goccia di Divina Acqua dell’Inizio Assoluto a mia figlia, ma Yun Che era ferito gravemente e non stava guarendo abbastanza in fretta. Anche se si tratta di un tesoro prezioso oltre ogni immaginazione, Yun Che presto diventerà mio genero, quindi non è stato davvero un problema darla a lui.”


“Mia figlia conosce l’amore solo da poco, ma la sua determinazione è già maggiore di quanto mi aspettassi. Non sopportavo l’idea di costringerla a ignorare le sue emozioni, siccome mi ha ricordato molto di quando sua madre mi vide per la prima volta. Inoltre, avevo notato che Yun Che aveva un potenziale enorme nonostante le sue umili origini, ed ero sicuro che in futuro avrebbe superato di gran lunga Luo Changsheng. Dato che fin dall’inizio l’ho trovato di mio gradimento e degno di ammirazione, non mi è dispiaciuta l’idea del fidanzamento.”


“…” le labbra di Yun Che tremarono leggermente: <em>Dannazione, quel vecchio bastardo è davvero bravo a cogliere la palla al balzo! E la sua faccia tosta è ancora più incredibile della mia!</em>


“Il motivo per cui abbiamo deciso di non rendere pubblica la notizia è che non era né il momento né il luogo adatto per un annuncio del genere. Avevo intenzione di dichiararlo ufficialmente dopo la fine dell’Assemblea Profound God.”


Shui Qianheng spiegò con serietà la situazione e confutò senza fatica i dubbi sollevati dall’Imperatore del Brahma. Inoltre, il suo tono era innegabilmente emozionato.


Shui Yinghen si voltò, sovrappensiero, per poi chiedere a Shui Yingyue: “L’Onorevole Padre… è sempre stato… questo genere di persona?”


“…” Shui Yingyue annuì.


Shui Yinghen deglutì rumorosamente.


L’Imperatore dell’Eternità annuì leggermente: “A quanto pare il fidanzamento fra Yun Che e la Principessa del Regno Luce di Gemma è reale, e quella goccia di Divina Acqua dell’Inizio Assoluto era davvero un preziosissimo dono d’amore. Cosa ne pensa, Imperatore del Brahma?”


“Hehe.” L’Imperatore del Brahma sorrise lievemente: “Che storia affascinante. Ma non ha nulla a che vedere col mio desiderio dare Ying’er in sposa a Yun Che.”


“Oh?” L’Imperatore dell’Eternità lo guardò di traverso.


“I più grandi uomini del Regno degli Dei hanno sempre avuto più di una moglie, giusto? Se si fosse trattato di qualunque altra donna, mi sarei infuriato a nome di mia figlia, ma la Principessa del Regno Luce di Gemma è sicuramente degna di condividere lo stesso marito con Ying’er.”


Fu come se un fulmine fosse caduto dal cielo e avesse folgorato tutti i presenti.


L’Imperatore del Brahma aveva davvero accettato di lasciar condividere lo stesso marito a Qianye Ying’er e Shui Meiyin!


Questo significava che Yun Che avrebbe avuto per sé sia la Dea del Brahma che la Principessa del Regno Luce di Gemma… e quel bastardo aveva ricevuto il permesso dall’Imperatore del Brahma in persona!


Neppure l’Imperatore del Drago aveva mai avuto una concubina, sebbene fosse sposato con la Regina del Drago da decine di migliaia di anni!


Eppure, ora quel Yun Che… stava ricevendo un trattamento ancora migliore dell’Imperatore del Drago stesso!


Per molti anni, innumerevoli nipoti di Imperatori Divini, Realm King, Divine Master e persino alcuni Imperatori Divini delle Regioni Orientale, Occidentale e Meridionale avevano corteggiato la Dea del Monarca Brahma, ma erano sempre stati respinti cortesemente dall’Imperatore del Brahma o direttamente ignorati dalla Dea stessa. Era come se non le importasse affatto di tutti loro… in seguito, era diventato quasi impossibile persino vedere una sola volta il suo reale aspetto.


Ma Yun Che… non solo avrebbe sposato la Dea… ma anche la Principessa del Regno Luce di Gemma.


Ancora più frustrante era il fatto che la Dea del Brahma era rimasta in assoluto silenzio per tutta la discussione. Non si era affatto opposta al fidanzamento.


Gli occhi di ogni uomo intorno al Palco degli Dei divennero iniettati di sangue… la loro gelosia bruciava così ardentemente da essere paragonabile a un oceano di lava.


L’Imperatore del Drago aveva sposato la Regina del Drago… ma era l’individuo più potente del Caos Primordiale. Era una coppia unita dai Cieli e nessuno avrebbe mai avuto nulla da ridire.


Ma Yun Che era di umili origini ed era stato addestrato da un Reame Intermedio. Persino ora, era solo al Divine Spirit Realm…


Perché… Perché proprio luiiiiiiiiiiiiiii!?


Quel tizio meritava di essere colpito da un fulmine!


(Aspettate un attimo. Colpito da un fulmine? C’è qualcosa che non quadra in questo…)


Nessuno riusciva letteralmente a immaginare quanto sarebbero stati gelosi e infuriati i più incredibili giovani dei Reami Sovrani, dopo aver scoperto che Yun Che avrebbe sposato la Dea del Brahma, mentre loro non erano riusciti a guadagnarsi neppure un suo sorriso neanche mettendo in gioco la loro vita e il loro onore.
                                


                                



