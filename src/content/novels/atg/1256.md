---
title: Capitolo 1256 – L’Avvertimento dell’Imperatore del Drago
pubDate: 2025-02-27T08:14:48.761Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>


<em><strong>-Alstor</strong></em>


L’Assemblea Profound God si era ufficialmente conclusa, ma lo scalpore che aveva suscitato – ben maggiore rispetto a quello di qualsiasi altra Assemblea Profound God nella storia – era ancora nell’aria.


Questo valeva soprattutto per il campione della Battaglia degli Dei, Yun Che. Il suo nome era già famoso in tutta la Regione Orientale, e le voci su di lui si stavano già diffondendo rapidamente anche nelle regioni Occidentale e Meridionale.


Aveva sconfitto un avversario al Divine Spirit Realm quando lui era al Divine Tribulation Realm, e poi un Divine King quando lui era al Divine Spirit Realm.


Possedeva i poteri divini della Fenice, del Corvo Dorato e della Fenice di Ghiaccio, e aveva fuso insieme due Fiamme Divine, creando una terza fiamma scarlatta che andava oltre ogni comprensione…


Possedeva un’anima di Drago di livello estremamente alto e aveva persino utilizzato una Tecnica della Manifestazione Divina che aveva scioccato tutti i Divine Master…


Quando stava per superare il Divine Tribulation Realm il cielo era diventato nero, e aveva dovuto affrontare una sconcertante Tribolazione di nove stadi…


E nonostante questo era rimasto perfettamente illeso, sebbene quella Tribolazione avrebbe potuto uccidere persino gli Imperatori Divini, dopodiché aveva addirittura ferito gravemente la Fata Guxie con il Fulmine Celeste…


………………..


Ognuno di questi risultati sarebbe stato sufficiente a lasciare senza parole l’intero universo. Per di più, non erano semplici voci. Era successo tutto di fronte agli occhi di chi si trovava al Palco degli Dei e dell’intera Regione Orientale, che l’aveva visto attraverso gli schermi stellari!


In quanto a Luo Changsheng, il precedente miglior Giovane Divino, che tutti si aspettavano vincesse la Battaglia degli Dei e che era diventato il Divine King più giovane nella storia della Regione Orientale, aveva avuto a malapena un istante di gloria prima di cedere al destino e diventare solo una pietra sul percorso di Yun Che. Ancora peggio, l’immagine di sé che aveva costruito nel corso di così tanti anni era andata completamente in frantumi in un giorno solo.


Luo Changsheng era stato una leggenda, ma ora Yun Che aveva preso il suo posto. Anzi, era diventato una vera e propria leggenda vivente agli occhi di tutti. Non aveva scioccato solo i giovani praticanti del mistero, ma anche quelli della generazione più anziana, compresi i membri dei Reami Sovrani.


In particolare, era stata la Profezia riguardo i Veri Dei a sbalordire i Reami Sovrani… l’Imperatore dell’Eternità era impaziente di prenderlo come discepolo personale, l’Imperatore del Brahma voleva dargli in sposa sua figlia, l’Imperatore Shitian gli aveva proposto di andare con lui nella Regione Meridionale e persino l’individuo più potente dell’intero Caos Primordiale, l’Imperatore del Drago, voleva adottarlo…


………………..


Era innegabile che si sarebbe parlato di Yun Che ancora e ancora in tutta la Regione Orientale, anzi, in tutto il Regno degli Dei, per molto tempo. Per descriverlo non c’era davvero nessuna parola migliore di “leggenda”.


Anche se l’Assemblea Profound God ormai si era conclusa, i membri dei vari Reami Stellari non se ne andarono siccome il matrimonio dell’Imperatore degli Dei Lunari si sarebbe tenuto solo due settimane più tardi. Erano già state preparate delle Formazioni Misteriose dimensionali alla periferia del Regno dell’Eternità, così che tutti potessero raggiungere direttamente quello degli Dei Lunari.


Il Regno della Canzone Glaciale era stato avvolto dal caos fino a quel momento. L’atmosfera carica d’entusiasmo e senza precedenti sembrava aver scaldato stranamente persino la neve perenne. I membri della setta della Fenice di Ghiaccio, in particolare, riuscivano a malapena a credere che fosse successo tutto per davvero, e molti di loro erano persino convinti di essere intrappolati in un sogno.


Incredibilmente, la persona relativamente più tranquilla di tutto la setta della Fenice di Ghiaccio era la leggenda stessa, Yun Che… Yun Che non aveva mai immaginato che avrebbe attirato una scioccante Tribolazione di nove stadi. Aveva sconfitto Luo Changsheng dopo aver raggiunto il Divine Spirit Realm, diventando il vincitore della Battaglia degli Dei. Aveva raggiunto il traguardo che si era imposto… ma il prezzo da pagare era stato che aveva attirato l’attenzione di ogni uomo e donna del Regno degli Dei.


I Reami Sovrani avevano quasi ignorato il proprio prestigio pur di convincerlo a entrare fra le loro fila. Questo per chiunque altro sarebbe stato un onore inimmaginabile, ma per Yun Che era un fardello soffocante.


Al momento, Yun Che era seduto in silenzio accanto a un laghetto, riflettendo su qualcosa. Nessuno osò disturbarlo. Figurarsi i discepoli del Regno della Canzone Glaciale che erano giunti fin lì con lui, persino i Maestri di Palazzo o gli Anziani cancellavano di proposito il rumore del loro respiro e la loro aura ogni volta che passavano lì vicino. Temevano di causargli anche solo il minimo disturbo.


Se Yun Che poteva già prima chiedere il rispetto di ogni membro del Regno della Canzone Glaciale, di ogni Anziano e ogni Maestro di Palazzo siccome era il discepolo diretto di Mu Xuanyin, ora… gli sarebbe bastato un cenno del capo per diventare il discepolo personale dell’Imperatore dell’Eternità… il genero dell’Imperatore del Brahma… o persino il figlio adottivo dell’Imperatore del Drago. Ognuno di questi titoli era ben al di sopra del livello dell’intero Regno della Canzone Glaciale.


Una sola persona faceva eccezione, tuttavia.


“A cosa stai pensando?” i passi di Mu Bingyun erano silenziosi, mentre si avvicinava a Yun Che: “Presto la vedrai. Non dovresti essere felice?”


Yun Che cadde dalle nuvole e si riprese dopo qualche istante. Sospirò, poi rispose: “Certo, sono felice di rivederla, ma… non mi aspettavo che tutto diventasse così serio. Ormai non posso semplicemente andarmene e sparire, non oserei. E anche se riuscissi a tornare a casa mia, poi non potrei mai più mettere piede nel Regno degli Dei.”


Mu Bingyun lo fissò seriamente e sussurrò: “Sei una persona davvero speciale, Yun Che. Il discepolo personale dell’Imperatore dell’Eternità… il genero dell’Imperatore del Brahma… il figlio adottivo dell’Imperatore del Drago… ognuno di questi titoli spingerebbe qualsiasi praticante del mistero a fare di tutto per ottenerlo, anche il più determinato, che si tratti di tradire la sua eredità o abbandonare la sua famiglia. E anche in quel caso, lo farebbero senza battere ciglio.”


“Ma tu? Neanche tu hai esitato, ma la decisione che hai preso è stata quella esattamente opposta. Probabilmente stai pensando a come sfuggire all’attenzione di tutti e tornare sul tuo pianeta, vero? Dubito che ci sia qualcuno al mondo in grado di capire il motivo dei tuoi pensieri e delle tue azioni.” Sospirò debolmente Mu Bingyun.


Yun Che aveva lo sguardo fisso davanti a sé, perso nel vuoto, e rispose piuttosto distrattamente: “Negli ultimi anni ho coltivato duramente la mia forza misteriosa all’interno della setta, vero? Tutti devono pensare che io sia molto ambizioso e che brami la via del mistero… proprio come il Fratello Poyun. Ma la verità è che… forse neanche lei mi crederà, ma fin da quando ho iniziato ad allenarmi non ho mai avuto alcuna ambizione. Il mio unico desiderio è sempre stato solo di proteggere le persone a cui tengo e assicurarmi che nessuno faccia loro del male. Ecco perché sono sempre stato costretto a sconfiggere un nemico dopo l’altro, ancora e ancora.”


“Anche quando sono venuto nel Regno degli Dei, non l’ho fatto per vivere in un mondo più grande e dove potessi avere maggiori vantaggi. L’unica cosa che volevo era rivederla, ma… non mi sarei mai aspettato che le cose sarebbero andate in questo modo.”


“…” Mu Bingyun lo fissò, poi sussurrò fra sé e sé a voce molto, molto bassa: “Non mi sorprende che tu abbia così tante amanti… non mi sorprende che la sorellona si sia…”


“Ah?” Yun Che sollevò lo sguardo: “Cosa stava dicendo, Maestra di Palazzo Bingyun?”


Mu Bingyun distolse lo sguardo di riflesso: “Stavo solo pensando a voce alta. Non ero sorpresa quando hai declinato le offerte dell’Imperatore dell’Eternità e di quello del Brahma, ma perché anche quella dell’Imperatore del Drago? Ha dichiarato di fronte a tutti di volerti solo conferire un titolo e che non ti avrebbe costretto a fare nulla contro il tuo volere. La sua protezione sarebbe stata esattamente ciò di cui hai bisogno ora, no? Quindi perché rifiutare? Eri davvero preoccupato di deludere il tuo padre biologico?”


Yun Che scosse la testa: “A questo mondo nulla è regalato.”


“Però posso percepire che lui non vuole niente da te.” rispose Mu Bingyun.


“Forse ha ragione, ma questo non vuol dire che in futuro la situazione non possa cambiare.” Negli occhi di Yun Che comparve un bagliore per una frazione di secondo, poi abbassò la voce: “I Draghi sono orgogliosi per natura, e sono anche molto meno avidi degli umani. Ma… una volta la mia Maestra mi ha insegnato che l’avidità e l’invidia sono istinti impressi nel profondo dell’anima di ogni essere vivente. Mi ha detto di non abbassare mai la guardia di fronte a persone che non conosco davvero… e questo vale anche nel caso dell’Imperatore del Drago Stesso.”


Mu Bingyun: “…”


“Tutti devono credere che l’Imperatore del Drago voglia adottarmi per via di quella cosiddetta Profezia sui Veri Dei, ma non è così.” Le disse onestamente Yun Che: “Il reale motivo per cui vuole adottarmi è la mia anima di Drago.”


“Hai paura che… abbia intenzione di rubartela?” Mu Bingyun inarcò leggermente le sopracciglia: “Ma una vera Anima di Drago può solo essere donata volontariamente. È assolutamente impossibile prendere una con la forza.”


“Lo so.” Lo sguardo di Yun Che si fece piuttosto complicato: “Proprio come lei, anche io posso percepire che l’Imperatore del Drago non abbia alcuna cattiva intenzione. Vuole proteggermi perché la mia anima di Drago è molto speciale, ecco tutto. Però… anche se non desidera la mia anima di Drago, c’è un’altra cosa che potrebbe essere incredibilmente tentato di portarmi via.”


“Di cosa si tratta?” Mu Bingyun aveva un’espressione sorpresa.


Il Midollo del Dio Drago!


Il Midollo del Dio Drago non solo aveva reso quasi indistruttibili le sue ossa, ma continuava anche a generare autonomamente del Sangue del Dio Drago, facendone aumentare sempre di più la quantità nelle sue vene.


L’Imperatore del Drago non poteva rubargli l’Anima del Dio Drago, ma poteva portargli via con la forza il suo Midollo!


Se i Veri Draghi della Regione Occidentale avessero scoperto che possedeva il Midollo del Dio Drago Primordiale… riusciva a malapena a immaginare quali sarebbero state le conseguenze.


“…” Yun Che, tuttavia, non diede voce ai suoi pensieri e neanche Mu Bingyun indagò ulteriormente. Rimasero in silenzio per qualche secondo, poi Mu Bingyun gli chiese: “Yun Che, hai già trovato un modo per ‘tornare a casa’?”


La sua domanda colse Yun Che alla sprovvista. Esitò per un istante, poi annuì e subito dopo disse a bassa voce: “L’Imperatore del Drago è qui.”


“…!?” Mu Bingyun divenne scura in volto e all’improvviso una terrificante pressione scese dal cielo. Nello stesso istante, la percezione spirituale di Mu Bingyun svanì come se non fosse mai esistita… si sentì travolta da un oceano sconfinato.


Un uomo alto e potente apparve senza alcun suono di fronte a Yun Che.


Non era altri che l’Imperatore del Drago in persona.


Mu Bingyun si voltò, scioccata, ma gli altri membri della setta della Fenice di Ghiaccio erano ancora più stupiti di lei. Rimasero con lo sguardo perso nel vuoto, di fronte all’individuo più potente del Caos Primordiale, e si chiesero se stessero sognando.


“Mu Bingyun del Regno della Canzone Glaciale porge i suoi saluti al grande Imperatore del Drago.” Mu Bingyun fece inchinare frettolosamente Yun Che, poi balbettò un saluto. La sua voce fece riprendere tutti dallo stupore, facendo cadere in ginocchio anche loro, sebbene le loro menti fossero ancora più offuscate e confuse che mai.


L’Imperatore del Drago era forte e potente. Era il sovrano a cui persino i quattro Imperatori Divini della Regione Orientale dovevano inchinarsi. Non sarebbe stato un’esagerazione affermare che l’intero Regno della Canzone Glaciale in confronto a lui non fosse altro che un granello di polvere. Quindi, l’unico motivo per cui era disceso in un luogo del genere… doveva essere per incontrare Yun Che.


Se non ci fosse stato Yun Che, probabilmente non si sarebbe neppure ricordato il nome del Regno della Canzone Glaciale.


“Potete andarvene.”


Quelle due parole furono pronunciate con un tono gentile e neutro, ma sembrarono quelle di un oracolo divino. Coi cuori e le menti tremanti, tutti coloro che si trovavano lì vicino se ne andarono ancora prima di realizzare cosa stesse succedendo. Mu Bingyun lanciò un’occhiata a Yun Che, ma non osò dirgli nulla di fronte all’Imperatore del Drago e se ne andò volando.


L’Imperatore del Drago fece un cenno con una mano e all’istante una barriera in grado di isolare il suono avvolse lui e Yun Che.


“Il giovane Yun Che porge i suoi saluti al grande Imperatore del Drago.” Yun Che si inchinò di nuovo.


L’Imperatore del Drago abbassò leggermente lo sguardo e fissò intensamente Yun Che coi suoi occhi da drago, neri e profondi: “Perché hai declinato la mia offerta?”


L’Imperatore del Drago all’improvviso si accigliò leggermente, dopo aver pronunciato quelle parole.


Perché si era appena accorto che il respiro di Yun Che era regolare.


Al contrario della maggior parte delle persone, non aveva bisogno di rilasciare la sua aura per ottenere l’ubbidienza di qualcun altro. La sua sola presenza, la sua sola essenza erano già sufficienti a costringere qualsiasi essere vivente a chinare il capo di fronte a lui.


L’unica eccezione, finora, era stata solo la Regina del Drago in persona.


Ma quel giorno, una seconda persona si era aggiunta alle eccezioni.


Normalmente se qualcuno come Mu Xuanyin, una Divine Master, avesse posto Yun Che anche solo sotto la minima pressione, i suoi muscoli si sarebbero irrigiditi e il suo respiro si sarebbe fatto irregolare.


Tuttavia, la potenza dei draghi era ancora maggiore. Erano le creature più forti dell’intero universo, e a parità di forza misteriosa non c’era niente e nessuno che potesse tenere loro testa.


Sfortunatamente per l’Imperatore del Drago, l’unica cosa che Yun Che non doveva temere era la pressione forza dei Draghi.


Yun Che non si rialzò in piedi. Con ancora il capo chinato, rispose: “Lei è il sovrano dell’universo, grande Imperatore del Drago. Io… semplicemente non ho avuto il coraggio di accettare un dono simile.”


“Non ne hai avuto il coraggio?” domandò l’Imperatore del Drago: “Non hai avuto il coraggio di accettare il mio regalo, ma hai avuto il coraggio di rifiutarlo? Non riesco neppure a ricordare l’ultima volta che qualcuno ha disobbedito così al mio volere.”


Yun Che: “…”


“Alzati pure in piedi. Non sono qui per costringerti ad accettare contro la tua volontà.”


L’Imperatore del Drago non fece alcun movimento visibile, ma una strana energia avvolse Yun Che e cominciò a sollevarlo. Lui non si oppose e lasciò che questa lo facesse alzare in piedi, finché non fu con la schiena dritta, di fronte all’Imperatore del Drago… era vero che non temeva la pressione esercitata dai Draghi, ma questo non vuol dire che in quell’istante non fosse molto nervoso. L’uomo di fronte a lui era l’essere più terrificante del mondo intero. Se l’Imperatore del Drago avesse voluto ucciderlo, gli sarebbe bastato soffiargli contro.


“Dovresti sapere perfettamente perché ho voluto adottarti e perché sono venuto a trovarti con così tanta urgenza.” Affermò l’Imperatore del Drago: “Hai trovato quell’anima di Drago nel mondo in cui sei nato?”


“Esatto.” Rispose direttamente Yun Che.


“Hai anche ricevuto il ‘Sangue’, giusto?” era una domanda, ma dal tono della sua voce era chiaro che ne fosse assolutamente certo.


“Sì.”


“Non devi preoccuparti.” L’Imperatore del Drago sospirò e aggiunse, ancora più gentilmente: “Il Dio Drago Primordiale… chi poteva immaginare che avrebbe davvero lasciato la sua Eredità in un mondo al di sotto del Regno degli Dei. Doveva essere un luogo incredibilmente importante per lui.”


Yun Che: “…”


“Non preoccuparti, non ti farò domande riguardo al tuo passato o al mondo in cui sei nato.” L’Imperatore del Drago sembrava aver intuito quali fossero i dubbi di Yun Che e si abbandonò di nuovo a un profondo sospiro: “Grazie al Sangue del Dio Drago, i membri della mia razza hanno avuto la fortuna di diventare i sovrani indiscussi dell’universo. Tuttavia, nessuno di noi è stato così fortunato da ereditare l’Anima Divina del Dio Drago. All’inizio, credevo che fosse morta e scomparsa insieme a lui, ma a quanto pare ce n’era ancora una traccia da qualche parte nel mondo. Questa potrebbe essere la migliore notizia che la razza dei Draghi abbia ricevuto da innumerevoli anni.”


Le parole dell’Imperatore del Drago provenivano dal profondo del suo cuore. C’erano poche cose al mondo in grado di farlo emozionare così tanto: “Volevo adottarti per proteggere sia te sia l’ultimo frammento dell’anima del Dio Drago che c’è all’interno del tuo corpo. Prometto che non cercherò di costringerti a unirti al mio Regno del Dio Drago, né a fare qualsiasi altra cosa… sei sicuro di non voler accettare la mia offerta?”


“No, ma giuro che questo suo favore resterà impresso nel mio cuore, grande Imperatore del Drago.” Rispose Yun Che.


L’Imperatore del Drago corrugò leggermente la fronte quando sentì quelle parole, ma poi sospirò: “Fa niente. Se non avessi avuto una forza di volontà così incredibile, di sicuro lo Spirito Divino del Dio Drago non ti avrebbe mai donato l’ultimo frammento della sua Anima. Ma devo ricordarti che la libertà assoluta implica anche responsabilità assoluta… sei troppo giovane, credo. Hai più o meno l’età da cui nasce l’ingenuità.”


“Mi ripeterò, per stavolta.” Disse seriamente l’Imperatore del Drago: “Se un giorno crederai che la Regione Orientale non sia più adatta a te, sei libero di venire nel mio Regno del Dio Drago. Con la tua Anima e il tuo Sangue di Drago, sicuramente per te il Regno del Dio Drago sarà il rifugio più sicuro dell’universo!”


“Non dimenticherò le sue parole… a dire il vero, mi ha già garantito una grande protezione semplicemente annunciando di volermi adottare, oltre che regalandomi il Marchio del Dio Drago.” Disse Yun Che.


“Se ne sei davvero convinto, allora devo dirti che stai sottovalutando troppo la Regione Orientale!” la voce dell’Imperatore del Drago divenne piuttosto fredda: “Rispondimi, Yun Che. Basati sulla tua esperienza riguardo alla Regione Orientale, oltre che su tutto ciò che hai sentito, visto, imparato e percepito da quando sei arrivato nel Regno dell’Eternità. Chi credi che sia la persona più pericolosa a cui devi stare attento?”


Yun Che sollevò lo sguardo e ci pensò per un secondo. Poi, rispose francamente: “La Dea del Regno del Monarca Brahma.”


“Oh?” L’Imperatore del Drago venne visibilmente sorpreso da quella risposta, ma sul suo volto comparve immediatamente un sorriso: “Sei davvero degno dell’Anima del Dio Drago. Non mi aspettavo che questa sarebbe stata la tua risposta, siccome non hai avuto praticamente alcuna interazione con Qianye Ying’er… ma hai ragione. Qianye Ying’er è una persona incredibilmente pericolosa, ancora più pericolosa di suo padre, l’Imperatore del Brahma stesso. Tuttavia, è solo una delle minacce a cui devi prestare attenzione. C’è un’altra persona di fronte a cui non devi mai abbassare la guardia…”


“E si tratta dell’Imperatore degli Dei Stellari, l’uomo che fra poco ti porterà nel Regno degli Dei Stellari – Xing Juekong!”
                                


                                



