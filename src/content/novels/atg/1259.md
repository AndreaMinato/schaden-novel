---
title: Capitolo 1259 – Qualcuno che merita di morire
pubDate: 2025-02-27T08:14:48.762Z
tags:
    - atg
---


<em>Capitolo regolare,
0 capitoli in coda, 0/10 donazione,
-Schadenfreude</em>


Caizhi lasciò il palazzo del lupo e si trattenne dal piangere finché non atterrò. Si sentiva maltrattata, ma non voleva discuterne e fare arrabbiare ulteriormente Jasmine.


Si asciugò le lacrime, lasciando due lunghi rivoli sul suo viso bianco come la neve. Dopodiché vide gli Dei Stellari Moonflower e del Demone discendere dal cielo... Era chiaro che stessero tornando dal regno dell'Eternità.


"Oh?" La vista di un Dio Stellare era così potente che entrambi capirono che Caizhi era contrariata e che aveva appena pianto. Moonflower sorrise allegramente dicendo: "Oh cielo?! Cos'è successo alla nostra principessina? Chi ha il coraggio di fare piangere la nostra principessina? Mi duole il cuore solo a guardarti."


Il viso del Dio Stellare Rose non mostrava il minimo interesse... Dato il temperamento di Caizhi, se non fosse andata a maltrattare gli altri sarebbe stato già positivo. Così la sola persona che poteva farla soffrire era Jasmine.


Caizhi cercò di asciugarsi le lacrime con fare agitato. Il suo sguardo passò da Rose a Moonflower. La indicò e disse con tono stizzito: "Moonflower! Vieni nel tuo palazzo della Polvere di Stelle e duella con me! Subito!!"


"Aah?" Moonflower strinse gli occhi. "Principessina, non devi sfogare la tua rabbia su di me solo perché sei stata maltrattata. Se facessi un errore imprudente e ti ferissi, sarebbe davvero un grande crimine."


"Umpf! È un ordine, osi disubbidire?!" Le sopracciglia di Caizhi si alzarono. Sembrava che avrebbe iniziato immediatamente a combattere se non avesse esaudito la sua richiesta.


Moonflower ritrasse lievemente il collo, mostrò un'espressione impaurita mentre scoccava un'occhiata verso il Dio Stellare del Demone per impietosirlo: "Rose, che ne dici se giochi tu con la principessina? Io non oserei."


Il Dio Stellare del Demone si girò per poi dire: "È raro che sua altezza Caizhi sia così di buon umore, così dovresti seguire i suoi ordini e fare come ti è stato detto."


Dopo aver finito di parlare, il Dio Stellare del Demone volò via e svanì dalla loro vista in un batter d'occhio.


"Ah, gli uomini dopotutto sono delle creature così volubili." Mormorò Moonflower con un tono cupo e risentito: "Bene, bene. Naturalmente non oserò disubbidire agli ordini della nostra principessina. Giocherò con te per un po'."


Moonflower piegò con grazia le dita mentre una luce color verde giada danzò sulla sua mano. "Ora che ci penso, sono molto curiosa di quanto sia cresciuta la nostra principessina... è qualcosa che interessa perfino all'intero regno sovrano sai."


.....


Dopo che Yun Che aspettò per un'ora, fu guidato da Zing Ling nel posto dov'erano l'Imperatore e gli Dei Stellari.


Durante l'assemblea, l'Imperatore aveva portato quattro Dei Stellari. Quello del veleno e del Demone erano già tornati nel loro mondo e gli altri due...


Alla sua sinistra c'era un uomo basso che sembrava molto magro, ma che possedeva la più grande forza fisica tra i dodici Dei Stellari, il Dio Stellare della Forza, Shen Hu!


Alla sua destra c'era un vecchio dai lineamenti gentili: il Dio Stellare dell'Origine Tumi. Si diceva che avesse già più di quarantamila anni e che fosse il saggio e il maestro dell'imperatore. Era la persona più rispettata e stimata dall'imperatore ed era stato in gran parte grazie a lui che il capo degli Dei Stellari Xing Juekong era diventato imperatore.


Durante questa assemblea Profound God, tutti potevano vedere che il Dio Stellare dell'Origine era alla pari con l'Imperatore.


"Yun Che del Regno della Canzone Glaciale porge i suoi saluti all'Imperatore degli Dei Stellari, al signore dell'Origine e al signore della Forza."


Yun Che salutò con rispetto e riverenza, ma non perché fossero persone importanti... ma perché uno di loro era il padre di Jasmine e l'altro era stato il suo maestro prima che diventasse una Dea Stellare.


Gli sguardi degli Dei Stellari e delle loro rispettive guardie rimasero su Yun Che per molto tempo e, anche se Yun Che era un giovane dalle origini umili, i loro sguardi non contenevano la minima arroganza o disprezzo per una creature inferiore... Questo perché Yun Che aveva sconvolto il mondo durante l'Assemblea Profound God.


Il fatto che aveva scelto il Regno degli Dei Stellari poteva essere già considerato un onore per loro... Dopotutto, perfino l'Imperatore dell'Eternità, quello del Brahma Celeste e del Drago avevano cercato di invitarlo.


"Eheheh, non c'è bisogno di fare cerimonie." Disse l'imperatore ridacchiando mentre alzava una mano: "Yun Che, io, l'Imperatore degli Dei Stellari, invito raramente degli estranei nel mio regno. Sei il primo membro proveniente da un regno stellare intermedio che viene invitato da quasi mille anni. Tuttavia si può dire che tu sia l'ospite più importante e onorato da migliaia di anni."


Yun Che disse frettolosamente: "Sono intimorito, non merito una tale lode."


Fu in quel momento che poté guardare attentamente l'Imperatore.


In quanto uno dei quattro divini capi della Regione Orientale, l'Imperatore degli Dei Stellari aveva un'aura potente anche quando non era arrabbiato. Eppure allo stesso tempo non era un'energia troppo opprimente. Questo valeva particolarmente per i suoi occhi che, nonostante sembrassero degli specchi d'acqua brillanti, sembravano contenere un'aura tagliente che poteva trapassare lo spirito di una persona con un'occhiata.


I suoi capelli erano di un comune colore nero, mentre quelli di Jasmine erano scarlatti.


"È mio padre ed è anche la persona che odio di più al mondo. Uno dei motivo per cui non desidero tornare indietro è perché non voglio più vedere la sua faccia che mi riempie di odio e rabbia!"


"..." Yun Che si ricordò delle parole che Jasmine aveva detto molti anni fa, riempiendolo di una serie di emozioni contrastanti.


La parola "padre" era qualcosa che considerava estremamente sacra. Sia il suo vero padre Yun Qinhong, che colui che lo aveva adottato, Xiao Ying, erano entrambi uomini per cui provava estrema gratitudine e riverenza. Ma per Jasmine era un incubo di cui non si poteva sbarazzare. Lo menzionava molto raramente e ogni volta provava risentimento e odio... ed erano estremamente intensi.


"Eheh, se sei davvero il figlio del cielo, allora non importa cosa, sei sicuramente un onorabile ospite!" Il Dio Stellare dell'Origine stava ancora esaminando Yun Che mentre rideva allegramente.


Sia la sua postura, che il suo sguardo o il tono della voce, erano tutti pieni di calore e gentilezza. Chiunque lo avrebbe guardato avrebbe pensato che fosse un vecchio gentile e nessuno si sarebbe immaginato che fosse uno degli Dei Stellari.


L'Imperatore disse: "Il Regno degli Dei Stellari è piuttosto lontano da quello dell'Eternità. Ma se usiamo la formazione dimensionale che connette i quattro regni, raggiungeremo la nostra destinazione in un istante. Se non hai altre questioni di cui occuparti, possiamo partire insieme immediatamente."


Yun Che rispose subito: "Lascerò tutto nelle mani dell'Imperatore degli Dei Stellari."


Un qualsiasi coltivatore di nemmeno trent'anni, un mero abitante di un regno stellare intermedio, indubbiamente sarebbe stato pieno di paura di fronte ad una persona del genere. Eppure Yun Che provava solo impazienza... all'inizio aveva sentito ansia, ma la voglia di rivedere Jasmine aveva sovrastato ogni altra emozione.


Quando riguardò Yun Che, le sopracciglia dell'Imperatore degli dei Stellari fremettero quasi impercettibilmente, poi si alzò e disse: "Partiamo. Xing Ling, Yun Che è il nostro onorato ospite, devi stare sempre accanto a lui a proteggerlo. Non può esserci il minimo incidente."


"Sì!" Gridò Zing Ling mentre accettava solennemente i suoi ordini.


.....


Il Regno degli Dei Stellari, palazzo della Polvere delle Stelle.


Questo posto era uno spazio vuoto che sembrava estendersi a vista d'occhio. Solo delle briciole luminose riempivano questo ambiente dall'aspetto sconfinato.


Eppure in questo spazio meraviglioso e misterioso stava avvenendo una battaglia terrificante.


Un'aura scioccante si irradiò dal corpo di Caizhi mentre brandiva il suo spadone blu scuro grosso il doppio di lei. La lama non aveva filo, né una punta, a volte sembrava fatto d'acciaio, altre volte del vetro colorato, in certi momenti irradiava una brillante luce blu scuro e altre volte si anneriva completamente.


La Sacra Spada del Lupo!


Schink!!


Mentre la lama danzava nell'aria, lo spazio attorno si squarciò. Una potente corrente maestosa fluì giù come una galassia di stelle e, in un batter d'occhio, un'area di centinaia di chilometri fu devastata completamente. Lo spazio si frantumò in piccoli pezzi e perfino le leggi dello spazio stesse iniziarono a distorcersi e a collassare.


Questo era il potere della Dea Stellare del Lupo. Era tra l'energia più potente nella Divina Regione Orientale, così formidabile da poter seminare distruzione per il mondo.


Ma sotto una pioggia di energia del genere, rimaneva ancora un piccolo mondo verde giada. Anche mentre il potere del Lupo squarciava il cielo e faceva a pezzi il suolo, non riusciva comunque a distruggere questo piccolo mondo. Inoltre in quel momento decine di raggi di luce scattarono da questo ambiente verde, si trasformarono in strani viticci che trafissero il potere del lupo celeste.


Crack!!


Si formò un buco nel dominio protettivo di Caizhi, facendole provare un dolore insopportabile.


BANG!!!


Dopo un'enorme esplosione, si formò un gigantesco vortice spaziale. Questo fece tremare violentemente Caizhi mentre evitava a stento dei colpi, ma la Sacra Spada del Lupo volò via dalle sue mani. I viticci verdi sfrecciarono dalla fessura nello spazio e avvolsero l'arma e in un istante soppressero completamente il suo potere.


Caizhi discese dal cielo ansimando. Il suo potere era ancora troppo immaturo, così le era difficile perfino eguagliare Moonflower. Riuscire a ferirla entro cento secondi era qualcosa di ancora troppo arduo per lei.


Moonflower fece gesto di avvicinarsi e la Sacra Spada del Lupo fluttuò lentamente di fronte a lei. Disse con un'espressione soddisfatta: "Ah la principessina è davvero all'altezza della sua reputazione. Sei migliorata di nuovo di molto dall'ultima volta in cui abbiamo duellato. Se il nostro re lo scoprisse, sicuramente ne sarebbe davvero soddisfatto."


Caizhi strinse i pugni mentre il suo respiro diventava ancora più affannato.


"È solo che paragonata a sua altezza Xisu, sei ancora di gran lunga inferiore." Disse languidamente Moonflower. "Anche se la nostra principessina è ancora più compatibile con il lupo celeste... il nucleo' del potere del lupo celeste è incompatibile con la nostra principessina."


"Odio e risentimento..." Moonflower strinse gli occhi mentre mostrava un sorriso falso. "Tutti quegli anni fa sua altezza Xisu si è precipitato da solo nel Regno degli Dei Lunari e ha ucciso dodici Divine Sovereign, tre emissari divini e ha anche ferito gravemente due grandi Dei Lunari. Ha ottenuto un risultato così splendido e incredibile in battaglia."


"Gli Dei Stellari sono più o meno allo stesso livello degli Dei Lunari. Inoltre, quando sua altezza Xisu ha affrontato quegli Dei Lunari, era solo lievemente più forte di loro. Così perché è riuscito a ferire gravemente due Dei Stellari che si stavano coalizzando contro di lui? La risposta è a causa dell'odio e del risentimento!"


"Durante l'Era degli Dei, il Dio del Lupo Celeste è stato sigillato e imprigionato in una prigione infernale per più di centomila anni. L'estremo odio e risentimento causato dal suo imprigionamento ha causato la nascita di un potere divino nel Dio Stellare del Lupo e quando è uscito dalla prigione, ha fatto nascere il Tomo del Dio della Prigione. Di conseguenza, più è grande il proprio risentimento e odio, maggiore sarà il potere del Lupo Celeste."


"Ma la nostra principessina è nata in una buona famiglia, così sei stata spensierata e fortunata per tutta la vita. In effetti puoi fare ciò che vuoi con gli altri, ma nessuno ha il coraggio di maltrattare la nostra principessina. Così che ne sapresti dell'odio e del risentimento? Ahimè..."


Caizhi stese la mano e una luce misteriosa brillò tra di loro. Dopodiché la Sacra Spada del Lupo si liberò dai viticci verdi e volò accanto a lei.


Fu in quel momento che i suoi occhi iniziarono a mostrare un bizzarro cambiamento. In quelle pupille brillanti, iniziò a manifestarsi una lieve luce rossa che assomigliava a quella dello sguardo di Jasmine.


"Cosa ne sai... se conosco o no l'odio o il risentimento..."


Mormorò tra sé e sé la ragazza.


"Oh?" In un batter d'occhio Moonflower apparì di fronte a lei, ma rimanendo nella sua postura seducente.


Caizhi stese di nuovo la mano brandendo la Sacra Spada del Lupo. Anche se le sue mani delicate erano bianche come il latte e morbide come quelle di un bambino, stavano stringendo la spada più terrificante dell'intera Divina Regione Orientale.


"Anche se non ho mai visto mia madre, non dimenticherò mai com'è morta... Quando ero piccola, non avevo mia madre a proteggermi e il mio talento naturale nella via del mistero era scarso! Non dimenticherò gli sguardi freddi e i maltrattamenti che ho sopportato allora! Se non fosse stato per la protezione di mia zia, del mio fratellone e della mia sorellona, che mi consideravano parte della loro famiglia, io, la cosiddetta principessina del Regno degli Dei Stellari, forse sarei stata abbandonata chissà dove. E quel cosiddetto mio onorabile padre non mi avrebbe degnato di uno sguardo, nemmeno se fossi morta."


Moonflower: "..."


"La zia che mi ha cresciuto è morta, così come posso non provare odio... Il mio fratellone è morto, così come posso non provare odio... E alla fine perfino la mia sorellona è stata avvelenata a morte..."


"Ero come una calamità e sembrava che ogni mio caro mi avrebbe lasciato... Dodici anni fa, quando ho sentito che la sorellona è stata avvelenata a morte nella Divina Regione Meridionale, anche se avevo solo sette anni... ho provato più odio e risentimento di chiunque altro."


"Per questo l'unica cosa che mi è rimasta al mondo è l'odio... Odiavo questo mondo, vi odiavo tutti, ma sopratutto odiavo me stessa!!"


RUUUUUMBBB...


Lo spazio attorno iniziò a tremare all'improvviso senza motivo.


Due luci scarlatte spuntarono dalla punta della sacra spada. I bagliori assomigliavano allo sguardo folle e assetato di sangue di un lupo impazzito.


Il sorriso seduttivo di Moonflower iniziò a scomparire e cominciò ad accigliarsi... mentre parlava con quella voce bassa e priva di emozione, l'aura di Caizhi cambiò completamente. Quella ragazza spensierata scelta dalla legge celeste per ereditare il potere del Lupo Celeste, quell'innocente ragazza che aveva uno spirito un po' astuto e birichino, all'improvviso sembrò trasformarsi in un diavolo appena destato da una lunga ibernazione. Il suo odio e la sua crudeltà scioccarono e allarmarono Moonflower.


"Forse questo è il vero motivo per cui ero così compatibile con il potere divino del Lupo Celeste."


Queste parole fecero alzare all'improvviso le sopracciglia di Moonflower per poi riabbassarsi lentamente. "Sembra che ti abbia sempre sottovalutato. Ah, così in realtà il Dio Stellare che sembra più innocente e puro è il più terrificante tra tutti noi, eheheheh."


"Eheh, la sorellona o i suoi cari non devono avere paura di me, ma gli altri... Potresti avere ragione, forse sono davvero la più terrificante, eheheheh..."


Una risata splendida e dolce risuonò, ma il sorriso di Caizhi fece inquietare Moonflower. Si piegò tenendo le mani al petto mentre parlava: "Ho assistito al miglioramento della nostra principessina. Giocherò di nuovo con te la prossima volta... e spero che la prossima volta mi sorprenderai di nuovo."


"Non c'è bisogno di una prossima volta!"


Un'energia estremamente intensa bloccò Moonflower. La Sacra Spada del Lupo si sollevò lentamente e una potenza incredibile riempì il vuoto.


"Hai assolutamente ragione. Il nucleo del potere divino del lupo celeste è odio e risentimento. È solo per questo che posso..."


La voce di Caizhi non era tesa, ma l'aura attorno a Moonflower cambiò drasticamente, facendola arretrare di scatto.


"La terra... si addolora... il cielo... è ferito..."


"Solo... odio... senza... cuore..."


Caizhi chiuse gli occhi mentre cantilenava lentamente. La figura del lupo celeste dietro di lei diventò da blu scuro a scarlatta... in un istante Moonflower sentì il suo spirito tremare e il mondo intero sembrò trasformarsi in una sconfinata prigione da cui non sarebbe mai potuta scappare.


"Spada Crudele che Lacera il Cielo!!"


Per la prima volta durante questo scontro, i lineamenti civettuoli e splendidi di Moonflower cambiarono mentre assisteva alla scena. "Non è possibile... sua altezza Xisu ha avuto bisogno di nove secoli per farlo. Tu hai avuto questo potere da soli sette anni, come hai..."


Moonflower era piena di incredulità, ma iniziò a reagire. Attivò velocemente il suo potere divino mentre metteva da parte il suo atteggiamento prima languido e indolente, e si concentrò sull'attacco di fronte a lei...


Ma in quell'istante un tintinnio risuonò nelle orecchie delle due.


Ding!


Una figura apparì tra di loro. Una lunga e sottile linea rossa apparì dietro di lei e la trapoassò, rimanendo ferma a mezz'aria per molto tempo.


Caizhi aprì gli occhi e mostrò uno sguardo sorpreso. Moonflower non si mosse, come se fosse rimasta congelata e il suo potere divino scomparì silenziosamente.


L'intero mondo sembrava completamente immobile.


"Sor... Sorellona?" Caizhi guardò la figura apparsa di fronte a lei con sguardo vacuo. L'odio, il risentimento che aveva radunato si dissiparono, rimpiazzati dal panico e dalla confusione.


Pupille rosse e lunghi capelli scarlatti... Sorprendentemente, era Jasmine!


Moonflower non riusciva a muoversi e il suo sguardo seduttivo sparì lentamente.


"P... e... r..."


Le labbra di Moonflower non si mossero e la sua voce sembrava roca e secca, piena di una confusione che si sarebbe portata fino alla morte.


Jasmine non si girò, ma il suo sguardo era freddo e distaccato mentre dichiarava: "Perché meriti di morire!"
                                


                                



