---
title: Capitolo 1260 – La Dea Stellare del Veleno Muore
pubDate: 2025-02-27T08:14:48.762Z
tags:
    - atg
---


<em>Capitolo regolare,
0 capitoli in coda, 0/10 donazione,
-Schadenfreude</em>


Queste parole impassibili decretarono la morte di una Dea Stellare. Lo sguardo di Moonflower divenne gradualmente vacuo mentre si rendeva conto di qualcosa nel suo ultimo momento di lucidità...


"Che... quel Yun Che... sia..."


Jasmine si girò lentamente. La luce rossa nei suoi occhi brillò mentre muoveva il dito.


Una scia di vento sfiorò il corpo di Moonflower.


Era così tenue, capace solo di poter spostare solo una foglia secca. Ma dopo essere entrata in contatto con il corpo di Moonflower, iniziò a dissiparlo all'improvviso... come un mucchio di scatole di legno fatte a pezzi dalle raffiche.


Fu in quel momento che la linea rossa sul corpo di Moonflower scomparì.


La Dea Stellare del Veleno... era morta!


In un solo istante il suo corpo e il suo spirito erano stati ridotti in innumerevoli piccoli frammenti, lasciando una pozza di sangue e acqua mentre il suo corpo si dissipava. Erano pezzi così piccoli che nemmeno la persona che le era più familiare sarebbe riuscita a trovare tracce di lei.


Il pugnale che Jasmine teneva tra le dite svanì silenziosamente... Anche se il suo corpo era scarlatto, non era macchiato nemmeno da una sola goccia di sangue. Inoltre questa lama aveva un nome che avrebbe fatto tremare di paura tutte le persone del Regno degli Dei...


La Lama Ammazza Dei!


"Sor... Sorellona..."


Caizhi era mortalmente pallida ed era chiaro che fosse scioccata e spaventata da questi eventi inaspettati.


Anche se detestava Moonfloser... era comunque una Dea Stellare.


La sua morte non avrebbe solo scioccato il regno. Era un evento incredibile che avrebbe stravolto l'intera Divina Regione Orientale.


In confronto a Caizhi che aveva subìto un grande shock, Jasmine era piena di calma e indifferenza. Era così tranquilla che sembrava aver schiacciato solo una mosca irritante. Quando arrivò di fronte a Caizhi, la sua espressione divenne molto più gentile e dolce: "Mi dispiace... ti ho usato."


"Sorellona, mi... hai fatto duellare contro di lei, così da poter..." La voce della ragazza tremò.


Jasmine annuì lievemente: "Moonflower era una persona insidiosa e astuta. Se te l'avessi detto in anticipo, anche se recitassi estremamente bene, probabilmente avrebbe scoperto che c'era qualcosa di strano."


Caizhi aprì le labbra, ma non emise nessun suono per molto tempo.


"Moonflower e Rose sarebbero arrivate in anticipo, così ho calcolato il momento in cui sarebbero arrivate e ti ho mandato da loro... Il punto di forza di Rose stava nella sua forza mentale, che è anche il tuo punto debole. Inoltre detestavi Moonflower e quindi sicuramente l'avresti scelta come avversaria."


"Inoltre Rose adora sua sorella e la prima cosa che avrebbe fatto una volta tornato sarebbe stato di andare a vedere Zi Wan. Di conseguenza, non avrebbe scelto nemmeno di guardare il duello."


"Siamo nel Regno degli Dei Stellari, il palazzo della Polvere delle Stelle. Così è il posto in cui tu e Moonflower vi sareste sentite più al sicuro. Anche se non saresti riuscita a battere Moonflower, non avrebbe osato essere distratta mentre ti affrontava... mi sono nascosta qui e ho aspettato una buona occasione per ucciderla."


"..." Caizhi ne fu confusa, il suo sguardo era ancora fisso sulla pozza di sangue e acqua. Non riusciva ancora a credere che fosse l'unico resto della Dea Stellare del Veleno, senza nemmeno aver lasciato un corpo da seppellire...


"M-ma... lei... lei..."


"Non devi preoccuparti." Jasmine la consolò. "Moonflower meritava di morire da molto tempo. Per quanto riguarda quel vecchio malvagio... Umpf, non avrà comunque il coraggio di farmi nulla."


.....


Accompagnato dal seguito dell'Imperatore degli Dei Stellari, finalmente Yun Che arrivò nel regno in cui aveva desiderato così tanto entrare.


In quanto Sovrano, il Regno dell'Eternità aveva una posizione superiore a quella del Regno degli Dei Stellari, ma Yun Che era molto più agitato e inquieto in questo luogo.


Perché era il posto in cui Jasmine era nata e in cui era al momento.


Quando era entrato nel Regno dell'Eternità, la prima impressione che aveva avuto Yun Che era di essere entrato in qualche sorta di piano celestiale. Ma fu in quel momento che capì davvero cosa voleva dire entrare in un regno paradisiaco.


Il mondo di fronte a lui era avvolto dalle nuvole e dalla nebbia, innumerevoli palazzi e montagne celesti fluttuavano tra di loro. Briciole di luce costellavano lo spazio tra il cielo e la terra, simili a lucciole e a stelle.


Proprio come nel Regno dell'Eternità, anche l'energia spirituale del piano degli Dei Stellari era incredibilmente densa e pura. Camminare in questa aura era come immergersi in pura acqua di sorgente, rischiarando la mente e il cuore. Sotto questa copertura, si potevano vedere innumerevoli fiori celesti e strani piante, e innumerevoli tesori inestimabili.


Si poteva sentire il gorgoglio dell'acqua mentre innumerevoli sorgenti spirituali fluivano dalle montagne celesti piene di un bagliore propizio, schizzando fino alle nuvole.


Questo posto... era il Regno degli Dei Stellari...


<em>Un posto splendido e adorabile come un regno celestiale... Non c'è da meravigliarsi che abbia potuto produrre e crescere una persona come la mia Jasmine...</em>


"Yun Che, questo è il Regno degli Dei Stellari. Non devi sentire l'urgenza o la pressione di andare a coltivare l'Ombra del Dio Stellare, puoi andare a rilassarti e divertirti ad esplorare questo regno."


"Capisco." Rispose Yun Che.


L'Imperatore degli Dei Stellari si girò e sorrise lievemente: "Ho sentito che provieni da un pianeta dei piani inferiori. Si chiama Nettuno, vero?"


Yun Che sussultò per poi dire con tono impassibile: "E pensare che l'Imperatore degli Dei Stellari sa delle mie origini. Ne sono fin troppo onorato... e intimorito."


"Eheheh, ora che sei stato definito un figlio del cielo, la situazione è molto diversa rispetto a prima. Quindi è naturale che le persone vogliano sapere dove sei nato." L'Imperatore degli Dei Stellari roteò gli occhi. "Non sono disceso nei piani inferiori per molti anni, così non ho mai sentito parlare di questo Nettuno. Non ho idea di che sorta di pianeta sia, che possa essere..."


Prima che finisse di parlare, l'imperatore tremò e la sua espressione cambiò drasticamente.


Solo un evento incredibile avrebbe potuto destare una reazione così intensa da quest'uomo. Anche il Dio Stellare dell'Origine fu scioccato da questa reazione e chiese con tono profondo: "Cos'è successo?"


L'espressione dell'Imperatore degli Dei Stellari si rabbuiò e dopo molto tempo disse con tono cupo: "Moonflower... è morta!"


"Cosa?!" Il Dio Stellare dell'Origine sussultò e impallidì per lo shock: "Chi? Chi è stato?!"


I dodici Dei Stellari non erano solo un simbolo della forza per il regno, erano anche le loro colonne portanti. Se ne fosse morto uno... agli occhi del regno non c'era un evento più importante di questo.


Ma chi poteva uccidere un Dio Stellare? Chi avrebbe osato farlo?!


"Moonflower... è stata uccisa da qualcuno in un istante."


Quando il Dio Stellare dell'Origine sentì queste parole, la sua espressione cambiò nuovamente.


Nell'intero Regno degli Dei esisteva solo una persona che poteva uccidere un Dio Stellare in un mero istante!


La Dea Stellare del Massacro!!!


Tra i dodici Dei Stellari, se uno avesse parlato di un confronto faccia a faccia, tutti sapevano che quello del Lupo sarebbe stato il più potente, mentre quello del Massacro sarebbe stato il più debole.


Tuttavia il Dio Stellare più terrificante era proprio quello del Massacro.


Perché il suo punto di forza non stava nelle sue capacità combattive, ma di assassinio!


Il potere esplosivo e la capacità di occultamento del Dio Stellare del Massacro era ineguagliabile. Nel momento in cui si nascondeva con la sua Lama Ammazza Dei, sarebbe diventata l'entità più terrificante dell'intero universo. Se non avesse agito, non sarebbe successo nulla, ma una volta che avesse attaccato, gli dei e i budda sarebbero morti.


Anche una persona forte come la Dea Stellare del Veleno era stata uccisa in un istante. Se qualcuno avesse sentito di una storia del genere, avrebbe pensato sicuramente alla Dea Stellare del Massacro! Perché in tutto l'universo solo lei sarebbe riuscita a farlo... e sicuramente non c'era un'altra persona capace di eguagliarla.


"Andiamo!"


L'Imperatore degli Dei Stellari si levò in volo, svanendo in un batter d'occhio.


"Proteggi Yun Che!"


Gridò il Dio Stellare dell'Origine Tumi che seguì frettolosamente l'imperatore.


"...Cos'è accaduto?" Chiese con sospetto Yun Che.


"Non ne ho idea." Disse Xing Ling accigliato mentre rispondeva a bassa voce: "L'espressione dell'imperatore era davvero accigliata, dev'essere successo qualcosa di grosso."


BOOM!!


Le porte del Palazzo della Polvere delle Stelle si aprì di colpo e l'imperatore si precipitò dentro. Vide subito la pozza d'acqua e il sangue... sulla sua superficie si increspava ancora il resto dell'aura divina di Moonflower.


E accanto c'erano entrambe le sue figlie... Jasmine e Caizhi.


"Eheh, è stato veloce." Disse con tono derisorio Jasmine, con un sorriso freddo. "Quando mio fratello è morto tutti quegli anni fa, non ti ho visto reagire così velocemente."


Mentre lo spazio si distorceva, il Dio Stellare dell'Origine Tumi aveva seguito l'imperatore e la sua espressione cambiò drasticamente quando vide la scena del crimine.


"Tu..." L'espressione dell'imperatore si incupì mentre il suo corpo tremava, era già sul punto di scoppiare di rabbia. Il Dio Stellare dell'Origine si precipitò di fronte a lui: "La prego di trattenere la rabbia per un po'. Ci dev'essere un motivo per questo! Prima sentiamo le giustificazioni di sua altezza Jasmine!"


"..." Il petto dell'imperatore si sollevava e si abbassava con tale intensità che sembrava stare per scoppiare. Era riuscito a contenersi, ma la sua espressione e il tono della sua voce era diventato estremamente cupo e pesante: "Tu... hai davvero..."


"Caizhi, questo non ha niente a che fare con te, puoi andare." Disse all'improvviso Jasmine.


"Uh?" Caizhi alzò lo sguardo e disse con tono spaventato e debole: "Sorellona..."


"Vai via!" Il tono di Jasmine divenne serio e solenne.


"C... capisco." Caizhi sussultò e rispose frettolosamente per poi ubbidire.


"Oh... aspetta un momento." A Jasmine venne un'idea e la fermò. Guardò l'Imperatore per poi dire: "Ho sentito che stavate portando una persona che è arrivata al primo posto del torneo e che mi hai chiesto di insegnargli personalmente l'Ombra del Dio Stellare. Umpf, anche se hai preso questa iniziativa con spudoratezza, in realtà è stata una rara buona idea da parte tua, perché anche a me interessa questo figlio del cielo che ha attirato una tribolazione di nove livelli."


L'imperatore: "...?"


"Caizhi, dopo che partirai, porta quella persona, che è al fianco di Xing Ling, nel mio palazzo. Dì loro che è un mio ordine!"


"Ah... sì!" Disse Caizhi un po' stordita mentre lasciava il palazzo della Polvere delle Stelle.


Quando l'imperatore aveva detto che la Dea Stellare del Massacro avrebbe insegnato personalmente la tecnica, era stata una finta, in realtà aveva intenzione di indurre Yun Che a venire nel Regno degli Dei Stellari. Era sicuro che la Dea Stellare del Massacro avrebbe rifiutato sicuramente, eppure non pensava che avrebbe presto l'iniziativa di invitare quella persona.


Ma al momento stava ribollendo di rabbia per la miserabile morte di Moonflower, così dove avrebbe trovato l'energia per preoccuparsi di Yun Che? Ruggì per poi esclamare: "Perché hai ucciso Moonflower?!"


"Perché era una bruttura per me." Disse con un freddo sorriso Jasmine: "È un motivo abbastanza valido?"


"Tu..."


"Mio re, per favore calmi la sua ira!" Il Dio Stellare dell'Origine disse con voce gentile: "Sua altezza Jasmine, il nostro re può tollerare le sue malefatte, ma uccidere un Dio Stellare, questo è..."


"Tumi!" Jasmine spostò lo sguardo verso di lui, la luce irradiata dai suoi occhi trapassò il suo spirito come un coltello insanguinato: "Sto parlando a questo vecchio malvagio, non puoi interrompere! Se non vuoi stare zitto e ascoltare, allora esci fuori!!"


Tumi si irrigidì.


Non solo era il tutore imperiale dell'attuale imperatore, era anche la persona che aveva guidato e istruito Jasmine quando era piccola e non aveva ancora ereditato il potere del Dio Stellare del Massacro. Quindi poteva essere considerato almeno per metà anche un suo maestro.


Durante questo periodo, Tumi era stato una delle persone che Jasmine aveva rispettato e riverito.


Ora però, nello sguardo della ragazza c'era solo freddezza e un terrificante intento omicida.


Le labbra di Tumi tremarono e poi distolse lo sguardo dalla ragazza. Si girò e sospirò senza osare dire un'altra parola.


"Jasmine! So che ti ho fatto un torto, così sono stato estremamente tollerante nei tuoi confronti. Tollero le tue assurdità e la tua rabbia, ma tu... tu..." Il Dio Stellare stava tremando. Moonflower era morta così. Anche se era l'imperatore, aveva ancora difficoltà ad accettare questo fatto: "Hai davvero ucciso Moonflower... Ti rendi conto di quanto è grande il tuo crimine?!"


"E allora? Che hai intenzione di fare?" Jasmine incrociò le braccia al petto e rimase impassibile. La sua espressione diventò piena di disprezzo mentre diceva: "Vuoi uccidermi? O distruggerai la mia coltivazione?"


"Tu..." L'Imperatore degli Dei Stellari fremette ma non disse nulla.


Il sorriso di Jasmine si riempì di ulteriore derisione. Strinse gli occhi e disse con tono languido. "Allora mi hai giurato che finché avessi sostenuto la tua cerimonia, mi avresti garantito tre richieste. La mia prima richiesta era di nascondere tutto a Caizhi. Me l'hai promesso e in effetti l'hai rispettata."


"In tal caso, ti dirò la mia seconda richiesta... è di uccidere Moonflower!"


L'imperatore: "..."


"Anche se mi hai disgustato, sei comunque il divino imperatore di un regno sovrano, quindi non ti rimangerai la parola, vero? Inoltre per non darti problemi, il nostro onorabile imperatore, e farti preoccupare, ho preso l'iniziativa di sbarazzarmi di lei. Va bene se non mi ringrazia, ma mi hai gridato contro e hai fatto un tale baccano... Ah, sei proprio buono nei confronti di questa puttana, vero? MOLTO MEGLIO... DI COME LO SEI STATO CON MIA MADRE!"


Queste parole furono pronunciate con freddo odio e intento omicida.


Crack, crack, crack...


L'imperatore degli Dei Stellari strinse i pugni fino a farli crepitare.


BOOOM!!


L'imperatore mosse la mano e una luce divampò con un ruggito. Il sangue e i resti di Moonflower scomparirono finché non ne rimase traccia.


L'Imperatore degli Dei Stellari mosse la manica per poi girarsi e andarsene in silenzio.


"Devi ricordarti di nascondere tutto. Non fare parola di com'è morta la Dea Stellare del Veleno, e per mano mia, altrimenti temo che diventeresti lo zimbello dell'intera Divina Regione Orientale." Disse stringendo gli occhi Jasmine.
                                


                                



