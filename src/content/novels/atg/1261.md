---
title: Capitolo 1261 -  Riunione
pubDate: 2025-02-27T08:14:48.762Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>


<em><strong>-Alstor</strong></em>






Caizhi doveva ancora riprendersi da quell’esperienza agghiacciante, quando volò fuori dal Palazzo della Polvere di Stelle, ma non si era dimenticata degli ordini di Jasmine. Con un rapido rilascio della sua Percezione Spirituale, individuò la posizione di Xing Ling e lo raggiunse rapidamente. Tuttavia, era molto confusa…


<em>Che strano, non riesco a ricordare l’ultima volta che la Sorellona ha chiesto di sua spontanea volontà che qualcuno venisse accompagnato al suo Palazzo. Chi mai sarà questo “Numero Uno della Battaglia degli Dei”?</em>


Raggiunse Xing Ling in soltanto pochi secondi. Non appena scese a terra e vide la persona in piedi accanto a lui, spalancò sia gli occhi che la bocca: “Cogna—Oh!”


Per sua fortuna, riuscì a coprirsi la bocca prima di lasciarsi sfuggire quel soprannome così familiare.


Dopo il severo rimprovero di Jasmine, era tornata nel suo Palazzo ed era rimasta ubbidientemente lì per tutto il tempo. Di conseguenza, non aveva idea di cosa fosse successo.


Allora la Battaglia degli Dei non era ancora neppure iniziata, e Yun Che era fra i più deboli dei partecipanti. Quindi, ovviamente Caizhi non aveva realizzato che il “Numero Uno della Battaglia degli Dei” menzionato da Jasmine fosse proprio Yun Che.


Lo stupore di Yun Che, tuttavia, era ancora maggiore di quello di Caizhi. Pensava quasi che i suoi occhi lo stessero ingannando: “Piccola Jasmine!? Perché… Perché sei qui?”


Aveva a malapena finito di pronunciare quell’esclamazione di sorpresa quando Xing Ling si inchinò frettolosamente di fronte a Caizhi: “La Guardia della Dea Stellare del Massacro Xing Ling porge i suoi saluti alla piccola Principessa.”


“…” Yun Che rimase per un istante con lo sguardo perso nel vuoto. Poi, la sua mandibola cadde a terra con un tonfo assordante.


<em>Pic… Piccola Principessa!?</em>


Yun Che incarnava la definizione di ignoranza e inesperienza riguardo al Regno degli Dei, ma almeno aveva sentito Jasmine parlare del Regno degli Dei Stellari durante il periodo di tempo che aveva trascorso con lei. C’erano solo due principesse nel Regno degli Dei Stellari, ed erano entrambe a loro volta delle Dee Stellari. Jasmine era la maggiore, mentre la minore era una ragazzina di nome Caizhi, la nuova Dea Stellare del Lupo!


<em>Mi state dicendo che quella ragazzina sciocca, avventata, lunatica e anche un po’ pazza, che più di una volta mi ha quasi messo nei guai, è la piccola principessa del Regno degli Dei Stellari… la Dea Stellare del Lupo, Caizhi!?</em>


Yun Che poteva star soffrendo di un leggero attacco di Sindrome-degli-occhi-che-schizzano-fuori-dalle-orbite e avere il cervello congelato, ma Caizhi era in condizioni ancora peggiori delle sue. Puntò un dito verso Yun Che e chiese: “Lui… lui è quel ‘Numero Uno della Battaglia degli Dei’?”


Xing Ling rispose: “Sì, piccola Principessa. Sir Yun Che è senza dubbio il Numero Uno della Battaglia degli Dei di quest’Assemblea Profound God. Il grande Imperatore Divino in persona lo ha accompagnato qui nel Regno degli Dei Stellari.”


Il ragazzo e la ragazza si fissarono a vicenda per parecchi secondi, prima che Caizhi riuscisse finalmente a scattare accanto a lui e ad afferrarlo: “Adesso verrai con me a Palazzo!”


“Piccola Principessa!” intervenne frettolosamente Xing Ling: “L’Imperatore Divino mi ha ordinato di restare qui con il Giovane Maestro Yun Che e di attendere il suo ritorno.”


Caizhi gli lanciò un’occhiataccia: “Mi ha ordinato mia sorella di venire a prenderlo. Hai intenzione di disobbedirle?”


Xing Ling tremò dalla testa ai piedi, poi cadde in ginocchio: “Io… non oserei mai.”


“Umpf!” Caizhi sbuffò leggermente, poi trascinò via Yun Che: “Forza, andiamo!”


La reazione di Xing Ling sorprese sinceramente Yun Che: <em>Perché ho la sensazione che abbia ancora più paura di Jasmine che dell’Imperatore degli Dei Stellari stesso? Jasmine è davvero così terribile? Dai, non può essere…</em>


“Piccola Jasmine, tu…”


“Stai zitto!”


Caizhi interruppe Yun Che prima ancora che potesse chiedere qualcosa. Era incredibilmente velocemente, e non ci volle molto perché raggiungessero un Palazzo degli Dei Stellari… e proprio il Palazzo di Jasmine.


Ciazhi guidò Yun Che oltre la sala principale. Poi, un mondo indipendente assolutamente meraviglioso comparve di fronte ai suoi occhi.


Il cielo era azzurro celeste, ma vi brillavano innumerevoli stelle chiaramente visibili. Con un solo sguardo, vide moltissime montagne, praterie, fiumi e palazzi… alcuni di questi edifici posavano su nient’altro che nuvole, sembrando così le fatate magioni degli Immortali.


Di tanto in tanto, si sentivano in lontananza i ruggiti di parecchie Bestie Misteriose. Quando Yun Che alzò lo sguardo, vide volare attraverso l’azzurra volta celeste degli animali a lui completamente sconosciuti.


Ogni Palazzo degli Dei Stellari conteneva un mondo a sé stante. Non erano immensi, ma erano comunque vasti parecchie migliaia di chilometri.


Yun Che si dimenticò di dove si trovava e rimase semplicemente a osservare il meraviglioso panorama di fronte a lui. Poco dopo, finalmente si riprese e fissò quella ragazzina dagli occhi scherzosi e dagli abiti variopinti. Ancora adesso, il suo cervello funzionava con difficoltà, come se qualcuna delle sue parti fosse arrugginita.


“Sei… sei davvero… la Principessa Caizhi del… Regno degli Dei Stellari?” Non era una frase molto lunga, ma per qualche motivo Yun Che non riuscì a non balbettare fino alla fine.


Questo perché nella sua mente non riusciva a conciliare il nome “Piccola Jasmine” con il titolo di “Dea Stellare del Lupo”, per quanto si sforzasse.


“Umpf!” Piccola Jasmine sbuffò, con il naso all’insù: “Sei davvero uno stupido stupidone.”


Yun Che: “！@#￥%……”


<em>“Piccola Jasmine” è Caizhi… ed è anche la Dea Stellare del Lupo… e la sorella di Jasmine…</em>


Caizhi era a malapena cambiata dal giorno in cui si erano conosciuti, due anni prima. Yun Che la fissò con lo sguardo perso nel vuoto.


Per parecchio tempo…


……………………..


“Allora è deciso! Mi chiamerò… Piccola Jasmine!!”


………..


“Allora è così, eh… Ah… Jasmine è la moglie del Fratellone, quindi Piccola Jasmine è la… cognata del Fratellone! Quindi, secondo questo ragionamento, il Fratellone è mio cognato… Ah! Piacere, Cognato!”


………………


“Guarda qui, Cognato. La Sorellona Jasmine è tua moglie e io sono Piccola Jasmine. Quindi, siccome la sorellina della Sorellona Jasmine dovrebbe essere Piccola Jasmine, io sono la tua piccola cognata, e di conseguenza tu sei mio cognato. È tutto perfettamente logico.”


………………


“Lei è Jasmine e io sono Piccola Jasmine, e in più siamo tutte e due ragazze. Quindi Jasmine è chiaramente la sorellona di Piccola Jasmine e Piccola Jasmine è chiaramente la sorella minore di Jasmine! È tutto così chiaro, eppure vuoi davvero contraddirmi!?”


………………….


Quando ripensò ai suoi ragionamenti e affermazioni senza senso, alla fine Yun Che capì cosa significassero realmente.


La prima volta che si erano incontrati, lei aveva detto di chiamarsi Jasmine per vedere la sua reazione. Il motivo per cui aveva insistito sul fatto che “Piccola Jasmine” fosse la “sorellina” di Jasmine, era che in effetti lei era la sorella minore di Jasmine… a dire il vero, ora che ci pensava, gli insulti che rivolgeva alle altre persone erano praticamente identici a quelli di Jasmine.


<em>Hmm? Aspetta un attimo! Innanzitutto, perché mi ha voluto mettere alla prova? Per non parlare di tutte le cose strane che ha fatto dopo… non ci eravamo chiaramente mai incontrati prima di allora!</em>


“Sapevi… cos’è successo fra me e tua sorella?” non appena la seconda domanda sfuggì dalle sue labbra, Yun Che ebbe la sensazione di aver sprecato fiato.


“Certo che sì! È stata mia sorella a raccontarmi tutto.” Rispose onestamente Caizhi: “Mia sorella e io siamo le sorelle più legate di tutto il mondo, quindi ovviamente so tutto ciò che c’è da sapere riguardo a lei. Comunque, sono l’unica.”


Aveva ragione. Conoscendo Jasmine, non avrebbe mai parlato di sé stessa a meno che l’interlocutore non fosse qualcuno con cui aveva un rapporto molto intimo. Dopo essersi crogiolato per qualche secondo in alcuni vecchi ricordi, Yun Che fece un’altra domanda: “Come facevi a sapere che io ero… quel ragazzo della storia di tua sorella?”


“Sei stato tu stesso a dirmelo, ovviamente!”


“Te… te l’ho detto io?” rispose Yun Che, in tono spaesato.


“Sì, l’hai fatto.” Caizhi disse, raggiante: “Se non avessi cacciato via quelle persone cattive spaventandole con il Primo Stile del Tomo del Dio della Prigione, sarei potuta finire tra le loro grinfie. Hehehe, sei davvero forte, Cognato.”


La sua risposta spiazzò Yun Che. Un paio di secondi dopo, fece un rumoroso facepalm.


Soltanto in quel momento si ricordò di aver utilizzato un Heavenly Wolf Slash in cui aveva infuso delle fiamme per “salvare” Piccola Jasmine…


Aveva utilizzato il Primo Stile del Tomo del Dio della Prigione… per salvare la Dea Stellare del Lupo in persona…


Era così imbarazzante…


Poteva anche aver infuso del fuoco nell’attacco, ma ovviamente la Dea Stellare del Lupo avrebbe riconosciuto in ogni caso il Primo Stile del Tomo del Dio della Prigione! Dopotutto, era la arte misteriosa esclusiva degli Dei Stellari del Lupo!


Dato che Jasmine gli aveva insegnato l’Heavenly Wolf Slash, era diventato l’unica persona al mondo oltre alla Dea Stellare del Lupo a saper utilizzare quella tecnica… In quell'istante realizzò che allora l’espressione senza paura, ma decisamente strana, sul volto di Piccola Jasmine era di sospetto. Aveva chiaramente collegato gli indizi e iniziato a sospettare che lui fosse il ragazzo di cui le aveva parlato sua sorella.


Tutto ciò che aveva fatto dopo, dal decidere di chiamarsi Jasmine al mettere in piedi una serie di “innocenti” sceneggiate, era stato per assicurarsi che fosse davvero lui.


Yun Che era contemporaneamente sorpreso, divertito e rassegnato… il destino era qualcosa di davvero strano. Era incredibile che quella ragazzina che aveva soccorso per caso nel Regno Darkya, dopo essere fuggito dal Regno del Dio della Fiamma, fosse davvero la sorella minore di Jasmine…


Era così strano da poter essere quasi considerato assolutamente senza senso.


Non c’era da stupirsi che fosse stata così coraggiosa da passeggiare per il territorio della setta dell’Anima Nera, non c’era da stupirsi che lui continuasse a incontrarla ovunque andasse, non c’era da stupirsi che lei avesse continuato a farlo finire in ogni tipo di guaio e pericolo…


A dirla tutta, ora che ci pensava, quel giorno non avrebbe avuto alcun bisogno di utilizzare Moon Star Restoration per “salvare” sé stesso e Caizhi! In un modo o nell’altro, se la sarebbero cavata senza problemi!


Ancora peggio, dopo che quella notte erano sfuggiti con fatica dagli artigli di Lei Qianfeng… lui aveva raccontato a Piccola Jasmine un sacco di fatti personali, mentre si trovava sospeso fra la coscienza e lo svenimento…


la setta dell’Anima Nera… Lei Qianfeng…


Yun Che si voltò improvvisamente verso Caizhi e la fissò: “Sei stata tu a menomare l’intero setta dell’Anima Nera in un giorno solo, vero?”


“Certo che sì!” rispose Caizhi, lamentandosi: “Ho dovuto farlo per impedire a un certo debole idiota di firmare la propria condanna a morte!”


“…” le labbra di Yun Che stavano tremando: “Hai anche ucciso Lei Qianfeng?”


“Umpf, no, non sono stata io!” rispose Caizhi: “La Sorellona mi ha detto di non uccidere nessuno senza un buon motivo. È stato quella tartarughina del Divino Regno Marziale a ucciderlo! Deve averlo fatto perché tutti avevano scoperto le brutte cose che faceva con Xiao Qingtong… Oh!!”


Caizhi si coprì frettolosamente la bocca con le mani, non appena realizzò di aver detto qualcosa che non avrebbe dovuto. Nei suoi occhietti neri c’era uno sguardo di assoluta innocenza.


Yun Che capì improvvisamente tutto e balbettò: “Quindi sei stata tu a registrare su quelle due pietre misteriose dell’Immagine! … Hai anche lasciato lì quella Divina Giada del Budda delle Nove Stelle e la Pietra Illusoria del Vuoto?”


Quei due oggetti lo avevano lasciato senza parole quando li aveva trovati. Sia la Divina Giada del Budda delle Nove Stelle che la Pietra Illusoria del Vuoto erano tesori che un semplice Lei Qianfeng non avrebbe mai potuto possedere. Inoltre, era assolutamente impossibile anche che fosse in grado o avesse il coraggio di registrare quegli incresciosi filmati per ricattare Wu Guike.


In quel momento, Yun Che realizzò finalmente che dietro a tutto ciò c’era Caizhi!


Era la Dea Stellare del Lupo. Wu Guike avrebbe potuto essere accompagnato anche da dieci Divine Sovereign e nessuno sarebbe stato comunque in grado di percepire la sua presenza.


Gli occhi brillanti come stelle di Caizhi si illuminarono. Senza ormai nessun’altra scelta, ammise: “Sì, sono stata io! All’inizio non avevo né la Divina Giada del Budda delle Nove Stelle né la Pietra Illusoria del Vuoto, ma giuro che non li ho rubati a quella tartarughina, okay? Si è trattato di uno scambio giusto ed equo, me li ha dati in cambio di due pietre misteriose dell’Immagine, e ha fatto tutto completamente di sua spontanea volontà, dall’inizio alla fine. Quindi non osare dire che ho fatto la prepotente con lui, okay!?”


Per parecchio tempo, Yun Che rimase a bocca aperta senza riuscire a chiuderla.


“Oh, giusto! Ti ho lasciato anche due pietre misteriose dell’Immagine, giusto? Hehehehe, devono essere state divertenti, vero?” disse Caizhi, con un tono allegro.


Yun Che: “…”


Lasciando perdere il fatto che fossero “divertenti”, Yun Che poteva dedurre anche solo dall’espressione di Caizhi che lei non avesse idea di quanto gli fossero state utili quelle due pietre misteriose dell’Immagine, che lei gli aveva lasciato solamente per “scherzo”… in effetti, gli erano state persino più utili della Divina Giada del Budda delle Nove Stelle o della Pietra Illusoria del Vuoto.


Senza quelle due pietre misteriose dell’Immagine, Yun Che non avrebbe superato neppure il primo round dei preliminari. Naturalmente, in tal caso non sarebbe neppure diventato il Numero Uno della Battaglia degli Dei.


Soltanto in quel momento Yun Che realizzò di non essere stato il primo a ricattare Wu Guike con quelle due pietre misteriose dell’Immagine… Caizhi era stata la prima a ricattarlo – anzi, a comprare da lui la Divina Giada del Budda delle Nove Stelle e la Pietra Illusoria del Vuota. Quella volta, doveva essersi già sentito sul punto di vomitare sangue. Poi, aveva anche incontrato Yun Che durante l’Assemblea Profound God…


A quel poveraccio le cose erano andate davvero male…


Yun Che sentì nascere dentro di sé una profonda gratitudine, quando venne illuminato da quella rivelazione… se non fosse stato per Caizhi, non avrebbe superato il primo round dei preliminari dell’Assemblea Profound God. Non avrebbe ottenuto la Penta Pillola di Giada dell’Universo, né sarebbe entrato nel Regno dell’Eternità e in quel momento non sarebbe stato nel Regno degli Dei Stellari.


All’inizio, aveva creduto che fosse stata la buona sorte ad aiutarlo e portarlo al successo. In quel momento, aveva realizzato che era stata quella combinaguai altruista a guidarlo di nascosto verso Jasmine per tutto il tempo.


Quella volta, lo aveva già iniziato a chiamare col soprannome di “Cognato” senza la minima riluttanza.


“Che strano. Sei davvero il Numero Uno della Battaglia degli Dei?” Caizhi fissò con uno sguardo strano Yun Che, finché non si accorse della sua forza misteriosa: “Waaah! Sei già al Divine Spirit Realm? Ma… un mese fa eri solo agli stadi iniziali del Divine Tribulation Realm. T-t-t-t-tu… come diavolo hai fatto?”


“… grazie alla Divina Giada del Budda delle Nove Stelle che mi hai lasciato, ovviamente.” Yun Che decise di rispondere con una mezza verità.


“Umpf, l’ho fatto per mia sorella, non per te, okay?” Caizhi distolse lo sguardo e fece un’espressione imbronciata. Poi, disse a voce molto bassa: “La sorellona mi ha anche sgridato terribilmente per averlo fatto.”


“Adesso dov’è tua sorella?” chiese Yun Che: “Hai detto che è stata lei a ordinarti di portarmi qui, quindi… dov’è adesso?”


Il tono di Yun Che divenne chiaramente più impaziente non appena nominò Jasmine. Caizhi gli diede un’occhiata, poi corrugò le sue esili sopracciglia con una nota di preoccupazione: “Mia sorella adesso non è qui. Ha appena fatto una cosa orribile, e forse lei… potrebbe essere…”


“Ha fatto qualcosa di orribile?” Yun Che si accigliò: “Di cosa si tratta?”


“È tutta colpa tua!”


Caizhi era terribilmente preoccupata. Ora che aveva incontrato Yun Che, aveva finalmente capito perché Jasmine avesse ucciso Moonflower a costo di correre dei grossi rischi. Moonflower sarà anche stata ormai morta, ma le conseguenze del suo omicidio… erano a dir poco inimmaginabili.


“Tu… resta qui e non andare da nessuna parte. Adesso vado a cercare la Sorellona. Se deciderà di tornare qui con me, allora potrai incontrarla.”


“Un’altra cosa! Poi non dire che non ti avevo avvertito, ma la Sorellona è molto, molto arrabbiata con te siccome sei venuto nel Regno degli Dei. Se quando arriverà si metterà a urlarti contro, non farmene una colpa se non ti difenderò.”


“D’accordo.” Yun Che annuì. A vedersi sembrava calmo, ma soltanto lui sapeva quanto fosse impaziente di incontrarla.


<em>Jasmine, finalmente ti rivedrò… durante gli ultimi quattro anni, così tante cose sono successe così in fretta… l’unica cosa che è sempre rimasta, è il mio desiderio di rivederti…</em>


Caizhi si teletrasportò ripetutamente, finché non arrivo di fronte al portone del Palazzo. Stava giusto per aprirlo con una spinta e uscire, quando vide Jasmine arrivare in volo da lontano e atterrare di fronte a lei.


“Sorellona!” Caizhi era sia felice che preoccupata, vedendo Jasmine tornare così in fretta e senza problemi: “Moonflower…”


“Non devi preoccuparti, se ne occuperà quel vecchio malvagio.” Il tono di Jasmine era così indifferente che non sembrava le interessasse affatto della faccenda: “Dov’è Yun Che?”


“Lui adesso è… all’interno del Palazzo.”


Jasmine si fermò improvvisamente. Il suo respiro era chiaramente irregolare, anche se stava facendo del suo meglio per nasconderlo.


“Ha lasciato la sua casa e la sua famiglia soltanto per incontrarmi, huh? È così arrogante, così avventato, così stupido! Heh, scommetto che è convinto di star facendo qualcosa di speciale, mentre in realtà si sta solo comportando come un completo idiota!”


Quell’improvviso scatto d’ira scioccò molto Caizhi: “Sorellona, non… non arrabbiarti, lui… lui ha fatto tutto questo solo per te…”


“Umpf! Per me? Ha preso in considerazione i miei sentimenti, prima di venire? Si è chiesto se io volessi rivederlo oppure no? Si rende conto di quanto è stato difficile mantenerlo in vita per tutti questi anni? Non riesce davvero a trattenersi dal correre incontro alla morte, no!?” più Jasmine parlava, più si infuriava. Il suo petto si gonfiò per l’emozione, mentre continuava: “Tutti i miei insegnamenti e i miei consigli gli sono entrati in un orecchio e sono usciti dall’altro! Come osa venire a cercarmi dopo tutto questo!?”


“Caizhi… non cercare di difenderlo neppure se deciderò di spezzargli entrambe le gambe, capito!?”


“Ca… capito.” Rispose a bassa voce Caizhi, di fronte alla rabbia di sua sorella.


Il Palazzo degli Dei Stellari del Massacro apparteneva a Jasmine, perciò poteva percepire ogni cosa al suo interno – compresa l’aura di Yun Che. Jasmine chiuse gli occhi e aspettò di essersi calmata un po’. Alla fine, aprì bocca e disse: “Portami da lui.”


Per chi era forte quanto Caizhi e Jasmine, percorrere un centinaio di chilometri richiedeva soltanto un istante. Ma Jasmine volò lentamente, con un’espressione terribilmente carica di intento omicida sul volto. Naturalmente, Caizhi non osò accelerare e continuò a seguirla timidamente. Non riusciva a prevedere cosa sarebbe successo quando Jasmine e Yun Che si sarebbero finalmente incontrati.


Oltre l’ingresso principale c’era un mondo ricoperto da dense nubi. In quel momento, Yun Che era in piedi su una di esse e stava osservando il favoloso mondo di fronte ai suoi occhi.


All’improvviso, si voltò come se avesse percepito qualcosa. Poi, i loro sguardi si incrociarono come se fossero attirati da un invisibile campo magnetico.


Proprio come in passato, lei indossava il suo abito rosso preferito. I suoi capelli cremisi erano ancora incredibilmente belli come sempre. I suoi occhi erano ancora freddi come una lama insanguinata, ma per qualche motivo lui non avrebbe mai avuto paura di loro, né in quel momento né mai.


Lui era cambiato molto rispetto a quattro anni prima, ma la sua Jasmine sembrava non cambiare mai. Era come se fossero stati insieme fino al giorno prima, e quei quattro anni di separazione non fossero mai davvero esistiti.


Yun Che rimase pietrificato. Anche Jasmine rimase pietrificata. Avvolti dal calore della luce stellare, i loro sguardi oltrepassarono ogni cosa e si fusero insieme. Tutto si fermò. Il mondo venne avvolto all’improvviso da un silenzio assoluto. Silenzio, finché una parola pronunciata a bassa voce fuoriuscì dalle labbra di Yun Che:


“Jas…mine…”


Per Yun Che, non c’era alcuna parola più familiare di quella.


Jasmine era arrivata in preda all’ira. Nella sua mente aveva già preparato infinite critiche, voleva fargli capire chiaramente quanto fossero terribili gli errori che lui aveva commesso… Yun Che non l’aveva più neppure sentita dall’inizio della Battaglia degli Dei, ma lei lo aveva osservato da lontano per tutto il tempo. Era sicura che sarebbe riuscita a restare calma, o perlomeno che non avrebbe perso completamente il controllo delle sue emozioni quando lo avrebbe finalmente incontrato.


Ma lì non c’erano altre persone che la costringessero a controllarsi, non c’era un mondo esterno che la costringesse a stare in guardia. Ancora peggio, Yun Che era proprio di fronte a lei. Mentre fissava il suo volto e i suoi occhi lucidi, anche lei si sentì a sua volta commossa. Le sue emozioni, le parole che aveva preparato mentalmente, tutto all’improvviso collassò e divenne caotico, lasciandola senza nient’altro che uno sguardo vacuo.


La voce di Yun Che si era insinuata nella parte più profonda della sua anima. Le parole solitamente sono senza peso, ma quella aveva travolto il suo cuore e risvegliato un sogno che lei credeva non potesse mai più avverarsi di nuovo.


Jasmine tremò. All’improvviso, volò oltre la soglia della porta e si scaraventò direttamente contro Yun Che.


“Yun… Che…”


Prima ancora che quel nome lasciasse le sue labbra, lei era già andata ben oltre le parole. Piangendo, abbracciò Yun Che così forte da far sembrare che volesse imprimersi dentro di lui: “Tu… idiota… sei uno… stupido… idiota… Uu… Uaah…”


“Uaaaaaah…”


Avvolta dal profumo di Yun Che, alla fine Jasmine perse completamente il controllo e le parole che cercava di trattenere si trasformarono in semplici singhiozzi. Non riusciva fisicamente a emettere qualsiasi altro suono, e continuò a piangere finché non si sentì come se il mondo stesse crollando sotto ai loro piedi.


Perché Yun Che aveva abbandonato tutto ciò che aveva per venire nel Regno degli Dei… perché Yun Che si era costretto a raggiungere il Regno dell’Eternità a qualsiasi costo, per il rotto della cuffia, perché Yun Che aveva rischiato di svelare tutti i suoi segreti dopo essere stato spinto in situazioni di vita o di morte, ancora e ancora… perché Yun Che si era rifiutato di svenire, sebbene fosse a un passo dalla morte…


Perché Yun Che aveva respinto l’Imperatore del Brahma, l’Imperatore dell’Eternità e l’Imperatore del Drago… perché Yun Che aveva scelto di recarsi nel Regno degli Dei Stellari…


Lei lo sapeva… lei sapeva tutto… lei lo sapeva meglio di chiunque altro al mondo…
                                


                                



