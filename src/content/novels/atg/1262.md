---
title: Capitolo 1262 – Una Crisi Senza Soluzione
pubDate: 2025-02-27T08:14:48.763Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>
<em><strong>-Alstor</strong></em>






“Jasmine…”


Yun Che abbracciò stretto la ragazza che stava singhiozzando contro il suo petto. Lui e Jasmine avevano vissuto insieme per così tanti anni, avevano condiviso un unico corpo e le loro anime si erano legate l’una all’altra. In passato potevano percepire in ogni istante la presenza dell’altro, eppure non si erano mai abbracciati così forte come in quel momento.


Yun Che sollevò lo sguardo e chiuse gli occhi, con nel cuore un calore indescrivibile e un’immensa soddisfazione. Si sentiva come se il suo cuore e la sua anima, che avevano perso un pezzo, fossero finalmente tornati interi. Quando avvertì i rivoli di lacrime che stavano scorrendo sul suo petto, si convinse che era davvero valsa la pena di compiere tutti quegli sforzi e affrontare tutte le difficoltà degli ultimi tre anni.


Caizhi aveva la bocca spalancata e stava fissando con lo sguardo perso nel vuoto quei due, stretti in un forte abbraccio…


Jasmine fino a pochi momenti prima era chiaramente infuriata. Ma non appena lo aveva visto, le sue emozioni e le sue lacrime erano scoppiate come se si fosse rotta una diga.


Caizhi credeva di essere la persona che capiva meglio in assoluto al mondo la sua sorella maggiore, ma non si sarebbe mai aspettata che potesse piangere così tanto, al punto da far sembrare che il mondo intero stesse crollando…


“Sorel… lona…” mormorò a bassa voce, con una piccola mano davanti alle labbra. Per qualche strana ragione, anche i suoi occhi divennero a poco a poco lucidi.


Si voltò e se ne andò in silenzio. Anche dopo essere volata molto lontano, riusciva ancora a sentire i singhiozzi di Jasmine che risuonavano nelle sue orecchie… anche se dentro di sé si sentiva piuttosto abbattuta, al tempo stesso era anche molto felice.


“Sorellona, è davvero fin troppo fantastico.” Mormorò a bassa voce Caizhi. Si asciugò le lacrime che si erano formate agli angoli dei suoi occhi. Poi, accelerò ancora di più e lasciò il Palazzo di Jasmine.


Voleva scoprire cosa fosse successo esattamente durante il periodo in cui era stata costretta a “riflettere sui suoi errori”. Del resto, Yun Che aveva ottenuto il primo posto nella Battaglia degli Dei ed era stato portato nel Regno degli Dei Stellari dall’Imperatore degli Dei Stellari in persona. Quindi, questo non significava forse che “l’abisso” fra lui e sua sorella poteva essere richiuso…?


………………….


“Perché sei venuto a cercarmi?”


Il volto di Jasmine era ancora rigato dalle lacrime e i suoi occhi brillanti come stelle si erano chiaramente arrossati. Fissò Yun Che, mentre gli faceva quella domanda veramente sciocca.


Yun Che ci pensò per un po’, prima di rispondere: “Lo Spirito del Corvo Dorato dell’Regno Demoniaco Illusorio mi ha detto che se non ti avessi rivista entro cinque anni, allora non avrei mai più potuto incontrarti per il resto della mia vita, quindi…”


“…Quindi, se lo Spirito del Corvo Dorato non te lo avesse detto, non saresti venuto?” Chiese a bassa voce Jasmine: “Quando quel giorno ti ho visto sul Palco degli Dei, ero terribilmente scossa e spaventata, eppure l’unica cosa che non provavo era stupore. Perché in fondo al cuore, sapevo che un giorno saresti venuto a cercarmi. Solo, non mi aspettavo che sarebbe stato così presto e non mi aspettavo di vederti nel Regno dell’Eternità.”


“In quanto alle parole dello Spirito del Corvo Dorato, è solo una scusa che hai sfruttato per convincerti, niente di più.”


Jasmine era senza dubbio la persona che capiva meglio in assoluto Yun Che. In quanto allo Spirito del Corvo Dorato… Jasmine sapeva anche perché avesse detto ciò che aveva detto.


Gli Spiriti Divini potevano comunicare l’uno con l’altro attraverso messaggi dell’anima, perciò anche se quello Spirito del Corvo Dorato si trovava nell’Regno Demoniaco Illusorio poteva sapere molte delle cose che accadevano nel Regno degli Dei grazie allo Spirito nel Regno del Dio della Fiamma. Alcune voci, sommate agli antichi frammenti di memoria che solo lo Spirito del Corvo Dorato possedeva, erano state sufficienti a permettergli di scoprire cose di cui molte persone non sapevano nulla.


“Mn.” Yun Che non cercò neppure di negarlo. Anche se lo Spirito del Corvo Dorato non gli avesse detto nulla, non appena avesse incontrato Mu Bingyun avrebbe comunque sicuramente scelto di seguirla nel Regno degli Dei.


“Però cosa intendeva dire di preciso lo Spirito del Corvo Dorato con quell’affermazione? Perché ha detto che se non ti avessi rivista entro cinque anni, allora non ti avrei mai più potuta incontrare di nuovo?”


Mentre pronunciava quelle parole, il tono di Yun Che si caricò di impazienza e nervosismo.


Jasmine rispose alla domanda sbuffando con grande calma: “Per poter diventare completamente un Dio Stellare, si deve entrare in un Reame Segreto speciale e affrontare molte prove, dopo averne ereditato il potere. Quando ti ho conosciuto, avevo appena ricevuto la mia Eredità Divina, perciò non ho ancora affrontato queste prove necessarie. Di conseguenza, appena sono tornata nel Regno degli Dei Stellari ovviamente mi è stato detto che avrei dovuto portare a termine questa ‘cerimonia’. Inoltre, le prove non sono solo estremamente difficili, ma durano anche moltissimo tempo e in alcuni casi è possibile che l’intero processo richieda parecchi secoli o persino qualche millennio. Anche se si tratta di un periodo di tempo molto breve nel Regno degli Dei, per chi vive nei Reami Inferiori è terribilmente lungo. In effetti, così tanto tempo sarebbe abbastanza per dimenticare qualsiasi cosa, quindi forse è per questo motivo che lo Spirito del Corvo Dorato ti ha detto così.”


Il tono di Jasmine era molto tranquillo e sereno, non era disposta a mostrare il minimo dubbio o indecisione.


“…capisco.” Gli angoli delle sopracciglia di Yun Che tremarono, e lui non seppe se credere o no a quelle parole.


“Quando ti ho ordinato di andartene, mi hai detto di aver trovato il Seme dell’Oscurità lasciato dal Dio Malvagio e che questo ha completamente cancellato la maledizione diabolica che ti aveva colpito… è vero?” chiese Jasmine, cambiando argomento.


“Certo che sì!” Yun Che aprì il palmo della mano e un soffio di Energia Misteriosa Oscura si sollevò dalle sue dita, per poi svanire dopo un solo istante. Mostrò a Jasmine che poteva controllare l'Energia Misteriosa Oscura esattamente come le Fiamme o il Ghiaccio. Poteva praticamente manipolarla a piacere.


Jasmine si accigliò e disse in tono grave: “Quando anni fa eravamo ancora nel continente del Cielo Misterioso, ti ho detto che l'Energia Misteriosa Oscura è un’eresia che i Cieli e la Terra non tollerano. Hai assistito personalmente al destino di quel Diavolo di nome Wei Hen e alla reazione che tutti hanno avuto quando ha rivelato la sua natura. Non devi mai utilizzare la tua Energia Misteriosa Oscura di fronte a nessuno! Altrimenti, chiunque avrà il permesso di ucciderti a vista, nell’intera Regione Orientale.”


“Lo so.” Rispose Yun Che, annuendo: “Non devi preoccuparti, grazie al potere del Dio Malvagio, a meno che io decida di rilasciarla nessuno scoprirà mai che la possiedo.”


“Perché hai deciso di andare sul fondo del Precipizio della Nuvola? E come hai finito per trovare il Seme dell’Oscurità?” gli occhi brillanti come stelle di Jasmine rotearono all’indietro: “Per non averti fatto esitare a infrangere il giuramento che ti avevo costretto a fare… dev’essere stato per una donna, huh!”


“Eh…” Yun Che ridacchiò con imbarazzo, poi rispose: “L’ho fatto… per Ling’er.”


“Umpf, lo sapevo.” Commentò Jasmine sbuffando freddamente.


“In quanto al Seme dell’Oscurità, l’ho trovato nell’abisso oscuro sul fondo del Precipizio. È stata una strana e fantastica ragazzina a darmelo.”


“… una ragazzina?” Jasmine si voltò di scatto, chiedendo in tono stupito: “Com’è possibile che qualcuno viva in un luogo del genere?”


“Anche per me è stato davvero difficile crederci.” Yun Che continuò senza fretta con il suo racconto: “I suoi capelli erano di un unico e particolare color argento e i suoi occhi erano di quattro colori diversi. La cosa ancora più strana è che non l’avevo mai vista prima in vita mia, eppure lei sembrava trattarmi con grande… intimità? In effetti, è stata lei a darmi di sua spontanea volontà il Seme dell’Oscurità. Oh, giusto, non aveva un corpo e sembrava essere puramente uno spirito. Si trovava nel mezzo di un mare di Fiori Netherworld Udumbara, e sembrava anche che non avesse mai lasciato quell’oceano di petali in vita sua.”


Jasmine corrugò la fronte e commentò: “In quel terrificante ambiente pregno di Oscurità, è inevitabile che il proprio spirito venga consumato e divorato. Anni fa, neppure io avrei mai osato comparire all’interno del Nido del Sovrano Diabolico Moon Slaughter solamente col mio spirito, prima di riavere il mio corpo. Lo stesso valeva per quel luogo. Eppure, quella ragazzina era lì solamente in forma di spirito, ma è riuscita a sopravvivervi e sembra anche che non possa fare a meno di quel mare di Fiori Netherworld Udumbara… e aveva anche con sé il Seme dell’Oscurità del Dio Malvagio…”


Jasmine cominciò a riflettere attentamente…


<em>A meno che… quello non fosse uno Spirito Diabolico!</em>


<em>Un purissimo Spirito Diabolico!</em>


<em>Che quella ragazzina sia davvero un Diavolo sopravvissuto dall’Era Antica… fino ad adesso?</em>


<em>Inoltre, possedeva il Seme dell’Oscurità del Dio Malvagio…</em>


…


“Ha… haha… ha… credi davvero… che il… Dio Malvagio… fosse veramente… un Dio…”


…


Le parole che il Sovrano Diabolico Moon Slaughter aveva pronunciato subito prima di morire riecheggiarono improvvisamente nelle orecchie di Jasmine, facendola diventare subito scura in volto.


“Esatto, quel Fiore Netherworld Udumbara che hai distrutto l’altro giorno me lo aveva dato lei.” Disse Yun Che, mentre un’espressione scherzosa compariva sul suo viso.


Jasmine distolse lo sguardo e sbuffò debolmente: “Sai benissimo che non l’ho distrutto per davvero.”


“Haha…” Yun Che rise: “Proprio per questo non ho creduto a una sola delle parole che mi hai detto l’altro giorno e a quello che mi hai detto anni fa, quando te ne sei andata. Abbiamo condiviso corpo e anima per così tanti anni, quindi come potrei non riuscire a capire quando menti e quando dici la verità?”


“…” il respiro di Jasmine divenne leggermente irregolare, ma subito dopo disse a voce molto bassa: “Il tuo corpo nasconde fin troppi segreti che nessun altro deve scoprire per nessun motivo al mondo, eppure hai comunque scelto di andare nel Regno della Regione Orientale dove sarebbe stato più probabile in assoluto che qualcuno li svelasse. Quindi, l’unica cosa che potevo fare quel giorno era cercare a qualsiasi costo di cacciarti via. Ogni istante che passavi lì non facevi altro che metterti ancora più in pericolo. Ma non potevo immaginare che in realtà avrei ottenuto il risultato esattamente opposto.”


“Lo so.” Yun Che annuì: “A dire il vero, se solo quel giorno mi avessi permesso di incontrarti, non avresti avuto bisogno di dire nulla. Avrei lasciato di mia spontanea volontà la Battaglia degli Dei e me ne sarei andato dal Regno dell’Eternità. O forse, se mi avessi inviato una trasmissione sonora dicendomi di aspettarti in un luogo più sicuro, sicuramente anche in quel caso non avrei esitato ad ascoltarti. Ma… quel giorno mi hai davvero parlato con troppa decisione, quindi anche se non ti ho creduto, ho comunque avuto molta paura. Paura che se non mi fossi impegnato con tutto me stesso per raggiungere il primo posto della Battaglia degli Dei, non avrei davvero mai più potuto rivederti.”


Jasmine distolse lo sguardo, perciò Yun Che non poté vedere l’agitazione che comparve nel profondo dei suoi occhi. Rispose in tono lieve: “Quindi, adesso che mi hai incontrata, te ne andrai davvero come se nulla fosse e non tornerai mai più nel Regno degli Dei… sappiamo entrambi che non è così.”


“…” Il petto di Yun Che si gonfiò e sgonfiò: “Adesso hai intenzione di cacciarmi via ancora una volta?”


Jasmine scosse la testa: “Ora la situazione è completamente diversa da prima. Al momento, l’unica cosa che non dovresti fare è tornare a casa.”


“Adesso sei diventato una stella fin troppo brillante. Prima della tua comparsa, le due persone della tua generazione più straordinarie della Regione Orientale erano Luo Changsheng del Regno del Sacro Universo e Shui Meiyin del Regno Luce di Gemma. I motivi della loro forza e fama erano che il primo è nato con un corpo assolutamente straordinario e la seconda con la Divina Anima Immacolata. Inoltre, avevano alle spalle i potenti Regni del Sacro Universo e Luce di Gemma.”


“Ma ora, sei diventato molto più brillante di loro. Eppure, non sei abbastanza forte per proteggerti da solo e non hai dalla tua parte nessun Regno o setta in grado di difenderti. Sei praticamente una perla preziosa senza alcun proprietario, e sicuramente attirerai l’attenzione di innumerevoli persone che o ti invidieranno o vorranno rubarti ciò che possiedi. Inoltre, la cosa più terrificante è che nascondi fin troppi segreti che neppure i Reami Sovrani sono in grado di comprendere. Anche se il titolo di Figlio dei Cieli è stato a malapena sufficiente a giustificare le varie stranezze che ti hanno coinvolto, la Profezia dei Veri Dei è qualcosa che potrebbe spingere persino i Reami Sovrani a compiere follie che vanno ben oltre la tua comprensione, pur di ottenerti…”


“Non sei semplicemente in grado di capire cosa rappresentano davvero le due parole ‘Veri Dei’ per i Reami Sovrani.”


Yun Che: “…”


“Al momento, tutti vogliono scoprire da dove provieni e indagare su quali segreti nasconde quel luogo per aver dato origine a un ‘Figlio dei Cieli’ come te. Se scoprissero che sei nato sulla Stella Polo Blu, allora innumerevoli sguardi si poserebbero su quel pianeta. Dopodiché, scoprirebbero sicuramente le tracce delle Eredità della Fenice, del Corvo Dorato e del Dio Drago, convincendosi ancora più del fatto che quel piccolo pianeta nasconda qualche enorme segreto… per la Stella Polo Blu e per i suoi abitanti… soprattutto per le persone a te care, le conseguenze sarebbero sicuramente disastrose e forse nessuno di loro potrebbe uscirne indenne.”


<em>E tutto ciò sarebbe solamente colpa mia…</em> cantilenò mentalmente Jasmine.


“Tutto quello che hai appena detto lo sapevo già.” Rispose Yun Che.


“Quindi, hai fatto comunque ciò che hai fatto pur sapendo tutto!” Jasmine lottò per trattenere la sua commozione e la sua voce divenne decisamente più acuta. Ma poi, nei suoi occhi comparvero dolore e stupore, ancora una volta, e disse così a bassa voce che sembrava stesse mormorando fra sé e sé: “Sei sempre così… sei sempre stato così…”


“Yun Che, è chiaro che non abbandoni mai coloro a cui tieni… però questa è anche la tua più grande debolezza, che dipende dal tuo carattere.” Jasmine chiuse gli occhi: “Hai massacrato la Setta Cielo Ardente per Lingxi, hai affrontato a testa bassa il Duca Huai per il bene della Famiglia Yun, hai messo in gioco la tua stessa vita per ottenere quel Fiore Netherworld Udumbara danneggiato per il mio bene… quindi, come puoi essere davvero disposto a rinunciare a tutto ciò che hai sulla Stella Polo Blu?”


“Eppure, al momento come potresti tornare là…”


“Io… ho già pensato a un piano.” Disse Yun Che, esitando un po’.


Jasmine inarcò immediatamente le sopracciglia e rispose: “Che piano?”


Yun Che distese una mano e le mostrò la Pietra Illusoria del Vuoto che custodiva nella Perla del Veleno Celeste: “Userò questa.”


“Una Pietra Illusoria del Vuoto? È quella che ti ha dato Caizhi?”


“Eh… soltanto poco fa ho scoperto che è stata Piccola… che è stata Caizhi a farmela trovare di proposito.” Yun Che faceva ancora fatica ad accettare l’idea che “Piccola Jasmine” fosse in realtà la sorella minore di Jasmine: “Una Pietra Illusoria del Vuoto può essere usata per teletrasportarsi all’istante, indipendentemente da dove ci si trova. Inoltre, non lascia alcuna traccia che possa essere seguita.”


Yun Che continuò, in un pieno flusso di coscienza: “Fra un mese, entrerò nella Perla dell’Eternità insieme agi altri Giovani Prescelti. Dato che saremo in una dimensione all’interno della Perla dell’Eternità, naturalmente nessun altro potrà introdurvisi e una volta entrati non potremo neppure andarcene da soli. Quindi, una volta all’interno della Perla dell’Eternità, farò in modo di simulare la mia morte e di lasciarmi alle spalle un finto cadavere. Dopodiché, utilizzerò la Pietra Illusoria del Vuoto per lasciare la Perla dell’Eternità e tornare alla Stella Polo Blu.”


Jasmine: “…”


“In questo modo, grazie alla mia finta morte nella Perla dell’Eternità e al fatto che non ne uscirò allo scadere del tempo, tutti nel Regno degli Dei crederanno senza dubbio che io sia effettivamente morto.”


Dopo aver finito di parlare, Yun Che continuò in tono piuttosto preoccupato: “Questo dovrebbe… funzionare, no?”


“Sei davvero troppo ingenuo!” Jasmine scosse la testa: “Le selezioni per l’Assemblea Profound God si sono svolte attraverso delle vostre proiezioni all’interno della Perla dell’Eternità. Essa stabiliva le regole e decideva il risultato, quindi dovresti poter immaginare facilmente quanto siano raffinate la sua coscienza e la sua intelligenza! Anche se riuscissi davvero a convincere con successo tutti gli altri, sicuramente non potresti ingannare la Perla dell’Eternità! Anche se al momento la Perla dell’Eternità non ha un proprietario, in fin dei conti accetta comunque di lasciarsi usare dal Regno dell’Eternità. Sei assolutamente sicuro del fatto che non informerà il Regno dell’Eternità di ciò che hai fatto?”


“… dopotutto, la Perla dell’Eternità è pur sempre un tesoro divino. Qualcosa al suo livello non dovrebbe preoccuparsi di faccende mondane e di poco conto come fare rapporto o riferire ciò che sa, no?” disse Yun Che, senza molta convinzione.


“D’accordo, supponiamo che sia vero.” Le lunghe ed esili sopracciglia di Jasmine si inarcarono, poi si aggrottarono: “Una volta tornato alla Stella Polo Blu, davvero non verrai mai più a cercarmi? Davvero abbandonerai per sempre tutto ciò che hai nel Regno degli Dei?”


“…” Yun Che aprì leggermente la bocca e strinse con forza entrambi i pugni. Ovviamente aveva ragionato su tutto questo, ma la Tribolazione di nove stadi che lo aveva travolto improvvisamente aveva reso il suo nome famoso in tutto l’universo. Eppure, al tempo stesso, lo aveva spinto in una “situazione disperata” in cui non avrebbe mai immaginato di potersi ritrovare. Quindi, questo era l’unico piano che gli fosse venuto in mente durante quel breve periodo di tempo.


“Inoltre, pensi davvero che sarai felice e sereno una volta tornato sulla Stella Polo Blu? La madre di Xia Qingyue e Xia Yuanba proveniva chiaramente dal Regno degli Dei. Ma quindi, perché dopo aver recuperato i suoi poteri e la memoria scelse di andarsene e non tornare mai più?”


“Sei stato nel Regno degli Dei per qualche anno, quindi dovresti sapere che, in quanto al nascondere la propria aura, nessuno nell’intero universo è migliore di me. Eppure, qualche anno fa, per colpa di un solo momento di distrazione sono stata individuata da Moonflower.”


“Al momento la tua forza misteriosa è già entrata nella Via Divina, perciò sarebbe estremamente evidente nei Reami Inferiori. Inoltre, dopo questa Assemblea Profound God, tutti gli individui più potenti della Regione Orientale avranno la tua aura chiaramente impressa nella memoria. Di conseguenza, a meno che tu distrugga le tue stesse Vene Misterioses, il minimo ‘incidente’ comporterebbe conseguenze fin troppo terrificanti. E anche se per puro caso non accadesse, dovresti trascorrere il resto della tua vita nascondendoti e in costante terrore. Saresti davvero disposto ad accettarlo?”


Ognuna delle parole di Jasmine non era un semplice avvertimento, ma racchiudeva l’innegabile e spietata verità.


Dopo che la Tribolazione di nove stadi di Yun Che aveva scioccato il mondo intero, Jasmine aveva riflettuto a lungo sul suo futuro. Sapeva tutto ciò che Yun Che avrebbe dovuto affrontare da quel giorno in poi ancora più chiaramente di lui stesso.


Personalmente, a lei non importava nulla di cosa fosse accaduto alla Stella Polo Blu. Non avrebbe battuto ciglio neppure se l’intero pianeta fosse stato distrutto. Ma capiva molto bene cosa rappresentava per Yun Che.


“Jasmine, stai… cercando di dirmi qualcosa?” chiese Yun Che.


Jasmine lo guardò, poi il suo tono si fece serio e solenne: “Se vuoi proteggere te stesso e la Stella Polo Blu, allora ciò che devi fare, anzi, l’unica cosa che puoi e devi fare, è diventare più forte! Abbastanza forte da far sì che tutti gli esseri viventi del Regno degli Dei ti rispettino, ti invidino e ti temano. Abbastanza forte da far sì che tu sia l’unico a controllare il destino degli altri, e non viceversa… Proprio come eri nel continente del Cielo Misterioso e nell’Regno Demoniaco Illusorio!”
                                


                                



