---
title: Capitolo 1265 – Tomo de Dio della Prigione
pubDate: 2025-02-27T08:14:48.763Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>


<em><strong>-Alstor</strong></em>






All’interno del Palazzo della Polvere di Stelle appartenente alla Dea Stellare del Massacro, Caizhi e Yun Che erano uno di fronte all’altra, con espressioni combattute.


“Tua sorella mi ha detto… che mi devi insegnare il Tomo del Dio della Prigione.” Disse Yun Che, piuttosto imbarazzato. In passato, aveva imparato da Jasmine solo la formula fondamentale e il primo stile, ma adesso era di fronte alla vera Dea Stellare del Lupo… non poteva che sentirsi un po’ strano.


“Lo so.” Mormorò Caizhi: “Non ho idea di cosa abbia in mente la Sorellona.”


“In ogni caso, Cognato, per prima cosa ti darò un avvertimento. Fra tutte le arte misteriosa dei dodici Dei Stellari, il Tomo del Dio della Prigione è la più difficile da praticare. Non credere che solo perché sei riuscito a comprenderne la formula principale e a imparare con successo il primo stile, riuscirai anche ad apprendere facilmente gli altri stili della arte misteriosa. Il primo stile è il più semplice, quello iniziale, in fin dei conti. La Sorellona ha detto che potrai restare qui solo per altri quindici giorni. È molto difficile dire se riuscirai oppure no a comprendere qualcosa riguardo al secondo stile, in così poco tempo.”


“Beh… farò del mio meglio.” Yun Che si grattò la fronte. Era assolutamente vietato insegnare a qualcun altro le arte misteriosa esclusive degli Dei Stellari, ma Caizhi non sembrava per nulla contraria. Era molto chiaro che di solito fosse molto ubbidiente nei confronti di Jasmine.


“A proposito, perché continui a chiamarmi Cognato?”


“Umpf. Perché mi va.” Sbuffò borbottò Caizhi: “Perché devi lamentarti della cosa, quando anche la Sorellona lascia che ti chiami così?”


“Hm? Tua sorella lascia che mi chiami così?” Yun Che assunse un’espressione sorpresa. Poco dopo, nei suoi occhi brillò uno strano bagliore: “Davvero non ha nulla in contrario e lascia che mi chiami Cognato?”


“Esatto!!”


“Allora… cosa dice di me, quando di solito parlate fra voi?” chiese Yun Che, pieno di aspettative, con varie emozioni nel profondo del cuore.


Caizhi distolse lo sguardo e rispose immediatamente di scatto, senza neppure avere bisogno di pensarci: “La Sorellona mi ha raccontato un sacco di cose su di te. La cosa che la Sorellona dice più spesso è che sei un idiota super-stupido, testardo, narcisista, egoista, disobbediente e che non ti preoccupi della tua stessa vita pur di conquistare nuove donne. Sei un mega gigantesco pervertito e hai persino sedotto tutte le donne della tua setta, dalle discepole alle Anziane! Ha detto che se mai incontrerò una persona come te, devo assolutamente tenermi il più lontana possibile.”


“…” Yun Che divenne all’istante scuro in volto. Rispose, indignato: “Questa è diffamazione! È pura e cruda diffamazione! Come potrei essere davvero una persona del genere!?”


“Davvero?” Caizhi sbatté le palpebre. Con gli occhi brillanti come stelle, disse a bassa voce fra sé e sé: “Mi sembra di ricordare che qualcuno una volta mi abbia detto che metà del sedere della cognata appartiene a suo cognato… vuoi che lo racconti alla Sorellona?”


“~！@#￥%…” Yun Che era stato sconfitto istantaneamente. Rispose sconsolato: “Davvero Jasmine non ti ha mai detto nulla di buono su di me?”


“Qualcosa di buono?” Caizhi ci pensò molto seriamente per parecchio tempo, stavolta, poi i suoi occhi si illuminarono: “L’ha fatto, l’ha fatto! La Sorellona mi ha detto che la tua più grande qualità è la tua fortuna straordinaria, che ti ha permesso di incontrarla. Altrimenti, saresti già morto parecchie volte.”


La voce di Yun Che cominciò a tremare leggermente: “Che ne dici se… adesso iniziamo a parlare del Tomo del Dio della Prigione?”


Mentre guardava l’espressione abbattuta di Yun Che, nel profondo degli occhi di Caizhi, ancora più limpidi e brillanti di due gemme preziose, comparve un bagliore d’orgoglio e soddisfazione, siccome era riuscita a portare a termine il suo “scherzo”. Mentre sorrideva, socchiuse gli occhi e rispose: “Va bene! Dato che hai già compreso la formula fondamentale e il Primo Stile del Dio Stellare del Lupo, inizierò insegnandoti il secondo stile.”


“Cognato, guarda bene!”


Caizhi indietreggiò di un passo. Utilizzando il mignolo come se fosse una spada, lo puntò in basso, verso uno spazio vuoto, e un debole bagliore blu si accese nei suoi occhi simili a stelle.


Bzzn————


Si sentì uno stridio ovattato e all’improvviso si creò una corrente d’aria all’interno del Palazzo. Di fronte a Yun Che comparve un gigantesco lupo, di un profondo colore blu, con le fauci così spalancate da dare l’impressione che volesse divorare il cielo intero; l’enorme lupo sembrava sul punto di balzare verso di lui da un momento all’altro. L’intera veste di Yun Che si gonfiò d’aria, mentre la sua cintura e i suoi lunghi capelli neri svolazzavano all’indietro. Persino la sua anima sembrò sul punto di separarsi dal suo corpo, lasciandolo… riusciva a percepire solamente che i suoi muscoli non riuscivano a compiere il minimo movimento, come se fosse stato inchiodato a terra da un qualche potere privo di forma.


Nell’istante successivo, tutto ciò scomparve senza lasciare traccia. I capelli di Yun Che e la cintura della sua veste ricaddero verso il basso. Di fronte a lui c’era il viso di Caizhi, angelico, innocente, meraviglioso e pieno di entusiasmo. Lei ridacchiò e disse: “Il nome di questo stile è Wild Fang. L’hai visto bene?”


“…” Yun Che rimase in silenzio per parecchio tempo.


Caizhi non aveva utilizzato alcuna forza misteriosa per mostrargli quella tecnica, pochi istanti prima. Aveva creato solamente energia di spada… utilizzando il suo mignolo come se fosse una lama.


Un suo attacco a piena potenza con il Primo Stile non era altro che un insignificante granello di sabbia sul fondo dell’oceano in confronto a quel colpo che conteneva solamente energia di spada… Ma, sebbene fosse profondamente scioccato, Yun Che poteva comunque accettare che ci fosse una tale differenza nella forza dei loro attacchi. Del resto, la ragazzina tutta sorrisi di fronte a lui, che chiunque avrebbe trovato naturale proteggere, non era altri che la Dea Stellare del Lupo.


Anche se Caizhi al momento non era altro che un “cucciolo”, era comunque una delle persone più potenti al mondo.


“Wild Fang.” Yun Che ripeté a bassa voce il nome del secondo stile.


Caizhi rovesciò il palmo della mano verso il basso e puntò delicatamente in avanti il mignolo. Un debole bagliore fuoriuscì dal suo dito e penetrò al centro della fronte di Yun Che: “Questa è la formula del Secondo Stile del Dio Stellare del Lupo. Il processo di incanalatura e rilascio dell’energia di spada in ogni stile del Tomo del Dio della Prigione sono estremamente complicati. Inoltre, è molto difficile metterli in pratica e controllarli, e la minima distrazione può causare ferite all’utilizzatore. Nel tuo caso, utilizzarli sarà ancora più difficile siccome non hai alla base l’Eredità Divina del Dio Stellare del Lupo, su cui si basano gli stili. Tutto ciò che posso dirti è di non essere impaziente di avere successo e innanzitutto di comprendere appieno la formula. Quando ci sarai… ah, ah, aaah?”


Prima ancora che Caizhi potesse finire di parlare, vide Yun Che chiudere gli occhi e distendere un braccio, rilasciando Energia Misteriosa intorno al suo corpo. Il suo mignolo si mosse rapidamente, disegnando un semicerchio, e dell’energia di spada comparve dal nulla, prendendo forma lentamente.


“Ti ho appena detto di non essere impaziente. Perché stai…”


Quando l'Energia Misteriosa emessa da Yun Che raggiunse una certa intensità, all’improvviso fece scattare verso il basso il mignolo.


Bzzn!


Una corrente di vento soffiò ferocemente in tutte le direzioni, con al centro Yun Che, facendo ondeggiare graziosamente nell’aria la cintura delle colorate vesti di Caizhi.


Caizhi si fermò immediatamente a metà frase. Le sue piccole labbra si spalancarono in una grande “〇”.


Yun Che riaprì gli occhi ed espirò, rilassandosi. Mormorò fra sé e sé: “Ovviamente è abbastanza difficile ed è anche chiaramente al di sopra del primo stile.”


Caizhi continuò a fissarlo ed esclamò improvvisamente: “Quindi la Sorellona ti aveva già insegnato questo stile!”


“Eh? No, non l’ha fatto!” rispose Yun Che, confuso.


Era evidente che Caizhi non gli credeva: “Allora come hai fatto a impararlo così in fretta!?”


L’attacco appena utilizzato da Yun Che conteneva chiaramente quasi il venti percento della forza di Wild Fang.


Non erano passati neppure venti secondi da quando lei aveva impresso nella sua mente la formula del secondo stile a quando lui aveva improvvisamente sferrato quel colpo, pochi istanti prima!


Normalmente erano necessari fra i dieci e i quindici giorni anche solo per comprendere la formula, e in alcuni casi erano stati impiegati tra gli otto e i dieci anni per riuscirci. Dopodiché, l’utilizzatore doveva anche “fondere” la formula, ormai capita, al suo corpo e alla sua Energia Misteriosa.


Eppure, Yun Che in qualche modo era davvero riuscito a utilizzare immediatamente la tecnica del secondo stile, dopo soli venti secondi.


“Ecco… anche se è abbastanza difficile, in realtà non è poi così complicato, no?” Yun Che rispose a sua volta con una domanda, con un’espressione innocente. Mentre parlava inarcò le sopracciglia, come se in quel brevissimo arco di tempo avesse avuto delle nuove intuizioni riguardo al secondo stile.


Fece scattare di nuovo in avanti il braccio, usando ancora le sue dita come spada. Una raffica di vento contenente un’energia di spada ancora più densa soffiò violentemente intorno a lui.


Le labbra di Caizhi si spalancarono di nuovo in una “〇”.


Stavolta l’attacco conteneva chiaramente il trenta percento della forza del secondo stile!


Inoltre, per un istante Caizhi aveva sentito vagamente l’ululato di un lupo.


Yun Che chiuse di nuovo gli occhi, dopo aver utilizzato quella tecnica per la seconda volta. Aveva le sopracciglia leggermente sollevate e stava trattenendo completamente tutta la sua aura, non fece il minimo movimento. Sorprendentemente, all’improvviso era entrato in uno stato di “illuminazione”.


Caizhi lo fissò, incredula. Aveva gli occhi spalancati, come se stesse guardando un mostro.


Jasmine le aveva detto parecchie volte che Yun Che possedeva una capacità di comprensione straordinaria. Soltanto in quel momento, lei realizzò davvero che non poteva essere descritta semplicemente con la parola “straordinaria”; era praticamente… inconcepibile!


Yun Che stavolta trascorse sei ore in quellos tato di illuminazione. Quando riaprì gli occhi, vi brillò uno strano e intenso bagliore. Sollevò un braccio, che emise dell’energia di spada.


“Usa la tua arma!” Disse improvvisamente Caizhi.


Con un lampo vermiglio, la Spada Colpo Celeste Nemesi dei Diavoli comparve fra le mani di Yun Che. In una sola frazione di secondo, generò un’energia di spada immensa.


……………………


“Wild Fang!!”


Sopra Yun Che apparve la gigantesca sagoma di un lupo. Anche se rimase visibile solo per un momento, fece vibrare lo spazio circostante. In quello stesso istante, la potenza dell’energia di spada raggiunse il suo picco.


La Spada Colpo Celeste Nemesi dei Diavoli sferrò direttamente un attacco verso Caizhi, accompagnata dalla forza sconfinata del Lupo Celeste.


Caizhi distese un dito e lo puntò in avanti. In una frazione di secondo, tutta l’energia di spada e la forza della Spada Colpo Celeste Nemesi dei Diavoli scomparvero senza lasciare traccia, e persino Yun Che stesso rimase immobile a mezz’aria. Gli occhi spalancati, innocenti e luminosi come stelle della ragazza brillavano con incredibile bellezza: “Cognato, sei davvero fantastico.”


Aveva fatto sparire nel nulla il suo attacco a piena potenza con solo il mignolo, in un unico istante, eppure gli aveva detto che era straordinario…


Yun Che fece una capriola a mezz’aria e atterrò. Stava respirando affannosamente, con la bocca aperta, ed era completamente esausto, fino in ogni muscolo del suo corpo. Tuttavia, nei suoi occhi c’era un bagliore d’entusiasmo.


Perché finalmente, con quell’attacco, era appena riuscito a rilasciare la piena potenza di Wild Fang!


Quello era anche il motivo per cui Caizhi gli aveva fatto i suoi complimenti. Era trascorso meno di un giorno da quando aveva iniziato a insegnargli quello stile, in fin dei conti.


Aveva compreso la formula del secondo stile in venti secondi, e poi aveva imparato a utilizzarlo alla perfezione in meno di un giorno… per di più, quella tecnica non era una arte misteriosa o Abilità Misteriose ordinaria, ma era la arte misteriosa dello Spadone più potente e difficile sia da imparare sia da utilizzare di tutto il mondo!


Se fosse stato raccontato a qualcun altro, non ci sarebbe stato assolutamente nessuno disposto a crederci, né nel Regno degli Dei Stellari né nel resto della Regione Orientale.


Se c’era qualcosa per cui provare rimorso, era che Yun Che non avesse ereditato il potere del Dio Stellare del Lupo. Perciò, le tecniche del Tomo del Dio della Prigione che utilizzava sarebbero per sempre state prive della “forza divina”.


A meno che…


“Ora padroneggi alla perfezione il Secondo Stile del Dio Stellare del Lupo. Non ti resta che continuare ad allenarti con questa tecnica per un lungo periodo di tempo, così prima o poi potrai utilizzarlo in qualsiasi momento e in qualsiasi modo, senza fatica.”


Caizhi nascose lo stupore che stava provando. Aveva le braccia incrociate sul petto e un’espressione solenne sul volto, dando l’impressione di essere un’Anziana: “Quindi, adesso ti insegnerò il terzo stile!”


“D’accordo!” sebbene fosse esausto e provasse dolore in tutto il corpo, oltre al fatto che aveva riportato delle ferite interne a causa del contraccolpo dell’attacco, Yun Che accettò subito senza la minima esitazione.


Anche se l’attacco di Yun Che non conteneva la “forza divina”, la potenza del Tomo del Dio della Prigione era comunque incredibilmente spaventosa. Il più basilare degli stili, il primo, ovvero Heavenly Wolf Slash, era una tecnica definitiva su cui Yun Che faceva enorme affidamento, e sia la forza che l’energia di spada generate dal secondo stile, Wild Fang, erano molto superiori a quelle di Heavenly Wolf Slash.


Il Tomo del Dio della Prigione conteneva in totale sette Stili, e ovviamente Yun Che aveva aspettative estremamente alte riguardo ai successivi cinque.


“Il nome del terzo stile è Heavenly Star Lamentation.”


“…” Yun Che rimase sorpreso quando sentì quello strano nome.


“Il primo stile, Heavenly Wolf Slash, e il secondo stile, Wild Fang, possono essere considerati le fondamenta del Tomo del Dio della Prigione. Le reali ‘Tecniche del Dio Stellare del Lupo’ cominciano dal Terzo Stile.”. Caizhi abbassò le braccia e nei suoi occhi comparve una luce divina che Yun Che non aveva mai visto prima: “Perché da questo stile in poi, i tuoi attacchi non dovranno avere solamente forma, forza e aura divina, ma dovranno anche contenere un ‘intento’!”


“Intento… che genere di intento?” chiese Yun Che.


“Odio!”


“…” Yun Che venne subito colto alla sprovvista.


L’intento di spada poteva essere etereo, affilato, immenso, soffocante, poteva sparire… ma non aveva mai sentito che l’odio potesse essere un tipo di intento di spada.


“Nell’Era degli Dei, un tempo il Dio Stellare del Lupo venne catturato dai Diavoli e imprigionato nell’Inferno Diabolico dell’Oltretomba, prima che ascendesse alla posizione di Dio Stellare. Subì tormenti senza fine, che fecero nascere nel suo cuore un odio sconfinato e un terribile risentimento. In seguito, la sua ossessione e il suo odio diedero vita a un’energia dalla potenza incredibile, che gli permise di liberarsi dalla prigionia, e riuscì a lasciare il territorio dei Diavoli con le sue sole forze, fuggendo fino a tornare nel Regno degli Dei.”


Era facile immaginare quanto dovesse essere stato potente per riuscire a fuggire dal territorio dei Diavoli con le sue sole forze.


“Questo potere nato dall’odio e dall’ossessione è ciò che poi prese forma nel Tomo del Dio della Prigione.” Continuò Caizhi: “In seguito, si purificò dal suo odio e divenne uno dei dodici Dei Stellari. Ma per questo stesso motivo, il ‘Tomo del Dio della Prigione’ perse buona parte della sua forza. Soltanto quando il fuoco dell’odio brucia ferocemente, questa arte misteriosa divina recupera la sua potenza originale… Una volta che la potenza divina esplode sotto l’influenza dell’odio, nessuno degli altri undici Dei Stellari può tenere testa al Dio Stellare del Lupo.”


“Proprio per questo, il Dio Stellare del Lupo ha anche un altro nome – Dio dell’Odio. Dal momento che l’odio è un’emozione negativa, il potere del Dio Stellare del Lupo è anche riconosciuto come quello più vicino al potere divino dei Diavoli.”


Caizhi si fermò per qualche istante, poi all’improvviso si mise a ridere: “Cognato, un giorno potrei degenerare in un Diavolo, hehe.”


Caizhi inarcò le sopracciglia e ridacchiò in una maniera piuttosto dolce e adorabile. Ma per qualche motivo, Yun Che all’improvviso provò una fitta al cuore, che gli batté all’impazzata.


“Umpf, ho scherzato abbastanza con te.” Caizhi tornò alla sua espressione seria e distese di nuovo il mignolo: “Per prima cosa, ti mostrerò questo Stile. Guarda attentamente.”


………………..


Jasmine era rimasta a guardarli in silenzio per tutto il tempo, da un lontano angolo del Palazzo della Polvere di Stelle. Il suo sguardo non si era mai spostato da loro due.
                                


                                



