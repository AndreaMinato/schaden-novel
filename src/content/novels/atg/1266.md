---
title: Capitolo 1266 – L’Ordine di Jasmine
pubDate: 2025-02-27T08:14:48.763Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>


<em><strong>-Alstor</strong></em>






Il Tomo del Dio della Prigione era una arte misteriosa dello Spadone esclusiva del Dio Stellare del Lupo. Grazie agli insegnamenti di Caizhi, gradualmente si fuse del tutto alla mente e alle Vene Misterioses di Yun Che.


Il Secondo Stile, Wild Fang.


Il Terzo Stile, Heavenly Star Lamentation.


Il Quarto Stile, Instantaneous Hell Calamity.


………………..


Gli insegnò tutti gli stili fino al Sesto, chiamato anche Formazione di Spada Immortal Slaying, di cui nel Regno degli Dei tutti avevano sentito parlare almeno una volta. Semplicemente sentendo quel nome, tutti sarebbero diventati scuri in volto.


Il Sesto Stile – Bloodmoon Immortal Slaying Sword!


Si trattava, fra l’altro, della Formazione di Spada che il Dio Stellare del Lupo Xisu aveva usato anni prima per ferire gravemente due grandi Dei Lunari!


Secondo i registri storici riguardo all’Era Antica, innumerevoli Dei e Diavoli erano stati uccisi da quella potente Formazione di Spada Immortal Slaying.


In quel momento, quella Formazione di Spada dal potere terrificante, con nel nome “Immortal Slaying”, stava finalmente prendendo forma tra le mani di Yun Che.


L’energia di spada aveva l’aspetto di un arcobaleno e numerosi raggi di spada sfrecciarono verso il basso, irradiandosi intorno. Tuttavia, quelle sagome di spade non erano vermiglie come quelle generate dalla Spada Colpo Celeste Nemesi dei Diavoli, ma rosso sangue, come se fossero spine e lame provenienti dall’inferno, dalle profondità di un mare di sangue.


Quelle sagome di spada scomparvero in un batter d’occhio. Non sembrava che avessero contenuto alcun tipo di forza scioccante, ma sul viso di Yun Che comparve un’espressione piena di sincera gioia: “Ce l’ho fatta!?”


Caizhi era felice ed era arrossita leggermente, ma rispose comunque in un tono indifferente: “Mn, a quanto pare hai compreso appieno la formula. Tuttavia, per te è impossibile utilizzare il pieno potere della Formazione di Spada Immortal Slaying, con la tua attuale forza misteriosa. Se ci proverai forzatamente, potresti persino morire.”


Yun Che lo sapeva molto chiaramente. I misteri e le varianti della Bloodmoon Immortal Slaying Sword potevano essere descritti come infiniti, perciò utilizzarla consumava anche una quantità immensa di Energia Misteriosa. Con la sua attuale forza misteriosa, per Yun Che sarebbe stato impossibile perfezionare anche solo una delle sagome di spada che componevano la Formazione, anche se avesse utilizzato tutta la sua Energia Misteriosa.


Yun Che si batté un pugno sul petto, piuttosto soddisfatto, e chiese: “Più o meno, che livello di forza misteriosa è richiesto per utilizzare alla perfezione questa Formazione di Spada?”


“Hmm…” Caizhi ci rifletté seriamente, poi rispose piuttosto incerta: “Circa… gli ultimi livelli del Divine Sovereign Realm, credo?”


<em>Gli ultimi livelli del… del Divine Sovereign Realm!?</em>


Gli angoli delle labbra di Yun Che tremarono… era ancora solo alla fase intermedia del Divine Spirit Realm, in quel momento. Non aveva la più pallida idea di quanto tempo sarebbe passato prima che riuscisse a raggiungere gli ultimi livelli del Divine Sovereign Realm!


Tuttavia, se Yun Che avesse saputo che quella tecnica era così spaventosa da ferire gravemente due grandi Dei Lunari, probabilmente non si sarebbe lamentato così tanto.


“D’accordo, ora che ho finito di insegnarti il Tomo del Dio della Prigione, ho portato a termine il compito che mi ha assegnato la Sorellona.” Dopo aver finito di parlare, Caizhi aggiunse mentalmente: <em>Il Cognato è davvero un mostro assurdo, per riuscire a imparare così in fretta.</em>


Aveva impiegato solo quindici giorni a imparare tutti gli Stili, da Wild Fang a Bloodmoon Immortal Slaying Sword!


“Hai finito?” Yun Che inarcò le sopracciglia: “Il Tomo del Dio della Prigione non ha in totale sette Stili? Escludendo il primo, Fendente del Lupo Celeste, me ne hai insegnati solo cinque… dovrebbe mancarne ancora uno, no?”


Caizhi in tutta risposta lanciò a Yun Che un’occhiata altezzosa. Con le mani dietro la testa, rispose lentamente e con nonchalance: “Ovviamente ne manca ancora uno, ma tu non puoi assolutamente… assolutamente… assolutamente utilizzare il Settimo Stile del Dio Stellare del Lupo.”


Caizhi aveva ripetuto la parola “assolutamente” per tre volte, e persino dopo aver visto coi suoi stessi occhi la straordinaria capacità di comprensione di Yun Che.


Quando lui sentì le parole di Caizhi, divenne ancora più curioso. Le chiese, poco convinto: “A meno che me lo insegni, come puoi sapere se riuscirò a impararlo oppure no?”


“Il nome del Settimo Stile del Dio Stellare del Lupo si chiama Haven Wounding Heartless Sword.” Con grande sorpresa di Yun Che, Caizhi gli parlò subito del settimo stile, sebbene ancora con totale indifferenza: “La formula di questo Stile è formata da solamente dieci parole.”


“La terra ferita piange i Cieli, solo odio senza cuore.”


“…??” Yun Che aveva sentito chiaramente quelle dieci parole, ma era stupito.


<em>La terra ferita piange i Cieli, solo odio senza cuore…</em>


<em>Questa è… una Formula di Spada!?</em>


“Non c’è alcun modo di insegnare questo stile, o di spiegarne a parole la formula. Richiede la completa padronanza dei primi sei stili, e poi è necessaria un’opportunità speciale per comprenderla. Va fatto da soli. Anche se vorrei insegnarti questo stile, semplicemente non ho alcun modo di farlo.”


Dopo aver finito di spiegare, Caizhi si stiracchiò e sbadigliò: “D’accordo, dopo averti insegnato così a lungo sono stanca, quindi voglio andare a fare un pisolino. Dovresti essermi grato!”


Quando dopo aver finito di parlare non sentì la risposta di Yun Che, si voltò verso di lui e vide che era concentrato. Aveva lo sguardo perso nel vuoto e stava chiaramente cercando di capire qualcosa di complicato.


Caizhi agitò una mano davanti ai suoi occhi, e lo rimproverò: “Stupido Cognato! Ti ho appena detto che non puoi assolutamente… assolutamente… assolutamente imparare questo Stile, eppure non mi hai davvero prestato la minima attenzione!”


“… cos’è questa ‘opportunità’ di cui hai parlato?” chiese Yun Che, voltandosi verso di lei.


Caizhi si irrigidì all’istante, poi rispose ansimando dalla rabbia: “Questo Stile non ha nulla a che fare con il talento o la capacità di comprensione. Per te sarebbe impossibile comprendere questa formula anche se passassi diecimila anni a rifletterci! Per una persona sciocca come te sarà per sempre impossibile avere questa ‘opportunità’. Hai capito!?”


“Perché non potrò mai avere questa opportunità?” Yun Che era ancora più confuso.


Caizhi inarcò leggermente le sopracciglia, che sembravano mezzelune. Evitò di incrociare lo sguardo di Yun Che e all’improvviso abbassò la voce: “Non voglio che tu abbia mai questo genere di opportunità, e questo vale ancor di più per la Sorellona… in ogni caso, non perdere altro tempo a pensarci! Tanto vale che trascorri più tempo a esercitarti con i cinque Stili che ti ho insegnato!”


Yun Che si grattò la testa… La terra ferita piange i Cieli, solo odio senza cuore. Quelle dieci parole, innanzitutto, mancavano di coerenza, e in più lui non riusciva a capire come potessero essere una formula, per quanto ci riflettesse. Caizhi gli aveva detto con assoluta certezza che per lui sarebbe stato impossibile comprenderla, ed era anche abbastanza chiaro che non voleva che lui ci provasse, perciò Yun Che fu costretto a rinunciare: “Okay, okay. Mi concentrerò sui cinque Stili che mi hai insegnato. Grazie, Caizhi, a quanto pare ancora una volta ti devo un enorme favore.”


Yun Che sapeva bene che insegnare il Tomo del Dio della Prigione a qualcun altro doveva essere un terribile tabù nel Regno degli Dei Stellari. Forse, era la prima volta nella storia del Regno degli Dei Stellari che succedeva una cosa del genere.


Sentendo le parole di Yun Che, Caizhi si gonfiò orgogliosamente il petto, piatto come una tavola: “Umpf, mi sembra ovvio.”


A quel punto, videro la sagoma di Jasmine avvicinarsi da un punto lontano. Sembrava che stesse camminando lentamente, ma arrivò di fronte a Yun Che e Caizhi in un batter d’occhio.


“Sorellona, ho finito di insegnargli tutto. Sorellona, avevi ragione, il Cognato è davvero un mostro strambissimo.” Caizhi riferì subito tutto a Jasmine.


Sulla fronte di Yun Che comparvero due linee verticali nere: <em>Che cazzo…? Le due parole “mostro strambissimo” non sono un complimento, sai? Potrebbero causare facilmente un malinteso!</em>


Per fortuna, Jasmine non sembrò prestare attenzione alle parole di Caizhi, ma si limitò a dar loro un’occhiata. Nascondendo il suo sguardo combattuto, si voltò e diede loro le spalle: “Yun Che, Caizhi, venite con me. Ho una faccenda molto importante di cui parlarvi.”


Il tono di Jasmine era terribilmente serio, il che sorprese sia Caizhi che Yun Che.


………….


Raggiunsero la camera da letto di Jasmine, dove lei di solito passava la maggior parte del tempo.


“Sorellona, cosa devi dirci?” non poté fare a meno che chiedere Caizhi. Aveva osservato di nascosto l’espressione di Jasmine e si era accorta che, per tutto il tempo, era stata quasi solenne, come se avesse appena preso una decisione riguardo a una questione di vitale importanza.


Jasmine non rispose. Si fermò di fronte a un tavolo di giada, su cui erano state poste parecchie candele a forma di stella, poi chiuse gli occhi, si rilassò, portò le mani al petto e si inginocchiò lentamente… per di più, si inginocchiò su entrambe le ginocchia.


Yun Che osservò il tavolo e si accorse che su di esso c’erano due targhe commemorative, intorno a cui erano state disposte le candele.


“Ah!?” Caizhi si lasciò sfuggire un piccolissimo gridolino di sorpresa. Naturalmente per lei la camera di Jasmine era molto familiare, perciò ricordava chiaramente che di solito lì c’era una sola targa commemorativa. Tuttavia, adesso ce n’erano due.


Una era la targa funebre della madre biologica di Jasmine, che era anche la zia materna di Caizhi.


L’altra… era davvero quella di sua madre!


Jasmine si rialzò in piedi e si voltò, fissando in silenzio Yun Che e Caizhi, che sembravano pieni di dubbi. Sul suo volto c’era un’espressione molto calma, e solamente i suoi occhi erano leggermente lucidi.


<em>Fratellone, finalmente capisco cosa intendevi dire con quelle parole, così come la tua rabbia e le tue lacrime… e anche io… sto prendendo la tua stessa decisione.</em>


<em>Ma io sono più fortunata di te…</em>


<em>Prima di morire, mi dicesti che il tuo più grande rimpianto era di non aver trovato nessuno che si prendesse cura di me…</em>


<em>Ma io ho trovato lui, ho trovato una persona del genere per Caizhi…</em>


Un velo di lacrime comparve sugli occhi di Jasmine, però scomparve dopo un solo istante. Alla fine, disse, guardando Yun Che: “Yun Che, alle mie spalle ci sono le targhe funebri di mia madre e della madre di Caizhi. Loro due erano sorelle, provenienti dalla stessa famiglie, ed entrambe anni fa sposarono quel vecchio bastardo di Xing Juekong. Quindi, la madre di Caizhi è anche mia zia materna.”


“Quando nacque Caizhi, l’energia vitale di mia zia era terribilmente debole. Sarebbe bastato usato della giada spirituale, per riuscire a prolungare la sua vita di almeno altri dieci anni… ma quel vecchio bastardo non volle farlo, neppure quando mia madre lo implorò in ginocchio! Alla fine, l’energia vitale di mia zia si esaurì completamente, e lei morì. Fu così che Caizhi rimase orfana fin dalla nascita.”


“…” gli occhi di Caizhi divennero gradualmente sempre più spenti, mentre abbassava lo sguardo e continuava mordersi le labbra, ancora e ancora.


Yun Che inarcò le sopracciglia e anche lui avvertì una morsa soffocante intorno al cuore. Solo che non riuscì a capire perché Jasmine gli stesse raccontando tutto ciò.


“In quegli anni, il Regno degli Dei Lunari era stato terribilmente umiliato a causa dello scandalo riguardante Yue Wugou. Sicuri che dietro l’accaduto ci fosse il Regno degli Dei Stellari, gli Dei Lunari non si posero alcun freno e rapirono mia madre, così da costringere quel vecchio bastardo ad ammettere di essere il colpevole!”


“Tuttavia, quel vecchio bastardo non aveva sicuramente nulla a che fare con lo scandalo riguardante Yue Wugou, ma pur di non far cadere in svantaggio il Regno degli Dei Stellari, si comportò con indifferenza come se niente fosse. Alla fine, il Fratellone rimase non riuscì più a sopportarlo e si diresse da solo nel Regno degli Dei Lunari, e poi nostra madre si suicidò, sacrificando la propria vita per proteggere il Fratellone.”


“Da allora, non ho né una madre né un padre!”


“In seguito, il Fratellone venne sedotto da Qianye Ying’er, e accettò di seguirla nel Regno Divino dell’Inizio Assoluto. Quando tornò, aveva gravi ferite in tutto il corpo ed era a un passo dalla morte. Anche lui mi lasciò poco dopo.”


“Yun Che.” Jasmine lo guardò con uno sguardo serio e sereno negli occhi, in cui non c’erano né gioia né tristezza: “Ti sto dicendo tutto questo per farti capire che io e Caizhi abbiamo solo l’un l’altra, al mondo. Non abbiamo altri parenti.”


“…” Yun Che annuì con il capo senza pensarci.


“Caizhi.” Lo sguardo di Jasmine si spostò su Caizhi, poi continuò: “Qualche anno fa, quando la Regione Meridionale ha complottato contro di me e sono stata avvelenata con il Veleno Assoluto Stermina Dei, è stato Yun Che a salvarmi. Se non fosse stato per lui, noi due sorelle non avremmo mai più avuto la possibilità di rivederci.”


“Io… lo so.” Caizhi annuì. Non poteva fare a meno di sentirsi piuttosto nervosa.


“Durante gli anni che ho trascorso insieme a lui, a un certo punto è diventato il mio unico supporto emotivo.” Probabilmente solo Jasmine sapeva quanto lui fosse stato un “supporto” per lei: “Ero egoista, ipocrita e spietata, eppure lui mi ha trattata con affetto pur non essendo un mio famigliare, e non si preoccupava neppure della sua vita per il mio bene.”


“Di conseguenza, è mio benefattore, mio discepolo, e anche la persona più importante della mia vita, proprio come te.”


“Sorellona, cosa stai cercando… di dire, esattamente?” sentendo le parole di Jasmine, Caizhi divenne ancora più nervosa.


Anche Yun Che avrebbe voluto farle la stessa domanda.


“Caizhi, quanti anni hai?” improvvisamente, Jasmine, le porse una strana domanda.


“Diciannove.” Rispose Caizhi, per poi abbassare in silenzio lo sguardo e dare un’occhiata al suo petto completamente piatto. Le mancava ancora parecchio per raggiungere il suo grande obiettivo di avere delle curve sinuose.


Dopo aver ereditato il potere di un Dio Stellare, il processo di crescita e invecchiamento diventava incredibilmente lento. Era stato così per Jasmine, e ora anche per Caizhi.


Quando Yun Che aveva incontrato Jasmine per la prima volta, lei aveva solo tredici anni. Ne erano passati dodici, e adesso lei ne aveva venticinque. L’aura che emanava era completamente diversa dal passato, ma il suo aspetto non era cambiato quasi per nulla.


In quanto a Caizhi, era un po’ più minuta persino di Jasmine… una delle due sorelle era la Dea Stellare del Massacro, l’altra era la Dea Stellare del Lupo. Sarebbero state semplicemente inestimabili una volta “cresciute” nel vero senso della parola.


“Diciannove anni, quindi hai l’età perfetta per il matrimonio.” Disse a bassa voce Jasmine.


“Huh?” Caizhi si lasciò sfuggire un piccolo grido di sorpresa.


“Yun Che, Caizhi. Con il cielo e la terra come testimoni, e questa Principessa come intermediaria, voi due diventerete marito e moglie, qui e oggi!”


Non aveva chiesto l’opinione dei due interessati, né aveva mostrato la minima esitazione. Al contrario, lo aveva ordinato chiaramente, senza lasciare alcuna possibilità di discussione!
                                


                                



