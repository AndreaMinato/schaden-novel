---
title: Capitolo 1267 - Yun Che e Caizhi
pubDate: 2025-02-27T08:14:48.764Z
tags:
    - atg
---


<em>Capitolo regolare,
3 in coda (3 Paolo),
0/10 donazione
-Schadenfreude</em>


"Aaahh?!" Caizhi ci rimase di stucco.


"Jasmine... Cos'hai detto?" Yun Che quasi pensò di avere problemi di udito.


"Ho detto che diventerete marito e moglie oggi!" Jasmine usò un tono più alto e fermo per ripetere le sue parole.


Yun Che stavolta sentì chiaramente le sue parole e questo lo confuse. Yun Che gettò un'occhiata verso Caizhi, anche lei era scioccata e chiese balbettando: "S-s-stai scherzando, vero?"


"Sembra che stia scherzando?" Rispose Jasmine, senza nessuna traccia di divertimento nella sua espressione. Inoltre stava diventando ancora più solenne rispetto al solito.


"Ma come possiamo..." Yun Che aggrottò le sopracciglia e scosse la testa, non riusciva a capire le sue intenzioni: "Non importa cosa, noi... non dovremmo diventare una coppia, no?"


Lui e Caizhi si erano incontrati per la prima volta due anni fa. Si poteva a dire a stento che si fossero frequentati e le doveva molti favori. Caizhi era la figlia dell'Imperatore degli Dei Stellari, la Dea Stellare del Lupo Celeste e, aspetto più importante di tutti, era la sorella minore di Jasmine. Il rapporto tra di loro non era affatto vicino a quello di una coppia sposata.


"Perché no?" Chiese Jasmine con lo sguardo fisso: "Caizhi non ti merita?"


"No, non è questo." Yun Che scosse la testa. "Caizhi è una principessa del Regno degli Dei Stellari. Sono io che non la merito in primo luogo."


"Umpf," Jasmine aggrottò le sue fini sopracciglia. "Sei riconosciuto come il figlio del cielo da tutti e anche Qianye Ying'er desidera sposarti. Quindi come potresti non meritare Caizhi?"


Yun Che non capiva l'allusione dietro queste parole dette in tono assertivo e insoddisfatto. Poté solo dire: "Ma dovremmo provare emozioni l'uno per l'altra. Io e Caizhi però..."


"Provavate dei sentimenti l'uno per l'altra quando tu e Xia Qingyue vi siete sposati?" Chiese con tono freddo Jasmine.


Immediatamente Yun Che non riuscì a rispondere.


"Credi che ci sia qualcuno a questo mondo che ti comprende meglio di me?" Jasmine aggrottò le sopracciglia. "Desiderare le donne è la tua ragione di vita e cerchi di sedurle tutte. Hai solo circa vent'anni, ma hai già molte mogli e anche un grande numero di donne nel tuo harem. Dovresti essere punito dal cielo!"


Yun Che e Caizhi potevano sentire che Jasmine stava stringendo i denti.


"In quanto ad aspetto, Caizhi è già incredibilmente bella, nonostante la sua giovanissima età, certamente diventerà una donna incantevole in futuro. In quanto ad origini, è la principessa più giovane del Regno degli Dei Stellari. Per quanto riguarda la coltivazione, è la Dea Stellare del Lupo Celeste temuta da tutti. Non è inferiore alle tue mogli nei piani inferiori in ogni aspetto degno di nota. Di cosa sei ancora insoddisfatto?!"


"Ma..."


"Niente ma!" Jasmine sbuffò. "Non pensare che non sappia che tu ne sia contento e che tu stia solo fingendo di opporti!"


Dopodiché Jasmine disse a bassa voce: "Super enorme pervertito!"


Nonostante avesse usato un tono basso, Yun Che l'aveva comunque sentita. La sua espressione divenne cupa in un istante... non sarebbe mai riuscito a farla smettere di definirlo in questo modo.


Jasmine sembrava incredibilmente decisa e ogni sua resistenza l'avrebbe fatta rispondere con ancora più ferocia. Anche se parlare di matrimonio era improvviso e anche piuttosto assurdo, sapeva che Jasmine non era una persona così frivola, doveva esserci un motivo profondo dietro questa decisione.


Dopo essersi calmato un po', Yun Che la guardò negli occhi e chiese con un'espressione molto seria: "Allora dovresti almeno dire a me... e a Caizhi perché hai fatto una decisione del genere."


Caizhi osservò con sguardo vacuo Jasmine, sembrava che non si fosse ancora ripresa dal suo shock iniziale.


Jasmine non evitò minimamente il suo sguardo: "Perché sei il solo in questo mondo che può sposare la mia sorellina."


"..." La sua risposta fu incredibilmente semplice, ma Yun Che ne fu sbigottito. Non sapeva come rispondere a parole del genere.


"Caizhi, questa è la mia risposta anche per te." Jasmine addolcì il tono della sua voce mentre parlava con sua sorella. "Non chiedere altro e fallo. Assisterò personalmente al vostro matrimonio."


"No... non voglio." Caizhi scosse la testa, incapace di capire la situazione. "No, no, non voglio!"


La ragazza si girò e scappò via.


"Caizhi! Vuoi disubbidirmi di nuovo?!"


Questo rimprovero la fece fermare. Si girò e disse con tono agitato: "Io... ubbidirò alla sorellona, ma... ma..."


Vedendola così spaventata e impotente, Jasmine trattenne il respiro per un momento. La sua voce e il suo sguardo si raddolcirono: "Caizhi, il matrimonio è della massima importanza per una donna, eppure l'ho deciso con poche parole... so che sto facendo una cosa molto dolorosa e ingiusta nei tuoi confronti, così puoi biasimarmi e odiarmi quanto vuoi."


"No, non ho motivi per biasimarti." Caizhi scosse la testa: "È solo che... lo trovo troppo strano."


Jasmine ansimò pesantemente per poi dire con tono lieve: "Certamente avrai difficoltà ad accettarlo ora, ma credo che lentamente ti innamorerai di lui al punto che non potrai liberarti dal suo fascino. Allora potrai accettare perfettamente questo risultato e perfino... rallegrartene."


"È una persona con una capacità del genere."


Yun Che: "..."


"Ma è il mio cognato." Caizhi era ancora confusa. Non riusciva a capire cosa stava succedendo: "Ovviamente dovrebbe essere la sorellona... dovrebbe..."


"Caizhi." Jasmine sospirò lievemente: "Questo è il mio desiderio più egoista e importante. Puoi aiutarmi a realizzarlo?"


"Io..." Caizhi aprì lievemente le labbra. Non aveva idea di come risponderle.


"Lo desidererebbero anche tua madre e il fratellone." Disse Jasmine.


"..." Gli occhi di Caizhi divennero sempre più velati, come se fossero coperti da uno strato di nebbia.


La decisione di Jasmine indubbiamente aveva colpito molto di più lei che Yun Che, una persona che aveva sperimentato diversi eventi piuttosto bizzarri. Poteva aver ereditato i ricordi del Dio Stellare del Lupo Celeste, ma era impossibile per lei capire perché stava accadendo un evento così strano.


<em>'Desiderio... perché parlerebbe del loro desiderio?</em>' Pensò Yun Che.


"Yun Che, Caizhi, inginocchiatevi." Jasmine chiuse lievemente gli occhi, nascondendo un'espressione piena di emozioni contrastanti.


Tuttavia Yun Che e Caizhi non si mossero minimamente.


Come se sapesse come avrebbero reagito, Jasmine stese le braccia e li fece avvicinare.


Un'energia gentile li avvicinò. Yun Che non poté resistere e si inginocchiò immediatamente a terra. In seguito, la sconvolta Caizhi fece lo stesso.


"Porgete i vostri rispetti al cielo e alla terra!" La voce di Jasmine divenne ancora più grave.


"Sorellona, io..."


Caizhi voleva intervenire, ma le sue parole furono troncate dal tono rigido di Jasmine: "Non dire altro!"


Jasmine mosse lievemente le mani e l'energia che sopprimeva i due li costrinse a prostrarsi simultaneamente.


Yun Che non poté resistere al potere di Jasmine, ma Caizhi che era in grado di farlo... non oso opporsi. Non voleva assolutamente fare arrabbiare sua sorella.


"Dietro di me ci sono le lapidi della madre di Caizhi e della zia materna, e visto che io un tempo ero la maestra di Yun Che, naturalmente posso essere considerata un membro anziano della sua famiglia. Ora, con i vostri Anziani al vostro fianco... porgete i vostri rispetti!"


Jasmine mosse di nuovo le mani e li fece prostrare due volte.


Sospirando lentamente, Jasmine giunse le mani. Un'aura avvolse i due, portando Yun Che e Caizhi faccia a faccia in ginocchio.


Tuttavia, proprio mentre i due iniziarono a guardarsi negli occhi, furono costretti ad inchinarsi.


"Il terzo inchino!"


Il movimento fu così brusco che le teste di Yun Che e Caizhi si scontrarono, e piuttosto forte.


Jasmine ritirò il suo potere. Sospirando per il sollievo, si riempì di emozioni contrastanti. "Dopo i tre inchini, Yun Che, Caizhi, d'ora in avanti sarete marito e moglie. I vostri fati sono connessi e dovete sostenervi a vicenda, condividendo onore e disgrazie!"


Yun Che: "..."


Caizhi: "..."


Il rituale era stato portato a termine a forza da Jasmine ed era stato finito velocemente. I due non avevano avuto nemmeno il tempo di riflettere su ciò che era accaduto.


Nonostante Yun Che si fosse già sposato tre volte, era completamente sbigottito. Sapeva solo che...


Oltre a Xia Qingyue, Cang Yue, la piccola Imperatrice Demoniaca, ora aveva un'altra moglie...


Caizhi...


Il suo matrimonio con Xia Qingyue era stato un accordo prenatale, si era spostato con Cang Yue per amore e si era unito alla piccola Imperatrice Demoniaca per una celebrazione universale. Ma lui e Caizhi...


Guardò di sottecchi la principessina, solo per scoprire che era ancora inginocchiata sul posto, confusa. Il suo smarrimento era davvero straziante, pareva che non riuscisse ancora a capire cosa fosse successo esattamente.


Jasmine si avvicinò e li guardò in silenzio per molto tempo. Aveva un'espressione molto calma al momento, ma le loro emozioni...


<em>Yun Che, quando non ci sarò più, ci sarà Caizhi a proteggerti. Sicuramente diventerà la Dea Stellare più potente in futuro e ti proteggerà da ogni calamità...


Caizhi, devi ricordarti che, anche senza di me, c'è qualcuno a questo mondo su cui potrai contare quando vuoi. Non cadere di nuovo nell'abisso dell'odio...</em>


Pensò Jasmine senza poterlo dire. Ma osservando i due, mostrò un lievissimo sorriso: "Caizhi, dammi l'anello che stai indossando."


Caizhi alzò la testa, ancora confusa, per poi consegnarglielo.


Era un anello d'argento brillante, dalla debole luce blu. Jasmine disse piano: "Questo anello è stato lasciato dal fratellone prima della sua morte. Ha detto che l'ultimo frammento del suo spirito sono nell'anello e possono proteggermi la vita."


"Dodici anni fa, prima di andare nella Divina Regione Meridionale, ho consegnato questo anello a Caizhi. Ora lo darò a te."


"Ah?!" Caizhi esclamò per la sorpresa. Considerava questo anello l'oggetto più prezioso che aveva.


Jasmine avanzò, afferrò la mano sinistra di Yun Che e si mise l'anello nel dito medio. "Spero che ogni volta che lo vedrai, ti farà pensare a Caizhi, la persona di cui ti devi prendere cura per tutta la vita. Caizhi deve anche ricevere la stessa quantità di amore di ogni tua altra moglie e devi fare di tutto per compiacerla!"


"..." Yun Che guardò Jasmine per poi osservare l'anello. Non sapeva come rispondere.


"Questo anello può essere considerato la dote di Caizhi, così dovresti anche tu darle un dono, no?" Jasmine lasciò la mano di Yun Che.


L'uomo sospirò, mentre tirava fuori uno spadone dall'aspetto ordinario dalla Spada Sky Poison. Una luce verde smeraldo brillava sulla lama.


"Questa è la Spada Sky Poison. Mi ha accompagnato quando ho salvato i miei cari e anche quando ho fatto i miei massacri. Ha anche assistito alle mie due vite. È stata lei a salvare la vita di Ling'er nel Precipizio della Nuvola."


Jasmine prese la spada. Poteva sentire vagamente l'aura della Perla del Veleno Celeste da essa.


Posandola nelle mani di Caizhi, Jasmine disse a bassa voce: "Prenditi cura di quest'arma. Questo è il dono di tuo marito e anche la prova che ti proteggerà per tutta la vita."


"Il cognato è davvero debole, quindi non ho bisogno della sua protezione."


Nonostante avesse detto questo, Caizhi toccò comunque l'arma. Mostrò uno sguardo confuso e pareva assorta.


"Non è il tuo cognato, ma tuo marito. Non usare il termine sbagliato!" Avvertì Jasmine.


"Non voglio chiamarlo così!" Rispose Caizhi. Guardò Yun Che per un istante per poi girarsi di scatto. Dopodiché prese la spada Sky Poison e scappò velocemente. Sembrava che non sapesse come fronteggiare Yun Che e sua sorella mentre era ancora troppo confusa per accettare la situazione.
                                


                                



