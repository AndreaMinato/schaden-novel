---
title: Capitolo 1268 - Stella Solitaria Maledetta
pubDate: 2025-02-27T08:14:48.764Z
tags:
    - atg
---


<em><strong>Come già annunciato, dal 14 al 18 lo staff si prenderà una vacanza (e anche noi per la prima volta in due anni e passa).
Non vi preoccupate riprendiamo da lunedì e i capitoli di questo mercoledì e giovedì verranno pubblicati lunedì insieme a quello regolare del giorno.</strong>


Capitolo regolare,
3 in coda (3 Paolo),
0/10 donazione
-Schadenfreude</em>


Rimasero solo Yun Che e Jasmine nella camera. L'atmosfera diventò piuttosto strana.


"Fiuu." Yun Che sospirò di sollievo: "Jasmine, lo stai facendo per proteggermi?"


Jasmine non era assolutamente il tipo di persona da scherzare e sicuramente non avrebbe trattato con leggerezza il matrimonio di Caizhi. Quindi anche se la fronte di Yun Che era fradicia di sudore, non aveva obiettato troppo.


"Umpf!" Il visino di Jasmine si girò. "Illuso. Ma tu e Caizhi vi siete scambiati delle doti e vi siete inchinati di fronte al cielo e la terra, quindi ora siete già marito e moglie. Dato che ora è un fatto, non puoi più questionarlo. Lo capirai... in futuro."


"Naturalmente so che non faresti del male a me o a Caizhi, solo che... è semplicemente troppo strano. Questo riguarda il suo matrimonio! Chiunque altro l'avrebbe trovato strano e difficile da accettare in breve tempo."


"Difficile da accettare?" Disse Jasmine mentre lanciava un'occhiata di sottecchi verso Yun Che mentre sbuffava ancora: "Allora perché non sento la minima riluttanza da parte tua? Umpf! Hai ottenuto un'altra bella donna, ma fingi ancora di essere ubbidiente."


"Coff coff." Anche lo spudorato Yun Che arrossì mentre cercava di spiegarsi: "Naturalmente mi va bene. Se lo desideri davvero, sarei disposto anche a sposare una vecchia scrofa, figuriamoci la tua sorellina. Ma per Caizhi... questo è sicuramente qualcosa di molto più serio per lei."


"Oh, davvero?" Disse con un freddo sorriso Jasmine. "Allora andiamo a prendere una scrofa e portiamola qui ora."


"Aspetta aspetta aspetta!" A Yun Che si afflosciarono le gambe mentre afferrava nel panico il braccio di Jasmine: "Va bene, va bene, non ti chiederò il motivo per cui lo stai facendo, ma come spiegherai a tuo padre... Uh, intendo, come lo spiegheremo all'Imperatore degli Dei Stellari?"


"Caizhi non ha un padre." Disse con voce fredda Jasmine. "Non c'è bisogno di renderne conto a quel vecchio malvagio. Non ne è degno!"


Ogni volta che menzionava quell'uomo, l'aura di Jasmine divenne gelida e dal suo corpo trapelava un odio penetrante... emanava anche intento omicida.


L'odio che serbava nei confronti di Xing Juekong era da tempo sprofondato nel suo midollo e forse non sarebbe mai più sparito.


"Inoltre, anche se lo sapesse, non direbbe comunque nulla."


Yun Che rimase sbalordito per poi chiedere: "Perché?"


"Non te ne devi preoccupare." Jasmine non diede una risposta diretta. Invece si girò e disse: "Ricordi cosa ho detto prima? Devi trattare Caizhi bene quanto le tue altre donne! Non hai il permesso di favorire chiunque altro oltre a lei, altrimenti... non ti perdonerò mai!"


"Bene." Yun Che disse con un sorriso: "Tratterò Caizhi bene come tratto te."


In origine aveva pensato che Jasmine l'avrebbe guardato male e che forse l'avrebbe respinto con un calcio, ma inaspettatamente non reagì così. Rimase in silenzio per un po' per poi rispondergli con voce sincera: "Bene, ricordati delle parole che hai appena detto."


"Mn?" Yun Che rimase sbalordito da quella reazione e il suo sguardo divenne sospettoso: "Come mai ti stai comportando in modo così strano oggi?"


"Strano?!" Disse sbuffando lievemente Jasmine, ma dopo distolse lo sguardo come se non osasse osservare direttamente Yun Che. Allo stesso tempo cambiò freddamente argomento: "Non importa se sei disposto a farlo o no, avete già detto i vostri voti di fronte al cielo e alla terra e vi siete scambiati le doti. Tutto questo è stato fatto di fronte a sua madre, alla sua zia materna e con me come testimone. Così voi due siete già marito e moglie! Tu... qual è la tua impressione di Caizhi?"


Yun Che ci pensò per molto tempo per poi dire: "Non abbiamo interagito per molto tempo. Ma sono riuscito a capire due cose di lei."


"Che cosa?"


"Che ti considera più importante di sé stessa, di gran lunga." Disse con tono estremamente serio Yun Che.


Quando si erano incontrati nel Regno Darkya, una volta che lei aveva scoperto chi era, lo aveva aiutato in segreto... lo aveva anche chiamato cognato con tale gusto... Aveva visto il suo entusiasmo e la sua allegria nel vederlo nel Regno degli Dei Stellari... Il modo in cui gli aveva impartito il Tomo del Dio della Prigione che apparteneva esclusivamente a lei senza nessuna riserva... e il modo in cui aveva riconosciuto quel matrimonio che Jasmine l'aveva costretta a fare...


Tutto questo dimostrava quanto fosse importante sua sorella per lei.


"..." Jasmine si morse lievemente il labbro inferiore per poi dire: "E?"


"L'altra cosa è che..." Lo sguardo di Yun Che brillò lievemente per poi dire: "È ben lontana dall'essere una ragazzina ingenua, innocente e inconsapevole. Al contrario... è estremamente intelligente e molto brava nel nascondere la sua vera personalità."


Jasmine mostrò una lieve espressione di stupore: "Perché la pensi così?"


"Quando l'ho incontrata nel Regno Darkya, ho sempre avuto l'impressione che fosse una principessina viziata mentre faceva sciocchezze e sembrava vantarsi delle sue abilità... ma ora che ci penso, mi rendo conto che ogni parola e ogni sua azione erano volte a carpire informazioni."


"Fin da quando mi ha chiamato cognato, aveva già verificato completamente la mia identità."


"Inoltre, quando ero nel Regno Darkya, si è presa completamente gioco di me." Disse Yun Che con un'espressione impotente. "E, ad essere sinceri, ho incontrato pochissime persone capaci di farlo in tutta la mia vita. Tuttavia non l'ha fatto per divertimento, stava mettendo alla prova i sentimenti che provavo per te."


"Probabilmente mi ha aiutato a trovare la Divina Giada del Budda delle Nove Stelle dopo essere rimasta soddisfatta dei risultati. Mi ha anche donato una Pietra del Vuoto Illusorio."


In confronto a Yun Che, era stato Wu Guike ad essere stato preso in giro da Caizhi fino all'esasperazione...


Ma quando lei era di fronte a Jasmine, Yun Che non vedeva affatto questo lato, ma un cuore completamente aperto e vulnerabile, una ragazza giovane e tenera che non nascondeva nulla e non sfidava sua sorella.


Mostrava perfino un po' di cautela e prudenza perché era riluttante nell'irritarla anche solo minimamente.


"Hai proprio ragione." Disse Jasmine con un tono più dolce mentre chiudeva gentilmente gli occhi. "Caizhi in effetti è molto intelligente, è bravissima a nascondere la sua vera natura, ma non è nata così. Invece è qualcosa che ha imparato per proteggersi."


"Proteggersi?" Chiese con tono perplesso Yun Che. "È la principessina del Regno degli Dei Stellari e ora è la Dea Stellare del Lupo Celeste, quindi credo... che probabilmente sia la persona che abbia bisogno di meno protezione al mondo."


Jasmine scosse la testa con uno sguardo cupo. "Il Regno degli Dei Stellari è molto meno puro di quanto tu pensi... Tutti i Regni Sovrani lo sono."


Yun Che: "..."


Il suo sguardo si rivolse verso la direzione in cui se n'era andata Caizhi per poi iniziare a dire: "Il nostro Regno degli Dei Stellari dà moltissima importanza al potere delle stelle e crediamo che ogni persona in questo universo abbia una stella corrispondente."


"Ad un mese prima della nascita di Caizhi, quel vecchio malvagio ha permesso a quei vecchiacci dell'Istituto degli Anziani di osservare a quale stella fosse allineata Caizhi, ma il risultato è stato che..."


"Era nata sotto la Stella Solitaria Maledetta che avrebbe portato disastro e calamità!"


Yun Che scosse la testa: "Sono sciocchezze, non ho mai creduto a tutte le assurdità come il destino. E una volta che hai raggiunto il livello del Regno degli Dei Stellari, si dovrebbe credere ancora a meno a cose del genere."


"No, ci credono." Disse Jasmine mentre continuava a parlare: "Inoltre ciò che è accaduto dopo lo ha dimostrato."


Yun Che: "...?!"


"Nel momento in cui Caizhi è nata, ha derubato sua madre di tutta la vitalità, facendola morire a causa della mancanza di energia. Il vecchio malvagio e tutte le persone nella città degli Dei Stellari si convinsero ancora di più che fosse la Stella Solitaria Maledetta. Tutti la rifiutarono e nessuno osò perfino avvicinarsi a lei. La gettarono in qualche camera abbandonata senza preoccuparsi del suo destino. Se non fosse stato per il fratellone che l'ha recuperata e mia madre che l'ha accettata, sarebbe morta con mia zia."


"Come può essere accaduto?" Yun Che aggrottò le sopracciglia. "Anche se l'Imperatore degli Dei Stellari crede in cose del genere, Caizhi è comunque sua figlia. Come può... abbandonare una neonata?"


Jasmine sorrise in modo beffardo e freddo: "Non molto tempo dopo che abbiamo riportato Caizhi a casa, mia madre è stata catturata dal Regno degli Dei Lunari e poi si è suicidata. Dopo, mio fratello è stato danneggiato da Qianye Ying'er e ci ha lasciato. Poi, ho subito un attacco dalla Divina Regione Meridionale e tutti pensavano che fossi morta..."


"Dopo sua madre, le uniche tre persone che l'avevano trattata bene sono andate incontro ad una calamità. Anche se erano degli Dei Stellari, non sono riusciti ad evitarlo. Quindi, agli occhi di tutti, è stato a causa di Caizhi, perché era la Stella Solitaria Maledetta che avrebbe portato disastro e calamità a tutti i suoi cari... e questo è qualcosa che crede lei stessa."


"..." Yun Che si sentì dolere il cuore dopo aver sentito quelle parole.


Aveva portato alla morte sua madre, era stata rifiutata da tutti dal giorno in cui era nata. Inoltre ogni singola persona che era stata buona con lei era andata incontro ad una disgrazia dopo l'altra... Nonostante le sue esperienze, nemmeno Yun Che poteva immaginare che tipo di peso e tormento avrebbe gravato sul suo cuore.


Figuriamoci Caizhi, che era solo una giovane ragazza.


"Dopo che mia madre e il mio fratellone sono morti, Caizhi ha continuato a biasimarsi e ad odiarsi. Credeva che tutti queste disgrazie fossero accadute a causa sua. Durante quel periodo di tempo, non sono stata accanto a lei e il suo cuore doveva essere stato colto da un profondo dolore molto tempo fa."


"Allora, Caizhi aveva solo sei anni."


"Dopo, ho sentito che l'eredità del Dio Malvagio è apparsa nella Divina Regione Orientale, così sono partita da sola per la Divina Regione Meridionale. Anche se la me di allora aveva già ereditato il potere divino del Dio del Massacro, avevo una sete di potere ancora più potente. Tutto per vendicare mia madre e il mio fratellone, così avrei potuto lasciare il Regno degli Dei Stellari per sempre con Caizhi."


Tutto questo era solo parte della questione, c'era un altro importante motivo che non avrebbe mai detto a Yun Che.


"Ma anche se sono riuscita a recuperare il sangue indistruttibile del Dio Malvagio rischiando la vita, sono stata colta da un agguato e sono stata avvelenata. Per impedirmi di espellere il veleno, le persone che mi hanno assalito mi hanno inseguito a lungo... Quando sono riuscita a seminarli, il veleno si era diffuso anche nella mia anima. Dopodiché tutti hanno pensato che fossi morta, nemmeno io stessa pensavo di poter sopravvivere."


Osservò Yun Che e poi distolse lo sguardo. Non aveva mai pensato che questo evento avrebbe cambiato il suo destino... perché aveva incontrato Yun Che.


Allo stesso modo, quella era stata una svolta per Yun Che perché aveva trovato Jasmine.


"Non oso pensare a come Caizhi abbia vissuto durante quel periodo. Quando ero nel continente del Cielo Misterioso, Caizhi era la sola persona che mi legava al Regno degli Dei Stellari. Quando ho seguito Moonflower, l'ho fatto sopratutto per lei."


L'altro importante motivo naturalmente era Yun Che. Perché se non se ne fosse andata, lui e l'intera Stella Polo Blu sarebbero andati incontro ad una catastrofe.


"Quattro anni fa, quando sono tornata nel Regno degli Dei Stellari, Caizhi aveva già ereditato il potere divino del Lupo Celeste. Quei vecchi dell'istituto degli Anziani hanno anche detto che il suo destino non è più influenzato dalla Stella Solitaria Maledetta, ma da quella del Lupo Celeste, così naturalmente la posizione di Caizhi è cambiata. Lei che prima era stata respinta, poi è stata riverita da tutti."


Dopo aver sentito questo, la pressione sul cuore di Yun Che si alleviò un po'. Non aveva mai pensato, né poteva aver immaginato che questa ragazza strana dal cuore puro, dallo sguardo sincero come quello di un elfo e dal sorriso dolce potesse aver condotto un'esistenza così orribile.


"Il divino potere del Lupo Celeste è riconosciuto da tutti come il più forte tra tutti i dodici Dei Stellari, ma allo stesso tempo è anche quello più difficile da ereditare. Tutti quegli anni fa, mio fratello è stato il solo ad ottenere l'approvazione del potere divino perché il suo talento e la sua comprensione erano estremamente elevati."


"Ma per Caizhi... il suo talento era eccezionalmente mediocre, ma il potere divino del Lupo ha preso l'iniziativa per approvarla quando aveva dodici anni. Inoltre aveva una compatibilità quasi perfetta. Sai perché?"


Yun Che ci pensò accigliato per poi capire: "Che sia a causa... dell'odio?"


Solo oggi Caizhi gli aveva detto che il Dio Stellare del Lupo Celeste era stato battezzato come il dio dell'odio. Inoltre anche il suo tomo era nato da questa ossessione e disprezzo. Maggiore era l'odio e il risentimento, maggiore sarebbe stato il potere della sua tecnica.


"..." Jasmine annuì lievemente. Questo movimento fu molto breve, ma davvero solenne. "Dopo aver sentito della mia morte, Caizhi è rimasta intrappolata dal suo odio e dal suo risentimento... L'odio che provava nei confronti del mondo intero... e nei confronti di sé stessa."


Yun Che si ricordò della formula del settimo stile del Lupo Celeste:


La terra soffre, il cielo è ferito, solo odio senza cuore.


Solo odio...


"Questo stile di spada non ha niente a che fare con il talento o la comprensione. Sarebbe impossibile per te capirlo anche se trascorressi diecimila anni a ponderarci sopra! È impossibile che una persona sciocca come te ottenga "quell'opportunità". Capisci?"


"Non desidero nemmeno che tu lo faccia e soprattutto per la sorellona... Comunque non pensarci più! Tanto vale trascorrere più tempo ad allenare i primi cinque stili!"


"..." Yun Che chiuse gli occhi. Quando Caizhi aveva detto quelle parole, l'aveva detto con un sorriso contento, ma ora che ci ripensava, ora Yun Che si rese conto che era un discorso davvero serio.


Jasmine guardò Yun Che, mentre rifletteva: "C'è sempre stato un profondo abisso nel cuore di Caizhi. Ora che sei suo marito, hai una responsabilità... e cioè di non farla mai scivolare in quel profondo abisso!"


<em>Tu sicuramente riuscirai a farlo...</em> Pensò Jasmine.


"...Va bene." Disse Yun Che annuendo lievemente.


Quelle parole erano un giuramento che sarebbe valso per tutta la sua vita.
                                


                                



