---
title: Capitolo 127 – Feng Yue
pubDate: 2024-05-27T21:27:25.197Z
tags:
    - atg
---




Di fronte alla provocazione e al disprezzo di Ao Yan, Yun Che gli diede solo un'occhiata indifferente, poi spostò lo sguardo. Se prima gli aveva prestato un minimo di attenzione, ora non aveva più il minimo interesse per lui; figurarsi rispondergli, Yun Che non badò nemmeno di guardarlo una seconda volta. Per qualcuno così insolente, arrogante e altezzoso, che forse aveva anche un quoziente intellettivo leggermente al di sotto del normale, Yun Che aveva un solo giudizio: “spazzatura”. Ao Yan non era degno di essere suo amico e ancor meno di essere suo nemico. Yun Che notò anche che la sua discreta Profound Strength era stata innalzata forzatamente con le risorse di famiglia.


Notando che Yun Che non gli aveva dato nessuna risposta, Ao Yan pensò che fosse ovviamente così spaventato da non avere il coraggio di rispondere. Sogghignando, si voltò.


“Come, come può arrivare a tanto!” Il viso di Yun Xiaofan era rosso dalla rabbia e mormorò deluso: “È chiaramente più debole del Fratellone Yun, eppure osa dire una cosa del genere. È dannatamente vergognoso.”


“Cos'hai detto?” Anche se Yun Xiaofan aveva abbassato la voce, Ao Yan era ancora abbastanza vicino da sentirlo. Socchiuse gli occhi, e lo fissò minacciosamente: “Ripetimelo.”


“Io...” Yun Xiaofan si ritrasse senza rendersene conto e impallidì. Conosceva la famiglia alle spalle di Ao Yan, ma lui era di umili origini. Come avrebbe mai potuto un ragazzo come lui, che era giunto al Palazzo Profound Blue Wind da solo, per inseguire i suoi sogni e dare speranza alla sua famiglia, avere il coraggio di farsi nemico qualcuno di così influente subito dopo l'ammissione?


Ma in fin dei conti, quella era pur sempre la sede d'esame del Palazzo Profound Blue Wind. Nemmeno Ao Yan avrebbe osato compiere apertamente delle azioni spregiudicate, perciò si limitò a voltarsi sbuffando freddamente. Ma un bagliore nei suoi occhi provava che si sarebbe ricordato di quell'offesa per sempre.


Solo allora Yun Xiaofan si abbandonò di nascosto a un sospiro di sollievo, ma aveva comunque un'espressione agitata. Yun Che lo guardò con una certa indifferenza e disse: “Xiaofan, hai paura di quel tizio, Ao Yan?”


“Io...” Yun Xiaofan esitò un attimo, ma alla fine annuì: “Non sono un codardo che si spaventa facilmente, ma, ma so che Ao Yan è il secondo nella linea ereditaria della grande Famiglia Ao Tian, dell'Enormous Desert City, a ovest, e la sua Profound Strength è fin troppo maggiore della mia, quindi se lo offendessi probabilmente sarei costretto a lasciare il Palazzo Profound Blue Wind. Essere ammesso è il mio più grande sogno e anche quello che desidera la mia famiglia. Non voglio rischiare che si avveri una possibilità del genere.”


“Non preoccuparti.” Yun Che scosse la testa, sorridendo: “Essere l'erede di una grande famiglia suona davvero bene, devo ammetterlo, ma questo è il Palazzo Profound Blue Wind; i suoi titoli qui non valgono un centesimo, al massimo potrebbe prendersela un po' con te sfruttando la sua Profound Strength. Se non vuoi che faccia il bullo con te, devi solo allenarti più duramente di lui. Anzi, questo Ao Yan potrebbe diventare una delle motivazioni per cui diventare più forte. Inoltre quel tipo potrà godersi solo per poco la sua fama; in futuro è destinato a non avere successo. In pochi anni, dovresti essere in grado di superarlo, quindi non hai nessun motivo per avere paura di lui.”


Le parole di Yun Che fecero sentire Yun Xiaofan molto soddisfatto. Ora, oltre a rispettarlo, si sentiva anche grato nei suoi confronti. Si rilassò e annuì vigorosamente: “Fratellone Yun, hai ragione. Non avrò paura di lui... ho deciso, il mio primo obiettivo qui al Palazzo Profound Blue Wind sarà proprio diventare più forte di Ao Yan, eheh!”


Dopo un bel po' di tempo, la valutazione della Profound Strength del gruppo di Yun Che terminò. Dei centoventi ragazzi che avevano sostenuto l'esame, solo in ventinove erano passati; ancora meno di un quarto del totale. Quelli che erano stati bocciati avevano un buon talento e una buona Profound Strength, e avevano deciso di fare un tentativo. Ma alla fine, avevano potuto solo andarsene a causa degli altissimi requisiti del Palazzo Profound Blue Wind.


Ora era il momento della seconda parte dell'esame: la Valutazione della Forza di Combattimento.


L'esaminatore diede un'occhiata al numero dei ragazzi che erano stati ammessi, dicendo in tono noncurante: “Dovrebbe esservi chiaro che questa prima fase dell'esame non può nemmeno essere considerata un vero test. È soltanto servita a sfoltire i gruppi e allontanare chi non aveva sufficiente Profound Strength, ma voleva lo stesso tentare la sorte. Questa seconda fase, la Valutazione della Forza di Combattimento, è il vero esame.”


“Il livello della Profound Strength non rappresenta le capacità di combattimento. Ciò di cui noi, il Palazzo Profound Blue Wind, abbiamo bisogno sono i più straordinari praticanti del Profound di tutto l'Impero. Un eccellente praticante del Profound non deve solo possedere una Profound Strength di livello sufficientemente alto, ma è ancora più importante che sia in grado di usarla al massimo! Un vero genio non prevale solamente su avversari al suo stesso livello, ma è in grado di affrontare anche nemici di due livelli, persino di quattro livelli in più di lui! Al contrario, qualcuno che possiede una grande Profound Strength ma non sa usarla al meglio rimarrà sempre soltanto un cumulo di spazzatura, non importa quanto sia forte. Questa seconda fase dell'esame serve a mettere alla prova le vostre capacità nel controllo della Profound Strength. Ciò indicherà chiaramente il vostro talento; e il talento determina quanto in alto potrà giungere in futuro un praticante del Profound!”


“Non crediate che vada già tutto bene solo perché avete superato la Valutazione della Profound Strength. Di voi ventinove, al massimo la metà sarà in grado di superare la Valutazione della Forza di Combattimento. Se davvero volete entrare nel Palazzo Profound Blue Wind, mostrateci il meglio che sapete fare con la vostra Profound Strength... che la seconda fase dell'esame abbia inizio!”


Le parole dell'anziano esaminatore vestito di nero fecero deglutire molti dei presenti, che ancora una volta si innervosirono... dopo la prima fase, erano rimasti solo in ventinove e nel corso della seconda fase, almeno metà di quei ventinove sarebbe stata bocciata. Era davvero un po' troppo crudele.


“Lo svolgimento dell'esame è molto semplice. Ognuno di voi scambierà sette colpi con uno dei vostri futuri Fratelli Maggiori. In questo duello non dovrete preoccuparvi di vincere o perdere, e in ogni caso non riuscireste mai a vincere. Quello che vogliamo vedere è quanta Profound Strength riuscite a utilizzare in una vera battaglia. Io vi osserverò da un lato e prenderò la decisione definitiva. Se passerete, diventerete allievi del Palazzo Profound Blue Wind. Se fallirete, dovrete andarvene. Feng Yue, è ora che tu salga sull'arena.”


Mentre l'esaminatore parlava, un ragazzo di diciotto o diciannove anni dal volto pallido gli si avvicinò sorridendo. Si fermò davanti all'esaminatore, e annuì leggermente: “Non si preoccupi, Istruttore Qi, lasci fare a me.”


Nel momento stesso in cui lo videro, gli studenti del Palazzo Esterno che stavano assistendo alle selezioni gridarono dalla sorpresa: “Guardate! L'avversario di questo gruppo è davvero il Fratello Maggiore Feng Yue, del Palazzo Centrale!”


“Hah? Quel Feng Yue del Palazzo Centrale? Ho sentito dire che degli oltre mille gruppi esaminati in questi giorni, erano in meno di dieci a avere come avversario un discepolo del Palazzo Centrale. Questi sono davvero sfortunati. Anche se è solo un combattimento di prova ed è impossibile vincere sia contro membri del Palazzo Esterno che del Palazzo Centrale, dover affrontare uno studente del Palazzo Centrale mette chiunque molto più sotto pressione. Inoltre, alcune voci sostengono che il Fratello Maggiore Feng Yue abbia la mano molto pesante; di sicuro quelli di questo gruppo soffriranno parecchio.”


I rumori della discussione che giungevano da lontano fecero tremare dalla paura i ragazzi del gruppo di Yun Che... tutti loro, in realtà, sapevano chiaramente che la seconda fase dell'esame sarebbe stata un duello contro uno dei migliori studenti del Palazzo Esterno. Ma non si sarebbero mai immaginati che avrebbero davvero dovuto affrontare un allievo del Palazzo Esterno!


Anche se quel Feng Yue era solo uno studente di terza categoria per gli standard del Palazzo Centrale, era pur sempre un discepolo del Palazzo Centrale!


“Feng Yue, diciannove anni, Terzo Livello del True Profound Realm. Spero di ricevere molti consigli da tutti voi miei Fratelli Minori.” Feng Yue si fermò davanti a tutti, con un sorriso stampato sul volto. Aveva lo sguardo e l'espressione arroganti come quelle di un imperatore che osserva i propri servi.


Dopo aver sentito le parole “Terzo Livello del True Profound Realm” molti sobbalzarono. Specialmente quei pochi ragazzi che erano particolarmente giovani e avevano una Profound Strength un po' più bassa; strinsero con forza i pugni ed erano così soffocati dall'ansia che le loro fronti erano fradice di sudore.


Eppure, quando Ao Yan scoprì che il loro avversario era proprio Feng Yue, il suo sguardo si illuminò. Anche gli angoli della sua bocca si incurvarono leggermente e senza una parola diede un segnale con gli occhi a Feng Yue.


“Ora, la seconda fase dell'esame avrà ufficialmente inizio. Chiunque io chiami, dovrà farsi avanti e scambiare sette colpi con Feng Yue.” l'esaminatore, che Feng Yue aveva chiamato Istruttore Qi, disse: “Numero Uno, Li Mo.”


Il giovane che era stato chiamato si allontanò dal gruppo e si fermò davanti a Feng Yue. Anche se stava cercando di rimanere calmo, era troppo difficile nascondere tutto il nervosismo che gli faceva tremare le sopracciglia. Dopotutto, dover affrontare un allievo del Palazzo Esterno prima ancora di essere ammesso era qualcosa che non si sarebbe mai aspettato.


“Fratello Maggiore Feng Yue, spero che tu sia... clemente con me.” Li Mo si inchinò davanti a Feng Yue.


“Non c'è bisogno di queste inutili sciocchezze, iniziamo subito!” disse altezzosamente Feng Yue.


Li Mo fece un respiro profondo. Assunse un'espressione calma, con una spada lunga già stretta tra le mani. Con un urlo grave, scagliò un affondo improvviso.


“Dispel The Cloud to See the Sun!”


Dovendo affrontare un avversario formidabile, già giunto al True Profound Realm, Li Mo non osò trattenersi minimamente per paura di non superare l'esame. La sua prima mossa era stata una delle Tecniche Profound più potenti della sua famiglia. Quell'attacco con la spada era abbastanza forte e si stava dirigendo direttamente verso Feng Yue, mentre sulla lama tremava una costante aura di Profound Energy.


La mossa di Feng Yue fu semplice e crudele. Fece un passo in avanti e sferrò un pugno.


Poof!!


Il movimento fluido e elegante della spada fu immediatamente interrotto dal pugno di Feng Yue, che colpì al petto Li Mo. Sotto l'effetto della grandissima Profound Strength del True Profound Realm, Li Mo fu scaraventato all'indietro, volando in aria come un aquilone senza filo e si schiantò violentemente a terra con un viso spettrale; eppure, nella mano destra... stava ancora stringendo con decisione la spada.


“Prima mossa.” Feng Yue distese un dito e fissò Li Mo, ghignando impercettibilmente con sdegno.


Questo primo scontro fece rabbrividire tutti. Inizialmente avevano pensato che quello sarebbe stato uno scambio di colpi per mettere alla prova la forza di combattimento e che Feng Yue sarebbe rimasto sulla difensiva per permettere a tutti di mostrare il massimo delle loro capacità. Ma nessuno aveva mai immaginato che Feng Yue avrebbe contrattaccato direttamente e così brutalmente!


Anche l'Istruttore Qi corrugò un po' la fronte, ma non disse una parola. In effetti era stato un po' eccessivo. In fin dei conti, non era una vera battaglia e lui doveva solo aiutare gli esaminatori. Il livello della Profound Strength degli avversari era molto inferiore al suo, quindi come avrebbero potuto quei ragazzi che non erano ancora nemmeno stati ammessi al Palazzo Profound Blue Wind resistere al suo contrattacco? Tuttavia, l'Istruttore Qi ci ripensò; tutti coloro che avevano superato la prima fase dell'esame sarebbero sicuramente stati tutti talentuosi, ma anche incredibilmente arroganti. Affrontare fin da subito un ostacolo del genere li avrebbe resi molto meno altezzosi, perciò per loro sarebbe stato un bene. Inoltre, conosceva fin troppo bene Feng Yue.


Un risultato del genere non era insolito; anzi, anche se nel corso della prova avesse ferito gravemente un avversario, non sarebbe stata una grande sorpresa.





