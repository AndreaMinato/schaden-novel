---
title: Capitolo 1270 – L’ultimo Addio
pubDate: 2025-02-27T08:14:48.765Z
tags:
    - atg
---


<em><strong>Capitolo regolare, 3 in coda, 0/10 donazione</strong></em>


<em><strong>-Alstor</strong></em>


<em><strong>Questo è uno dei due capitoli di settimana scorsa, "saltati" per le ferie. Abbiamo deciso di recuperarli oggi e di partire coi 3 sponsorizzati dopo i regolari di questa settimana. Il primo capitolo pubblicato oggi è il precedente, il 1269, assicuratevi di leggerlo prima di questo :)</strong></em>






“Etciùù!” dopo essere tornato da Jasmine, Yun Che starnutì rumorosamente.


“Qualcosa non va?” chiese Jasmine, guardando Yun Che e inarcando le sopracciglia.


“Ah, probabilmente qualcuno sta parlando male di me alle mie spalle.” Rispose Yun Che, strofinandosi la punta del naso.


“Caizhi ti ha cacciato via?” chiese Jasmine, con un bagliore giocoso negli occhi.


“Più o meno.” Rispose Yun Che, aprendo le braccia sconsolato: “Dopotutto, è ancora solo una ‘giovane ragazzina’, quindi naturalmente la sua resistenza non è paragonabile a quella di un adulto come me.”


“Oh, davvero?” sul volto di Jasmine rimase un sorriso freddo: “Le tecniche che usi sempre per ingannare le donne non sono tra le migliori che ci siano? Hai quelle, oltre alla tua incredibile faccia di bronzo, che è parecchie centinaia di volte più spessa di quella della maggior parte delle persone, quindi possibile che davvero tu non sia riuscito a tenere testa a una ‘giovane ragazzina’?”


“Cough… cough…” Yun Che quasi si strozzò con la sua stessa saliva e tossì. Se a dirlo fosse stato chiunque altro, avrebbe immediatamente obiettato con il più innocente e offeso dei toni. Ma Jasmine conosceva ogni singolo dettaglio del suo oscuro passato, quindi poté solamente mormorare con voce imbarazzata: “Questa faccenda… ha ancora bisogno di tempo. E poi, Caizhi non è una semplice bambina, stiamo parlando della Dea Stellare del Lupo!”


“E allora, non dovresti desiderare ancora di più di conquistarla!?”


“Pfffft…”


“Parliamo di cose serie!” disse Jasmine, scegliendo di smettere di prenderlo in giro: “Hai imparato completamente il Tomo del Dio della Prigione di Caizhi?”


Yun Che annuì: “Sì, eccetto il settimo Stile, i primi sei sono sorprendentemente più facili da comprendere di quanto mi aspettassi.”


“Questo vale solo per te.” commentò Jasmine: “In quanto al Settimo Stile, non devi più pensarci. Non è una tecnica che si possa imparare affidandosi solamente al talento innato o alla propria capacità di comprensione.”


“Capisco.” Disse Yun Che, annuendo con la testa.


Dopo aver sentito Jasmine descrivere il passato di Caizhi, che era stata la Stella Solitaria Maledetta, e aver saputo il metodo che aveva utilizzato per diventare la Dea Stellare del Lupo, aveva già iniziato a capire il significato che implicavano le parole “solo odio senza cuore”.


“Sebbene non possiedi il potere divino del Lupo, il Tomo del Dio della Prigione è comunque una tecnica per spadone incredibilmente forte, anche senza quel potere divino. Inoltre, se un giorno desidererai il potere del Dio Stellare del Lupo e avrai appreso davvero l’intero Tomo, potrai chiede a Caizhi e lei ti dirà come fare.”


“Ah?” sul volto di Yun Che comparve un’espressione entusiasta: “Esiste davvero un modo per farmi ottenere il potere del Dio Stellare del Lupo?”


“Sto parlando del futuro.” Rispose Jasmine, scandendo le parole per enfatizzare: “Adesso non è il momento. Aspettiamo quando sarai uscito dalla Perla dell’Eternità, per prima cosa… poi, potremo considerare la cosa.”


“In ogni caso, il primo requisito sarà la cooperazione di Caizhi, e in base alle tue capacità potrebbe accettare oppure no.”


“…” Yun Che si grattò la testa, rimuginando attentamente su ciò che aveva detto Jasmine. Aveva già compreso a fondo quanto fosse potente il Tomo del Dio della Prigione. Se fosse stato in grado di padroneggiare completamente le prime sei tecniche che Caizhi gli aveva insegnato, la sua forza in combattimento sarebbe sicuramente aumentata significativamente.


Se fosse riuscito anche a ottenere il potere divino del Lupo e avesse potuto sfruttare completamente la forza del Tomo del Dio della Prigione… la sua forza senza dubbio sarebbe cresciuta esponenzialmente ancora una volta.


Jasmine continuò: “Quel vecchio malvagio sa già che hai imparato il Tomo del Dio della Prigione, quindi puoi utilizzarlo ovunque ogni volta che vuoi. Non dovrai più importi questa restrizione. Una volta entrato nella Perla dell’Eternità, oltre a coltivare la tua forza misteriosa e a padroneggiare appieno i sei stili di spada del Tomo, dovrai impegnarti soprattutto a sviluppare un tuo potere ancora più importante.”


Jasmine sollevò la mano destra di Yun Che: “Da quando hai affrontato la Tribolazione di nove stadi, dovresti essere in grado di controllare i Fulmini della Legge Celeste, giusto?”


Dopo la scioccante Tribolazione, l’intera Regione Orientale aveva visto Yun Che utilizzare i Fulmini della Tribolazione che aveva generato con la sua stessa Energia Misteriosa per schiacciare brutalmente Luo Changsheng.


Yun Che si concentrò per un istante e un groviglio di fulmini viola comparve immediatamente fra le sue dita, cominciando a brillare e a scoppiettare: “In quel momento, ho utilizzato tutta la mia forza per incanalare i Fulmini della Tribolazione in modo da curare completamente le mie ferite. Dopo essere stato travolto dal nono Stadio, in qualche modo sono riuscito a comprendere le leggi alla base di quei Fulmini Celesti.”


I fulmini sulla mano di Yun Che erano di un profondo colore viola e sembravano identici a quelli normali, ma nonostante la sua forza Jasmine poteva comunque percepire chiaramente una pressione spirituale straordinaria. Ogni volta che quei fulmini lampeggiavano, sembravano penetrare nell’anima di chi li guardava.


“L’esistenza della Legge Celeste è vaga e illusoria, ma il fatto che non ci si possa opporre ad essa è risaputo da tutti. Tuttavia, tu non solo ti sei opposto e le sei resistito, ma sei persino riuscito a ottenere un certo controllo su dei fulmini al livello della Legge Celeste stessa. Nella storia del Regno degli Dei, è un evento assolutamente senza precedenti e nessuno ha mai immaginato che fosse possibile.”


“E’ anche proprio perché hai utilizzato la tua Energia Misteriosa per rilasciare quei Fulmini Celesti che tutti in qualche modo si sono davvero convinti che tu sia il Figlio dei Cieli, come ti hanno chiamato gli Anziani del Regno del Mistero Celeste. E questo vale anche per… la Profezia dei Veri Dei.”


“Quindi, vuoi che mi impegni a coltivare questo tipo di fulmini?” chiese Yun Che.


“Esatto!” rispose Jasmine, annuendo con decisione: “Dalla Tribolazione di Nove Stadi di quel giorno, è chiaro che i più deboli fra questi Fulmini Celesti siano quelli di colore viola. Quelli scarlatti sono a un livello superiore, mentre i più potenti in assoluto sono quelli bianco brillante.”


“Luo Guxie è la persona più forte dell’intera Regione Orientale, escludendo i membri dei Reami Sovrani, e la sua fama e reputazione sono senza dubbio meritati. In effetti, persino Caizhi non sarebbe in grado di batterla, se dovesse incrociare le lame con lei in questo preciso momento. Ma tu, semplicemente controllando un rimasuglio di quei Fulmini Celesti bianchi, sei riuscito a ferirla gravemente in un solo istante…”


Lo sguardo di Jasmine si fece gradualmente più deciso: “Perciò, se un giorno potrai creare quei Fulmini Celesti bianchi con la tua Energia Misteriosa, forse non ci sarà davvero più nessuno in grado di tenerti testa nell’intero universo.”


Yun Che annuì con il capo e rispose: “Mn, capisco.”


“Inoltre, per massimizzare la forza dei Fulmini della Tribolazione naturalmente avrai bisogno di una arte misteriosa del Fulmine compatibile, a cui associarli.” Riprese Jasmine, e non sembrava che tutto ciò le stesse venendo in mente al momento, ma che ci avesse già riflettuto a lungo: “La arte misteriosa principale della tua Famiglia Yun, la Purple Cloud Art, è una buona arte misteriosa basata sul Fulmine. Al livello del Regno degli Dei, la Purple Cloud Art potrebbe non sembrare nulla di che, ma viene tramandata nella Famiglia Yun da diecimila anni e si è evoluta innumerevoli volte per via del Sangue della Famiglia Yun. Anche se è ben lontana dall’essere tra le più forti, è quella più adatta a te, nonché la arte misteriosa del Fulmine che potrai padroneggiare più facilmente. Se non troverai un’opzione migliore, potresti provare a combinare i Fulmini Celesti con la Purple Cloud Art della tua Famiglia Yun, e sono sicura che considerando la tua abilità riuscirai sicuramente a creare una nuova arte misteriosa del Fulmine, che apparterrà solamente a te.”


“In effetti, ho anche già pensato a un nome da darle.”


Jasmine pronunciò lentamente sei parole: “Arte del Fulmine della Tribolazione Celeste!”


Arte del Fulmine della Tribolazione Celeste… persino il nome stesso conteneva una potenza terrificante che avrebbe fatto tremare chiunque.


Yun Che strinse i pugni e i fulmini tra le sue dita scomparvero. Poi, annuì ancora una volta senza alcuna esitazione: “D’accordo, allora chiamiamola Arte del Fulmine della Tribolazione Celeste, e anche solo per tenere fede al nome che le hai dato, prometto che la creerò e renderò perfetta!”


Jasmine fece un piccolo cenno col capo. Lei aveva già preparato il percorso che lui avrebbe dovuto seguire in futuro durante la sua coltivazione, quindi i progressi che sarebbe riuscito a fare durante i tremila anni all’interno della Perla dell’Eternità sarebbero dipesi solamente da lui.


“Domani, tornerai con quel vecchio malvagio nel Regno dell’Eternità. Poi, verrai accompagnato dai membri del Regno dell’Eternità a quello degli Dei Lunari per partecipare al matrimonio del loro Imperatore. Dopodiché, entrerai nella Perla dell’Eternità… ricorda, devi assicurarti di essere sotto la costante protezione del Regno dell’Eternità per tutto il tempo. Ci sono fin troppe persone che ora sono interessate a te, quindi sicuramente ci saranno alcuni che non vorranno lasciarti entrare nella Perla.”


Yun Che annuì.


“La Perla dell’Eternità. Al momento, è l’unico modo che hai per sfuggire alle pericolose correnti in cui ti trovi, e forse sarà anche l’unica possibilità che avrai per diventare il più forte possibile nel minor tempo possibile. Non devi assolutamente sprecare questa opportunità.”


“Sì, sì, ho capito.” Disse Yun Che, annuendo ancora una volta. Poi, all’improvviso fece un passo in avanti e trascinò fra le sue braccia Jasmine, che aveva continuato per tutto il tempo a dargli un avvertimento dopo l’altro.


Jasmine non oppose resistenza e, di fronte a Yun Che, lasciò perdere tutto ciò di cui le importava, chiudendo delicatamente gli occhi.


“Jasmine.” sussurrò delicatamente Yun Che al suo orecchio: “Dal primo giorno in cui ti ho rivista qui, ho capito subito che tu e il tuo cuore siete tenuti prigionieri da delle catene molto pesanti.”


Inaspettatamente, Jasmine tremò quando sentì quelle parole.


Yun Che non lasciò a Jasmine il tempo di negare. La abbracciò ancora più stretto e le disse: “Anche quando hai deciso di tagliare brutalmente tutti i ponti fra noi due per costringermi ad andarmene, sono assolutamente certo che tu non l’abbia fatto solo per la mia sicurezza. Altrimenti, è ovvio che avresti potuto farlo in così tanti altri modi, tutti migliori di quello… ma non preoccuparti, non ti chiederò altre spiegazioni.”


Jasmine: “…”


“Se è un fardello di cui persino tu fai fatica ad occuparti, allora anche se me ne parlassi io non potrei mai aiutarti, considerando che adesso la mia forza è minuscola e insignificante. Inoltre, diventerei solamente un’altra catena, un peso che ti tratterrebbe ancora di più. Quindi, hai ragione. Non importa se si tratta di me o di te, entrare nella Perla dell’Eternità in effetti è la cosa migliore che io possa fare.”


“Una volta nella Perla dell’Eternità, non mi concederò la minima distrazione o pigrizia. E fra tre anni, sarò cresciuto così tanto che potrai dirmi tutto, così che io, insieme a te, possa spezzare le catene che ti imprigionano. Sarebbe meglio… se potessi anche proteggerti… e se potessi farlo per sempre.”


I tremiti dell’esile e aggraziata ragazza fra le sue braccia diventarono ancora più forti, e una traccia d’acqua scese senza alcun suono lungo il suo petto.


“Yun… Che…” singhiozzò debolmente lei, appoggiandosi al suo petto: “Perché… ti ho dovuto… incontrare…”


Yun Che fece un piccolo sorriso e rispose: “Probabilmente, così che potessi darmi in sposa Caizhi.”


Jasmine rise nonostante le lacrime e batté debolmente le sue piccole mani contro il petto di Yun Che… poi, i suoi occhi divennero lucidi, come se non potesse credere che una cosa del genere stesse accadendo a lei.


“Yun Che, fra tre anni, non dovrai proteggere solo me, ma anche Caizhi. Altrimenti, non ti perdonerò mai e poi mai.”


“Mi sembra ovvio. Dopotutto… Mn.”


“Ma oggi, devi stare tutto il tempo accanto a me. Non hai il permesso di andare dove vuoi, né di pensare a chiunque altro.”


“Se non mi avessi costretto a trascorrere questi giorni con Caizhi, io per primo non avrei mai voluto allontanarmi da te di un solo passo.”


“Ti ho già detto che non hai il permesso di pensare a nessun altro, neppure a Caizhi!”


“Capito. Ma da come sei adesso, sembra quasi che dopo questa volta non potremo mai più rivederci.”


“……..”


In lontananza, una sagoma multicolore si avvicinò saltellando allegramente. Caizhi sembrava essersi già calmata, e nei suoi occhi brillava una luce di stelle ancora più luminosa di prima.


Da lontano, vide due persone abbracciarsi in silenzio, e sembrava che non volessero neppure separarsi leggermente l’una dall’altra. Le sue piccole mani sfrecciarono in un istante alle sue labbra, veloci come lampi, poi si voltò e se ne andò a passi silenziosi.


…………….


Erano passati quindici giorni dall’arrivo di Yun Che nel Regno degli Dei Stellari, ed era anche il momento della sua partenza.


Se non fosse andato via, temeva quasi che l’Imperatore dell’Eternità avrebbe potuto semplicemente prendere lui stesso l’iniziativa e inviare qualcuno a prenderlo.


Quello era anche il giorno del matrimonio dell’Imperatore degli Dei Lunari.


Anche se il Regno degli Dei Stellari e quello degli Dei Lunari erano molto lontani l’uno dall’altro, erano anche collegati da delle Formazioni Misteriose dimensionali, quindi non c’era da preoccuparsi di arrivare in ritardo.


“Quel vecchio malvagio sta per andarsene. Umpf, come c’era da aspettarsi, presenzierà anche lui.”


Jasmine non aveva consegnato in anticipo Yun Che all’Imperatore degli Dei Stellari. Al contrario, voleva minimizzare il più possibile i contatti fra loro due.


Quando percepì che l’Imperatore degli Dei Stellari si era avvicinato alla formazione misteriosa dimensionale che portava al Regno dell’Eternità, alla fine Jasmine disse: “Caizhi, porta via Yun Che.”


Non poteva accompagnarlo lei di persona. Dopotutto, agli occhi del mondo lei incarnava la definizione di “persona senza cuore e dal sangue freddo”, quindi Caizhi era senza dubbio una scelta migliore.


“Mn!” Caizhi portò via con sé Yun Che e disse: “Cognato, andiamo. A dire il vero, anche io ho questo piccolo desiderio di vedere che aspetto abbia la nuova Imperatrice degli Dei Lunari.”


La sua sagoma multicolore si sfocò, e in un istante Caizhi aveva già portato Yun Che di fronte ai cancelli del palazzo. Mentre guardava Yun Che diventare sempre più piccolo in lontananza, all’improvviso gli occhi di Jasmine divennero lucidi e le sfuggì un involontariamente un grido d’ansia, che non riuscì a controllare:


“Aspettate un attimo!”


Si precipitò da Yun Che e lo abbracciò stretto Yun Che. Lo strinse a sé con davvero molta forza.


Non disse nulla, ma le sue esili spalle stavano tremando violentemente, insieme a tutto il resto del suo corpo, mentre lo abbracciava.


“Ah…” Caizhi si voltò e fissò con lo sguardo perso nel vuoto sua sorella, che aveva perso il controllo.


Yun Che prese delicatamente le due mani avvolte intorno a lui e sorrise con leggerezza: “Non preoccuparti, anche senza la protezione del Regno dell’Eternità, non sarà così facile tendermi un agguato. Fra tre anni, quando uscirò dalla Perla dell’Eternità, verrò immediatamente a cercarti.”


Jasmine rimase ancora in silenzio, e restarono immobili per parecchio tempo. Poi, lei smise di tremare e le braccia strette con forza intorno a Yun Che allentarono la presa poco alla volta, fino a lasciarlo andare completamente.


Lei si voltò e gli diede le spalle, per non lasciare che lui vedesse il suo aspetto, poi disse in tono molto calmo: “Yun Che, ricorda bene ogni singola parola che ti ho detto. Ti proibisco di dimenticare anche una sola parola.”


“Caizhi, potete andare.”


“Ah… Oh.” Caizhi ancora una volta fece strada a Yun Che, ma poi esitò e se ne andò con lui molto lentamente.


Jasmine non si voltò neppure una volta, mentre se ne andavano, e solamente quando percepì che avevano lasciato il Palazzo permise alle lacrime nei suoi occhi di scendere finalmente lungo il suo volto.


<em>Yun Che, addio per sempre…</em>


<em>Ricorderò sempre che c’è stata una persona disposta a raccogliere un Fiore Netherworld Udumbara per me, che c’è stata una persona disposta a venire nel Regno degli Dei Stellari per me.</em>


<em>In passato, ho odiato e disprezzato così tanto il mio destino. Ma… l’averti potuto incontrare in questa vita ha fatto scomparire tutto il mio risentimento.</em>
                                


                                



