---
title: Capitolo 1272 – Luna Divina nel Cielo
pubDate: 2025-02-27T08:14:48.765Z
tags:
    - atg
---


<em>Capitolo regolare, 3 (Paolo) in coda, 0/10 donazione</em>


<em>-Schadenfreude</em>


Mu Huanzhi annuì per poi girarsi: "Questa potrebbe essere l'unica possibilità che avrete in tutta la vostra vita di recarvi nel Regno degli Dei Lunari. State attenti a come vi comportate e non fate nulla di inappropriato, altrimenti perfino la maestra della setta non potrà salvarvi!"


Tutti i discepoli della setta della Divina Fenice di Ghiaccio annuirono mentre, incapaci di contenersi, sorridevano con entusiasmo. Un regno sovrano era simile ad un paradiso per loro, un posto che non avrebbero mai potuto raggiungere, non importava quanto lo desiderassero. Tuttavia non solo erano stati abbastanza fortunati da entrare nel Regno dell'Eternità grazie all'Assemblea Profound God, erano stati anche invitati in un posto così incredibile. Erano semplicemente troppo fortunati.


"La maestra sarà lì?" Chiese Yun Che a bassa voce.


Mu Bingyun rispose: "La tua maestra ha evitato l'assemblea perché non vuole rivelare la sua attuale coltivazione. Naturalmente non entrerà nemmeno nel Regno degli Dei Lunari."


Yun Che mostrò delusione e poi aggiunse: "È passato così tanto tempo da quando abbiamo lasciato la setta e mi manca un po' la maestra... una volta che entrerò nella Perla dell'Eternità, non potrò vederla per i prossimi tremila anni."


Mu Bingyun lo guardò con un'espressione piena di emozioni contrastanti, ma poco dopo rimase sbigottita: "Hai appena detto... che entrerai nella Perla dell'Eternità?"


"Sì." Yun Che annuì. "Mi ha dato un avvertimento. Il trambusto che ho causato è molto più serio di quanto possa immaginare. Data la mia situazione, devo per forza entrare nella perla dell'Eternità. Non ho altra scelta."


Mu Bingyun rimase in silenzio per un po', per poi annuire: "Ha ragione, e anche la tua maestra approverà certamente questa decisione. Per quanto riguarda le persone della tua terra natìa..."


Dato che era stata lei a portare Yun Che nel Regno degli Dei, naturalmente sapeva della promessa che l'uomo aveva fatto alla piccola Imperatrice Demoniaca e agli altri. Ponderò per un momento per poi dire a bassa voce: "Penserò ad un modo per informarli."


Dei pilastri di luce brillavano in lontananza. Per il matrimonio erano state disposte delle formazioni dimensionali di teletrasporto. Ma, nonostante il punto di partenza fosse il Regno dell'Eternità, naturalmente era stato il Regno degli Dei Lunari ad aver procurato le risorse necessarie per fare funzionare la formazione.


Tuttavia perfino per un regno Sovrano sarebbe costato comunque molto mantenere formazioni di teletrasporto su così vasta scala. Senza aspettare a lungo, la folla del Regno della Canzone Glaciale seguì Mu Huanzhi in una delle Formazioni Misteriose e poi furono teletrasportati.


Arrivarono nel centro del regno, non nella periferia. Erano apparsi proprio di fronte alla città della famiglia reale, la città della Luna Divina.


Ogni regno sovrano aveva la sua aura distinta, ma ciascuno di essi conteneva un'energia spirituale incredibilmente ricca e pura. Nessun regno stellare ordinario poteva reggere il confronto. Di fronte alla città c'era un'enorme entrata che brillava e innumerevoli coltivatori della Divina Regione Orientale rimanevano sbigottiti sul posto, scioccati.


In confronto al Regno degli Dei Stellari e a quello dell'Eternità, il bagliore era chiaramente più tenue, ma rendeva ancora più appariscente la luce della luna attorno alle costruzioni. La strada era lastricata da pietre brillanti e dava la sensazione di trovarsi in un sogno.


C'erano numerosi bagliori provenienti dalle stelle nel cielo e sembrava che il regno fosse immerso nella più pura e brillante luce. I visitatori all'inizio avrebbero pensato di trovarsi in un paradiso illusorio e misterioso.


"Così è questo il Regno degli Dei Lunari..." Anche Yun Che non poté che sospirare con ammirazione. "Sembra di essere arrivati in un altro piano."


"Questo mondo crede nel potere della luna e la posizione dei coltivatori risiede nella loro capacità di ereditare il potere degli dei lunari. Assomiglia al regno degli Dei Stellari."


Era solo naturale che Jasmine non volesse partecipare a questo matrimonio. Aveva perso sua madre a causa loro. Era anche per questo che serbava un odio profondo nei loro confronti.


"Ci sono molte più somiglianze tra di essi. Sono quasi uguali in così tanti aspetti."


Yun Che: "Eh?"


Mu Bingyun spiegò: "Secondo le leggende, i titoli dei regni sono stati dati dal Dio della Creazione, il Divino Imperatore Heaven Punishing Mo E. C'erano un totale di dodici dei stellari e lunari, tutti suoi sottoposti. Nell'era degli dei avevano una posizione elevatissima e poteri divini incredibilmente forti. Inoltre possono essere 'ereditati' generazione dopo generazione da 'contenitori' compatibili."


Era la prima volta che Yun Che ne sentiva parlare.


"L'imperatore degli Dei Stellari è un dio stellare, così come l'imperatore degli Dei Lunari. Tutti gli dei sia stellari che lunari hanno delle guardie. Il modo per rimpiazzarli e per ereditare i loro poteri è esattamente uguale."


In altre parole, a parte la differenza nel nucleo della loro energia, non c'erano praticamente differenze.


"Nonostante abbiano così tante somiglianze, figuriamoci essere legati come veri fratelli, sono diventati nemici mortali." Yun Che scosse la testa, sembrava che stesse sospirando.


"L'energia e la struttura dei due regni possono essere simili, ma è impossibile che l'atteggiamento di una persona rimanga lo stesso. Persone come noi non sono nella posizione di discutere e valutare la lotta tra esistenze di così alto livello." Disse Mu Bingyun con un tono indifferente. "Entriamo in città."


Proprio quando la donna finì di parlare, il luogo di fronte a lei si illuminò. Un bagliore nebbioso piovve dall'alto, illuminando il mondo.


Yun Che alzò la testa e fu in quel momento che risuonarono delle grida sorprese attorno a lui.


Allo stesso tempo, una luna bianca e brillante era apparsa nel cielo. Era proprio sopra la città e il suo bagliore era pallido e gentile. Il modo in cui faceva splendere la città le dava un'aura illusoria.


"Luna divina nel cielo! È davvero la luna divina nel cielo!!"


Yun Che sentì innumerevoli grida sorprese. Anche Mu Bingyun sussurrò a bassa voce: "La luna divina nel cielo..."


"Cos'è la luna divina nel cielo?" Chiese Yun Che.


Il corpo celeste si stava levando al cielo poco a poco, ma i suoi raggi non si indebolivano minimamente, anzi si intensificavano sempre di più.


Yun Che non sapeva che questo bagliore non avvolgeva solo la città, ma anche la regione attorno di decine di milioni di chilometri.


Tutti i regni stellari vicini iniziarono a percepire questo cambiamento. Quando la gente alzò la testa, notò subito la luna divina... gradualmente, tutti gli abitanti di quasi ogni angolo della Divina Regione Orientale la videro.


Sembrava che stesse annunciando il grande evento a tutto l'universo.


"Questo fenomeno è solo accaduto due volte nella storia." Mu Bingyun distolse lo sguardo dalla luna, per poi dire a bassa voce a Yun Che: "La prima volta è stato quando il Regno degli Dei Lunari è nato."


"La seconda è quando ha annunciato di essere diventato un regno sovrano."


"Questa è la terza volta."


Yun Che rivelò uno sguardo sorpreso.


"La luce di questa luna può avvolgere l'intera Divina Regione Orientale e ha bisogno degli sforzi combinati di dodici dei lunari per farlo. Secondo le leggende, avviene solo quando c'è qualche grande evento. È stato così anche per i due casi precedenti."


"Ma è sorprendente che accada durante un matrimonio." Lo sguardo di Mu Bingyun divenne serio. "La cerimonia è di altissimo profilo e molti hanno le loro opinioni su di esso, ma ora sembra che sarà ancora più straordinario di quanto avessimo previsto."


"Il motivo dietro tutto questo è indubbiamente la misteriosa imperatrice che non si è mai rivelata in pubblico."


"L'imperatore degli Dei Lunari non vede proprio l'ora di fare sapere al mondo che si sta sposando, uh." Yun Che era senza parole."


"C'è un'altra questione." Mu Bingyun disse: "Se la luna appare quando c'è un importante punto di svolta, allora questa nuova imperatrice è..."


Mu Bingyun non continuò a parlare. Dopotutto nemmeno lei aveva idea di come una sola donna avrebbe potuto cambiare così tanto il fato di un regno sovrano.


Anche se l'imperatore si stesse sposando con l'imperatrice drago o la dea, questo fenomeno non sarebbe apparso assolutamente.


L'atmosfera attorno divenne pesante e tutti i coltivatori della Divina Regione Orientale che erano stati teletrasportati si fermarono sul posto. Provarono dubbio e stupore proprio come Mu Bingyun, e si dimenticarono perfino di entrare in città.


"Ora perfino io sono curioso di chi sia l'imperatrice." Dato che era stato nel Regno degli Dei da soli tre anni e non conoscesse quasi nulla di questo mondo, Yun Che poteva essere considerato il più calmo tra la folla. Fece un'ipotesi con noncuranza: "Maestra del palazzo Bingyun, c'è una donna così importante nell'universo? Che l'imperatore si stia sposando con un'altra Realm King di un regno sovrano?"


"...Lo sapremo molto presto." Rispose Mu Bingyun. "Ora entriamo. Grande Anziano, si dovrà occupare della sicurezza dei discepoli. Questo è il regno degli Dei Lunari, non un posto qualunque."


Mu Xuanyin aveva affidato a Mu Bingyun il compito di proteggere Yun Che.


La città della Luna Divina non era così grande, ma in quanto regione principale di un regno sovrano, era il luogo più sacro in quel mondo. Perfino un Realm King che aveva sperimentato innumerevoli prove e difficoltà nella vita, sarebbe rallentato e avrebbe trattenuto il respiro, figuriamoci i giovani che non avrebbero mai sperato di entrare nel Regno degli Dei Lunari.


Tutti i discepoli del Regno della Canzone Glaciale seguirono gli Anziani e i maestri dei palazzi. Si guardavano attorno continuamente, entusiasti e spaventati. Nel Regno della Canzone Glaciale erano membri d'élite della setta della Divina Fenice di Ghiaccio che tutti i coltivatori dell'organizzazione ammiravano immensamente, ma per loro entrare nella città della Luna Divina o anche respirare l'aria qui era un enorme dono per loro.


Il gruppo del Regno della Canzone Glaciale era arrivato nel luogo dove si sarebbe tenuta la cerimonia. Davanti c'erano due persone che indossavano un'armatura d'argento che stavano dando il benvenuto agli ospiti. I loro sguardi indifferenti indifferenti tuttavia emanavano un'aura spaventosa e tirannica. Quando osservarono il gruppo, la pressione intimidatoria che davano era così terrificante che tutti i discepoli del Regno della Canzone Glaciale si irrigidirono subito.


"Queste due persone sono le guardie lunari del regno." Disse a bassa voce Mu Bingyun.


Le guardie lunari erano sottoposti di grandi dei lunari o emissari. Nonostante fossero solo guardie del corpo, la loro posizione era estremamente elevata.


Le persone che potevano diventare guardie stellari avevano almeno la forza di un Divine King, simile ad un re di un piano inferiore. Le guardie di alto livello che potevano servire gli dei lunari erano tutti al Divine Sovereign Realm! Uno qualunque di loro era paragonabile ad un Realm King di un regno stellare intermedio.


Questo dimostrava quanto fosse terrificante un regno sovrano.


Data la posizione dell'imperatore, naturalmente era impossibile che desse il benvenuto personalmente agli ospiti. Mandare due grandi guardie era già sufficiente per fare tremare di paura la maggior parte dei praticanti del mistero... o anche di farli sentire estremamente lusingati.


Mu Bingyun avanzò e li salutò con un lieve inchino, per poi consegnare la tessera d'invito e il dono di congratulazioni alle due guardie.


I due accettarono il regalo. Rimasero impassibili mentre sondavano la tessera d'invito: "Diamo il benvenuto ai rispettabili ospiti del Regno della Canzone Glaciale. Accomodatevi pure."


Quando la gente dei regni sovrani e superiori arrivarono, le guardie l'avrebbero annunciato ad alta voce, e un servitore li avrebbe guidati apposta. Gli ospiti dei regni sovrani venivano portati nella sala principale e l'imperatore li avrebbe accolti personalmente, mentre quelli dei regni stellari superiori sarebbero stati condotti nella sala esterna, dove due emissari avrebbero dato loro il benvenuto.


Per quanto riguardava gli ospiti dei regni stellari intermedi e inferiori, non venivano nemmeno annunciati, com'era possibile che venissero portati dentro la sala esterna o quella principale?


Nonostante le ovvie differenze di trattamento, il gruppo poteva solo accomodarsi fuori.


Mu Bingyun annuì lievemente mentre conduceva la gente del Regno della Canzone Glaciale. Fu in quel momento che una delle guardie alzò le sopracciglia: Regno della Canzone Glaciale?


"Aspettate un minuto!" La guardia si girò verso il gruppo e disse con un tono un po' frettoloso. Il suo sguardo cadde direttamente su Yun Che: "Che sia il signor Yun Che?"


Yun Che si girò e annuì: "Mi chiamo così. Ha qualche istruzione per me?"


Dopo aver confermato la sua identità, le due guardie che prima si erano comportate con indifferenza, fecero un passo avanti e si inchinarono: "Il Lord Imperatore ha ordinato che di trattare il signor Yun come un onorato ospite e che venga scortato nella sala principale."
                                


                                



