---
title: Capitolo 1276 – Dono di Congratulazioni
pubDate: 2025-02-27T08:14:48.766Z
tags:
    - atg
---


<em>Capitolo sponsorizzato, ringraziamo paolo!
1 in coda, 0/10 donazione
-Schadenfreude</em>


Il rumore attirò gli sguardi di Huo Rulie, Mu Huanzhi e degli altri. Avevano notato le condizioni di Yun Che e tutti sussultarono: "Cosa succede?"


Crack!


Dopo che la coppa si era frantumata, ci fu un crepitio e una lunga fenditura apparì nel tavolo di giada in cui erano seduti.


Mu Bingyun stese la mano e la premette contro il braccio di Yun Che. Un'ondata di energia fredda soppresse la sua aura agitata: "Calmati. Non è necessariamente lei."


In questo vasto e sconfinato universo, non era affatto raro che alcune persone condividessero lo stesso nome e che si assomigliassero.


Inoltre l'imperatrice di fronte a loro era piuttosto diversa dalla Xia Qingyue che Yun Che e Mu Bingyun conoscevano. Inoltre la loro posizione era separata da un divario incolmabile.


Uno era il giovane maestro di Asgard in un setta di un piano inferiore e l'altra stava per diventare l'imperatrice di un regno sovrano.


Eppure Yun Che sapeva che era lei!


Ne era convinto perché, dal momento in cui l'aveva visto, aveva capito che era lei.


Non aveva il minimo dubbio.


A sedici anni lei era ancora giovane, ma possedeva già un'eleganza impareggiabile anche allora.


Quando aveva diciassette anni, durante il torneo Ventoblu, nel momento in cui il velo che le copriva il viso le era caduto, aveva ammutolito l'intera Villa della Spada Celestiale.


L'anno in cui aveva compiuto diciannove anni, era già diventata la giovane signora del Palazzo Immortale Frozen Cloud e l'eterna neve della regione non era nemmeno paragonabile ad un suo breve e dolce sorriso.


E ora che l'aveva ritrovata si era trasformata in una vera dea. La sua eleganza e il suo splendore mettevano in ombra anche la luna divina.


Era Xia Qingyue...


Non aveva avuto notizie da lei negli ultimi otto anni, ma oggi l'aveva rivista... in una situazione che non si sarebbe mai immaginato e in una posizione che superava ogni sua fantasia...


Dopo averla rivista, sarebbe dovuto esserne sollevato e rincuorato, ma perché diavolo stava per sposarsi con l'imperatore degli Dei Lunari?!


La sua aura era stata soppressa da Mu Bingyun, ma Yun Che era ancora sconvolto. Cercò di calmarsi, ma il suo sangue ribolliva e non poteva trattenersi.


"Fratello Yun, tu..."


Proprio mentre Huo Poyun stava per fargli una domanda, Huo Rulie gli toccò il braccio scuotendo la testa.


Huo Rulie, Yan Juehai, Mu Huanzhi e gli altri non dissero una parola, erano solo profondamente scioccati. Yun Che non era il tipo di persona che perdeva facilmente il controllo delle sue emozioni, al contrario poteva fronteggiare l'onorabile Qu Hui con fare impassibile ed era riuscito anche a rispondergli.
Non importava quanto fosse gravemente ferito, era rimasto calmo e composto in modo innaturale. Anche quando aveva affrontato tutti gli inviti dei regni sovrani, aveva rifiutato ogni offerta con una calma incredibile.


Eppure al momento sembrava fosse posseduto da un demone. Il suo intero corpo stava tremando.


Non potevano immaginare che sorta di provocazione potrebbe indurre Yun Che a perdere il controllo.


Inoltre non era solo Yun Che ad essere sbalordito, anche l'aura di Mu Bingyun sembrava turbata.


Tutto questo dopo che l'imperatrice si era rivelata.


Non osavano immaginare cosa fosse successo, ma di sicuro era chiaro che non era una questione in cui gli estranei si sarebbero potuti intromettere.


"Yun Che, non essere impulsivo!" Disse a bassa voce Mu Bingyun, una voce piena di impotenza. Gli altri erano rimasti sbalorditi dal Gelido Cuore di Vetro dell'imperatrice, ma lei era stata scioccata per un motivo diverso, sconvolta al punto da non poter credere che questa fosse davvero Xia Qingyue.


Trattenne fermamente il braccio di Yun Che, impedendogli di intervenire.


Questo era il Regno degli Dei Lunari, un regno sovrano davvero rispettato, quindi chi avrebbe osato causare guai qui?


Ma Mu Bingyun sapeva che Yun Che sicuramente avrebbe osato farlo...


Non perché fosse presuntuoso e spericolato, ma perché aveva un profondo orgoglio!


Poteva cedere al momento giusto e affrontare la situazione con tranquillità, ma non avrebbe permesso che qualcuno oltrepassasse il limite. Questo era un punto che Mu Bingyun aveva visto molto chiaramente dal primo giorno in cui lo aveva portato nel Regno della Canzone Glaciale.


Quando era arrivato, aveva ferito spietatamente il nipote del maestro della Sala Glaciale, Mu Fengshu. Quando era nel Lago del Ghiaccio Infernale, non aveva esitato affrontare Mu Xuanyin a causa di un'ingiustizia. Quando aveva raggiunto l'Assemblea Profound God, lo aveva dimostrato ulteriormente...


Questo era qualcosa impresso nel suo profondo, qualcosa di immutabile.


Inoltre Xia Qingyue non era solo un'amica stretta o qualche amante che si era promessa a lui. Era sua moglie!


Eppure stava per diventare l'imperatrice.


Era indubbiamente un'umiliazione!


L'umiliazione di vedere la propria moglie sposarsi con un altro era una disgrazia che nessun uomo normale sarebbe riuscito ad accettare. In effetti la si poteva perfino definire la più grande umiliazione...


Figuriamoci Yun Che!!


Mu Bingyun sospirò silenziosamente e mosse un dito, dopodiché l'aura della fenice di ghiaccio avvolse l'intero corpo di Yun Che. In un attimo di secondo sembrava che qualcuno avesse versato una secchiata d'acqua sull'uomo. Il suo corpo tremò e il suo sguardo agitato finalmente recuperò un po' di lucidità.


L'attenzione di tutti era concentrata sull'imperatrice, così nessun altro aveva notato la strana reazione di Yun Che... con l'eccezione di una persona.


Qianye Ying'er!


Tra le nuvole sopra, osservò Yun Che per molto tempo mentre sorrideva lievemente: "E pensare che una persona non era nemmeno interessata a me avrebbe reagito in modo così divertente di fronte a lei. Sembra che Yun Che e questa imperatrice abbiano qualche tipo di misteriosa connessione dopotutto."


"Signorina." Disse Gu Zhu: "Questa ragazza non solo possiede il Gelido Cuore di Vetro, ma anche qualcosa che ha sempre cercato."


"Oh?" Qianye Ying'er lo osservò. Ci fu un lieve cambiamento nella sua espressione mentre parlava: "Stai dicendo che..."


"Lo Splendido Fisico dei Nove Misteri." Disse Gu Zhu con fare placido.


"..." Qianye Ying'er non disse nulla e rimase in silenzio per molto tempo.


Lo Splendido Fisico dei Nove Misteri. Chi lo possedeva aveva un piccolo mondo nelle sue Vene Misteriose e grazie ad esso avrebbe potuto trascendere gli stadi della coltivazione e le leggi dell'universo. Era pubblicamente riconosciuto come il miglior incubatore della coltivazione in coppia nell'universo. Via via che la forza misteriosa si rafforzava, sarebbe diventato sempre più arduo da individuare, ma non poteva sfuggire all'orribile sguardo velato di Gu Zhu.


"Il Gelido Cuore di Vetro e lo Splendido Fisico dei Nove Misteri, solo uno di essi potrebbe essere considerato un dono del cielo, eppure li ha entrambi. È qualcosa di mai visto prima." Gu Zhu sospirò. "Sono apparsi fin troppi eventi anormali in quest'era. Che sia nato tutto a causa dell'imminente calamità?"


"..." Qianye Ying'er non rispose. Il suo sguardo non era più posato su Yun Che, era incollato su Xia Qingyue. Dopo molto tempo disse con tono freddo: "Ha ancora la sua energia vitale yin?"


Gu Zhu annuì lievemente. Sapeva che Qianye Ying'er avrebbe fatto sicuramente questa domanda.


"Ah, è sbalorditivo. Una bellezza del genere che possiede lo Splendido Fisico dai Nove Profound è ancora vergine. Questo Yue Wuya ha coltivato al punto da diventare un monaco o un eunuco?" Disse Qianye Ying'er stringendo gli occhi. "L'aura del suo yin vitale rimane, e questo significa anche che... il suo splendido mondo le può essere ancora sottratto."


"La donna del Gelido Cuore di Vetro è protetta dalle leggi celesti e questa non è una diceria senza fondamento." Disse lentamente Gu Zhi. "Derubarla forse potrebbe non essere la scelta migliore."


"Non ho mai creduto nella cosiddetta legge celeste." Disse ridendo piano la donna. "Anche se esistesse davvero, tutto ciò che devo fare è infrangerla!"


Gu Zhu rimase in silenzio.


"Qingyue, puoi andare a riposare." Mentre stava nel palazzo celestiale della luna evanescente, lo sguardo dell'imperatore scorse l'intera area. Non era affatto sorpreso dalle reazioni di tutti quanti.


Xia Qingyue si girò ed entrò nel palazzo. Non aveva detto una sola parola fino alla fine. La sua espressione era rimasta impassibile per tutto il tempo.


Ma tutto ciò che doveva fare era mostrarsi per un istante.


"Imperatore degli Dei Stellari. Così è soddisfatto?" La voce allegra dell'uomo era rivolta al suo nemico.


In confronto alle parole fredde che aveva detto l'Imperatore degli Dei Stellari, la risposta del suo avversario era stata "caloroso", eppure era chiaro il suo intento provocatorio.


L'Imperatore degli Dei Stellari sbuffò freddamente, strinse i pugni e si incupì. In effetti era da tempo che non mostrava un'espressione così scontenta.


Si poteva dire che il Regno degli Dei Stellari aveva attraversato un periodo piuttosto sfortunato recentemente. Gli Dei Stellari erano così forti che sarebbero dovuti morire naturalmente invece che in battaglia, ma ultimamente era accaduta una disgrazia dopo l'altra. Nell'arco di poche decadi, gli Dei Stellari del Lupo Celeste e del Massacro erano caduti uno dopo l'altro. Fortunatamente la Dea Stellare del Massacro era tornata ed era stato trovato un nuovo successore per il Lupo Celeste... ma dopo la Dea Stellare del Veleno era stata annientata da un solo fendente da Jasmine.


Aveva tenuto segreta la questione, così sarebbe stato impossibile venirlo a sapere anche se fossi stato un abitante del Regno degli Dei Stellari, figuriamoci un estraneo.


Invece il Regno degli Dei Lunari aveva ottenuto una donna dal Gelido Cuore di Vetro come sua imperatrice!


L'Imperatore degli Dei Stellari si sentì esplodere sentendo la voce allegra del suo nemico... e si riempì di gelosia.


Lodi e sussulti ammirati risuonarono per la città della Luna Divina. Le lusinghe si levarono ad ondate dalla folla. Nel palazzo principale, l'Imperatore del Brahma Celeste disse: "Non c'è da meravigliarsi che l'Imperatore degli degli Dei Lunari abbia fatto una celebrazione così imponente e che sia arrivato a menzionare ciò che è accaduto in passato... Questo spiega tutto."


"L'umiliazione che ha subìto tutti quegli anni fa non esiste più." Disse l'Imperatore dell'Eternità. La reputazione di una persona con il Gelido Cuore di Vetro era qualcosa in cui nutriva una fiducia assoluta.


Solo in base a questo, anche se una persona fosse stata brutta come una scrofa, anche esistenze al livello degli imperatori divini avrebbero fatto di tutto per sposarla, così da proteggere loro stessi e il proprio regno sovrano. Inoltre il suo aspetto era di gran lunga superiore alla Yue Wugou del passato...


Solo in base all'aspetto, era già degna di essere l'imperatrice e non era solo Shui Qianheng a pensarlo.


In quel momento sembrava che l'umiliazione di ieri del passato si era rivelata una fortuna alla fine.


D'oggi in avanti, nessuno aveva il diritto di deridere più il Regno degli Dei Lunari. Anche se era un regno sovrano, potevano sentire solo estrema invidia e ammirazione.


In seguito alla partenza di Xia Qingyue, il tremore di Yun Che si attenuò sempre di più fino a fermarsi completamente.


Stava ripensando al passato. Molto tempo fa, Jasmine gli aveva detto che Xia Qingyue possedeva il Gelido Cuore di Vetro e per questo aveva la protezione del cielo. Nel Regno della Canzone Glaciale, anche Mu Xuanyin gli aveva dato una semplice spiegazione riguardo a questa abilità. Solo in base alle informazioni ottenute da loro, era praticamente impossibile per lui capire cos'era esattamente il Gelido Cuore di Vetro.


Ma oggi aveva assistito alle reazioni di tutti i guerrieri della Divina Regione Orientale e aveva visto l'Imperatore degli Dei Lunari sorridere come se il mondo fosse ai suoi piedi. Tutto questo gli suggeriva quanto era importante questo fisico.


Ma per lui non significava nulla, era Xia Qingyue ad essere essenziale.


Quando aveva visto che Yun Che sembrava che si stesse calmando e che non stesse per fare azioni drastiche, Mu Bingyun sospirò di sollievo. In quel momento lui la guardò e le fece una domanda: "Maestra del palazzo Bingyun, crede... che lei sappia che sono ancora vivo?"


Mu Bingyun sussultò quando vide il suo sguardo, perché dietro la sua calma terrificante c'era un velo oscuro.


Quegli occhi sembravano celare due bestie feroci che stavano per scatenarsi da un momento all'altro.


Mu Bingyun non poté rispondere a parole e si limitò a scuotere la testa.


Quando Xia Qingyue era stata mandata via dal Palazzo Immortale Frozen Cloud tutti quegli anni fa, l'intero continente del Cielo Misterioso sapeva che Yun Che era rimasto "seppellito" nell'Arca Primordiale Misteriosa. Così dal suo punto di vista Yun Che era già morto.


Da quell'anno in avanti, fino all'inizio dell'Assemblea Profound God, Xia Qingyue aveva pensato che Yun Che fosse sparito da questo mondo.


Ma...


Durante l'Assemblea Profound God, il nome di Yun Che era risuonato per l'intero Regno degli Dei. Era impossibile che non avesse sentito parlare di lui, viveva anche in un luogo come il Regno degli Dei Lunari.


Sentendo quel nome, finché avesse cercato una Pietra dell'Immagine Profound con le scene del torneo, avrebbe dovuto sapere che Yun Che era sopravvissuto.


Così questo era un dubbio a cui Mu Bingyun non poteva davvero rispondere.


Sarebbe stato un fattore decisivo per Yun Che e Xia Qingyue.


Yun Che divenne silenzioso e nemmeno Mu Bingyun disse altro. Huo Poyun, Yan Juehai e gli altri sentirono l'atmosfera tesa, ma non dissero nulla alla fine. Erano agitati.


Nella città della Luna Divina, colta dal trambusto, l'unica area silenziosa era dov'erano seduti.


In quel momento una giovane che portava un lungo abito bianco apparì.


La sua figura era delicata e davvero splendida, e la sua vivacità era incredibile, ma possedeva anche una bellezza raffinata e nobiltà. Questo attirò l'attenzione di molti forti individui della Divina Regione Orientale, eppure nessuno di loro osò parlarle per paura di offenderla.


Perché l'abito che stava indossando era ricamato con i motivi della Luna Divina del regno.


Aveva superato file di posti per poi dirigersi verso i Regni della Canzone Glaciale e del Dio della Fiamma. Con stupore di Huo Rulie e degli altri, alla fine si fermò accanto a Yun Che.


"Potrei chiedere se... è il signor Yun Che?" Chiese con un po' di apprensione la ragazza.


Yun Che la osservò: "E lei è?"


L'altra parte aveva confermato la sua identità, così si inchinò con cortesia e disse: "Il mio nome è Jin Yue, sono la serva personale dell'imperatrice."


Quando sentì queste parole, lo sguardo di Yun Che divenne concentrato. Anche Mu Bingyun e gli altri sussultarono.


Il cambiamento nello sguardo di Yun Che fece sobbalzare il cuore di Jin Yue. Non sapeva c'era successo, ma sentì un lieve senso di inquietudine. Gli porse frettolosamente una scatola di giada e le parole che disse dopo erano piene di nervosismo: "L'imperatrice ha detto che aveva un debito di gratitudine con il Regno della Canzone Glaciale, così ha specificatamente... specificatamente fatto questo dono... al signor Yun..."


Jin yue tremò e non riuscì a dire altro.


Yun Che prese la scatola, impassibile.


Jin Yue sospirò di sollievo. Non sapeva perché fosse così inquieta, sapeva solo che voleva andarsene immediatamente. Fece una lieve riverenza dicendo: "Allora me ne andrò."


"Aspetti un momento." Yun Che accarezzò lentamente la scatola di giada per poi aprirla e vedere che c'era una pillola medicinale dall'aura misteriosa. "Potrei fare una domanda?"


"Signor Yun... faccia pure." Disse Jin Yue mentre si tendeva.


"Dato che la sua imperatrice mi conosce, allora significa che ha anche visto le scene del torneo?" Chiese Yun Che mentre prendeva la pillola e la depositava nella Perla del Veleno Celeste senza guardare. Rimase solo una scatola di giada vuota nelle sue mani.


Jin Yue sentì una strana tensione serpeggiare attorno a lei, così si tese così tanto che non riuscì nemmeno a pensare al motivo per cui Yun Che avrebbe fatto una domanda del genere. Rispose con fare diretto e sincero: "L'imperatrice ha una personalità passiva e solitaria, così non ha prestato molta attenzione all'Assemblea Profound God."


"È così?" Chiese con calma Yun Che, ancora impassibile. Una pergamena arrotolata era apparsa nella sua mano. Dopodiché mise la pergamena nella scatola e la chiuse.


"L'Imperatrice degli Dei Lunari ha mostrato una tale gentilezza, quindi come posso non ricambiare il favore?" Yun Che sollevò la scatola e la porse a Jin Yue. "Posso disturbare la signorina Jin Yue a consegnare il mio umile regalo all'imperatrice... E insisto che lo apra lei stessa."


Jin Yue prese la scatola istintivamente e dopo un breve momento di esitazione, rispose gentilmente: "Signor Yun, il temperamento dell'imperatrice è molto tenue e gentile, ha ricevuto innumerevoli doni di congratulazione, ma non ne ha aperto ancora nessuno."


Yun Che strinse lievemente gli occhi e disse: "Allora le disturberò di aggiungere questo mentre glielo darà. Questo è il dono di congratulazioni che Xiao Che di Floating Cloud le ha mandato in questa gioiosa occasione."
                                


                                



