---
title: Capitolo 1277 – Certificato di Matrimonio
pubDate: 2025-02-27T08:14:48.766Z
tags:
    - atg
---


<em><strong>Capitolo sponsorizzato, grazie mille Paolo! 12 in coda (2 Kevin, 10 Federico), 0/10 donazione</strong></em>
<em><strong>-Alstor</strong></em>






Jin Yue ovviamente non era affatto una normale servitrice come le altre. Era nata nel Regno degli Dei Lunari ed era stata persino scelta per servire la futura Imperatrice Divina. Il suo status era decisamente molto al di sopra di quello della maggior parte dei praticanti del mistero che vivevano nel Regno degli Dei Lunari. Come minimo, non doveva essere certo essere una ragazza timida che cadeva facilmente nel panico.


Ma di fronte a Yun Che, non riuscì a liberarsi dal disagio e dal nervosismo che l’avevano attanagliata fin dall’inizio della conversazione, e soprattutto non trovava il coraggio di guardarlo direttamente negli occhi.


“Jin Yue si congeda.” Yun Che non sapeva se lei si ricordasse o no delle sue istruzioni, mentre la guardava andarsene frettolosamente.


Huo Rulie e gli altri si scambiarono occhiate confuse, e alla fine Mu Huanzhi non poté fare a meno di chiedere: “L’Imperatrice Divina deve un grande debito di gratitudine al nostro Regno della Canzone Glaciale? Si può sapere cosa succede?”


Ma Yun Che e Mu Bingyun non risposero.


Mu Huanzhi si strofinò la barba per distrarsi dall’imbarazzo che provava.


Il misterioso legame fra Xia Qinqyue e il Regno della Canzone Glaciale non era affatto tale per Yun Che e Mu Bingyun. Dopo aver raggiunto il Regno degli Dei, naturalmente Xia Qingyue doveva aver realizzato a poco a poco che la sua Divina Arte Fine Gelida che aveva coltivato a Asgard Nuvola Gelida era in realtà il Canone dell’Investitura della Fenice di Ghiaccio.


“Cosa le hai dato?” chiese Mu Bingyun, con un’espressione molto preoccupata.


“Il nostro certificato di matrimonio.” Rispose con indifferenza Yun Che.


Pfffft…


Huo Rulie sputò immediatamente il vino che stava bevendo, infradiciando completamente le proprie vesti e il tavolo di fronte a lui. Cercò immediatamente di pulirsi, completamente rosso in volto, poi disse balbettando: “Io… io… io… io… io non ho sentito assolutamente nulla un attimo fa, assolutamente nulla…”


Come se avesse paura che Huo Poyun non tenesse a freno la lingua e facesse domande stupide, senza preoccuparsi del suo aspetto patetico lo afferrò per le spalle e gli disse: “Poyun, il tuo Maestro ha ancora molte cose importanti di cui parlarti. Quando sarai entrato nella Perla dell’Eternità… Blah blah…”


<em>Il nostro certificato di matrimonio…</em>


<em>Il certificato del matrimonio fra Yun Che e l’Imperatrice degli Dei Lunari!?</em>


Quello era un cazzo di fulmine a ciel sereno. Infatti, Huo Rulie, Yan Juehai e Mu Huanzhi, tre grandi Divine Sovereign, erano rimasti tutti così scioccati da essere completamente senza parole. Quella notizia era così assurda che si sentivano come se stessero affogando in un immenso e sconfinato tsunami…


“Io… vado a dare un’occhiata ai nostri discepoli.” La fronte di Mu Huanzhi era imperlata di sudore, e quando si alzò in piedi barcollò, inciampando sulla sua stessa sedia.


“Cough… vado anche io.” Yan Juehai, che normalmente era tranquillo e composto come una montagna, se ne andò talmente di fretta da far sembrare quasi che stesse scappando.


“Quindi, a quanto pare non credi a quello che ti ha appena detto quella servitrice?2 chiese Mu Bingyun, guardando Yun Che.


“No, le credo completamente.” Rispose Yun Che, impassibile: “Non deve aver visto le immagini trasmesse dall’Assemblea Profound God, né sapere che sono ancora vivo.”


“Come fai a dirlo?”


“La conosco.” Yun Che chiuse delicatamente gli occhi, richiamando alla memoria qualche ricordo sconosciuto a chiunque altro: “Lei è davvero una persona dal carattere estremamente passivo e riservato, è così fin da quando era bambina. La via del mistero è sempre stata il suo unico interesse, e non le è mai importato nulla di nient’altro.”


Mu Bingyun: “…”


“Anche se non ha visto le trasmissioni dell’Assemblea Profound God, sicuramente avrà sentito parlare di me e saprà il mio nome. Solo che…” continuò Yun Che, ridacchiando con autocommiserazione: “Non può avermi collegato al ‘Yun Che’ di cui ha sentito parlare.”


Era esattamente come quando lui aveva sentito per la prima volta l’Imperatore degli Dei Lunari pronunciare il nome “Qingyue”: lui non aveva assolutamente neppure immaginato che sarebbe stata proprio Xia Qingyue, non pensava che ci fosse neanche la minima possibilità che fosse lei.


Perché per lui era impossibile collegare Xia Qingyue all’ “Imperatrice degli Dei Lunari”.


Allo stesso modo, era ancora più improbabile che lei collegasse il “Numero Uno della Battaglia degli Dei” a lui… del resto, pensava che fosse morto già da otto anni.


“…” Mu Bingyun fissò Yun Che, in silenzio. Ciò che aveva detto Yun Che le aveva fatto intuire che, secondo Xia Qingyue, “Yun Che” era il suo ex-marito morto parecchi anni prima. Quindi, se voleva sposare qualcun altro dipendeva solamente da lei.


Yun Che lo aveva detto per tranquillizzare Mu Bingyun o, forse, per consolarsi.


“Dal momento che ha un carattere passivo e riservato, naturalmente non può ambire al titolo di Imperatrice degli Dei Lunari. Quindi, forse è stata costretta ad accettare al matrimonio, o magari ci sono altre complicate circostanze che l’hanno portata a questa decisione?” chiese Mu Bingyun, cercando di consolare Yun Che: “Dopotutto, se l’Imperatore degli Dei Lunari vuole prendere una donna in moglie e renderla la sua Imperatrice, per questa sarebbe impossibile rifiutare.”


“No.” Yun Che scosse la testa: “Lei in effetti non è il tipo da ambire al titolo di Imperatrice Divina, ma è anche una donna che non si lascerebbe mai costringere a fare nulla da nessuno.”


Mu Bingyun: “…?”


“Maestra di Palazzo Bingyun, quando ci sposammo dodici anni fa, lei era già corteggiata da innumerevoli ammiratori. Inoltre, era anche stata già accettata ufficialmente come discepola di Asgard Nuvola Gelida. Io invece, a quel tempo ero debole e lei mie Vene Misterioses erano menomate, persino i servitori della mia stessa famiglia mi deridevano di nascosto.”


“La differenza fra noi due era così immensa da non poter essere neppure paragonata a quella fra il cielo e la terra. Eppure, accettò comunque di sposarmi, e non perché fosse stata costretta, né perché ci fossero delle circostanze intricate che l’avessero spinta a farlo. Al contrario, lo fece completamente di sua spontanea volontà.”


“…” Mu Bingyun rimase piuttosto stupita quando sentì quelle parole.


“Allora, non solo le ero grato, ma la adoravo. Il nostro primo giorno di matrimonio, decisi in cuor mio che indipendentemente da quanto fosse migliore di me, l’avrei fatta assolutamente innamorare di me… probabilmente, fu anche per compensare quella poco di ridicola dignità che mi restava.”


Mentre ripensava ai pochi giorni che avevano trascorso insieme da appena sposati, tutti quegli anni fa, Yun Che non poté che ridacchiare debolmente.


“In seguito, ho avuto molte compagne, e man mano che interagivo con loro, gradualmente diventavo parte delle loro vite e dei loro pensieri. Persino per Caiyi, che era la Piccola Imperatrice Demoniaca, fu lo stesso. Ma… Solo Xia Qingyue…”


“Mi sono inchinato ai Cieli e alla Terra insieme a lei, ho affrontato prove e tragedie insieme a lei, e siamo persino sopravvissuti a situazioni di vita o di morte insieme. Ci sono state così tante occasioni in cui ho pensato di aver finalmente sciolto del tutto il suo cuore di ghiaccio… specialmente quella volta in cui fummo inghiottiti insieme da una gigantesca Bestie Misteriose nel Regno Segreto Heaven Basin. Per salvarmi, aveva trasferito tuta la sua energia nel mio corpo, e così facendo stava per morire…”


“Ma ogni volta che pensavo di essere finalmente entrato nel suo cuore, lei… mi lasciava senza quasi esitare e tornava a Asgard Nuvola Gelida. E quando mi rivedeva, manteneva comunque quella distanza che non sono mai riuscito a superare per avvicinarmi a lei.”


Tutti quegli anni prima, quando aveva accettato di entrare a far parte di Asgard Nuvola Gelida diventando il primo discepolo maschio della sua storia, uno degli importanti motivi che lo avevano portato a farlo era che, pur inconsapevolmente, desiderava di poter restare a fianco di Xia Qingyue quanto volesse.


“Sembra sempre fredda e delicata, ma è incredibilmente determinata e la sua testardaggine è senza pari, quindi una volta che decide qualcosa nessuno può riuscire a dissuaderla. Forse, è per via del suo Gelido Cuore di Vetro, ma nel suo subconscio ha sempre guardato ogni cosa e ogni persona al mondo con distacco. Quindi nessuno può costringerla a fare nulla, è sempre lei a decidere se farlo oppure no.”


“Quindi, quello che stai dicendo è che il suo desiderio di sposare l’Imperatore degli Dei Lunari è assolutamente sincero e lo sta facendo volontariamente?”


“Esatto.” Rispose Yun Che, annuendo con la testa, senza gioia o dolore sul volto.


Otto anni potevano cambiare molte cose, ma le uniche che restavano sicuramente immutate erano la natura innata e la forza di volontà delle persone.


Quando Xia Qingyue aveva fatto la sua comparsa, i suoi occhi erano identici a quelli che Yun Che ricordava, simili a dei tranquilli e limpidi laghi autunnali.


“Dal canto suoi, lei non ha fatto nulla di male. Al contrario, ha preso la decisione che sarebbe stata senza dubbio la migliore per qualsiasi donna al mondo. L’Imperatore degli Dei Lunari… in confronto a lui, io non sono altro che un insetto che ha appena imparato a strisciare. Per qualsiasi donna, non ci sarebbe status più prestigioso che quello di Imperatrice Divina di un Reame Sovrano. E forse, questa è la protezione dei Cieli che le ha garantito il Gelido Cuore di Vetro.”


“Se dovessimo trovare un unico difetto in tutto questo piano, sarebbe proprio che io sono ancora vivo.”


La voce di Yun Che era chiara, non si stava costringendo a pronunciare quelle parole e persino la sua espressione era incredibilmente calma… ma era un tipo di calma che avrebbe fatto battere il cuore all’impazzata a chiunque altro.


“Allora… perché hai comunque scelto di consegnarle il certificato di matrimonio?” Chiese Mu Bingyun.


“Ovviamente, per farle sapere di questo difetto e per permetterle di liberarsene personalmente appena lo scoprirà.” Rispose Yun Che, con una vacua risata.


Sembrava che Yun Che avesse completamente recuperato la ragione. In effetti, era così razionale da essere terrificante. Ma la preoccupazione di Mu Bingyun non era affatto scomparsa, e gli chiese: “Yun Che, hai davvero…”


“Non si preoccupi.” La interruppe Yun Che, sollevando lo sguardo e guardando di fronte a sé: “Questa cerimonia è enorme, quindi non si tratta di un semplice matrimonio. Al contrario, è una faccenda che riguarda la dignità e l’onore dell’Imperatore degli Dei Lunari e del suo intero Regno.”


“Questo è il Regno degli Dei Lunari. Considerando la mia totale debolezza, anche se sacrificassi qui la mia stessa vita e versassi tutto il mio sangue dappertutto, non cambierebbe assolutamente nulla. Al contrario, non farei altro che trascinare con me i Regni della Canzone Glaciale e del Dio Della Fiamma.”


Anche se Xia Qingyue avesse voluto cambiare idea, ormai non era più possibile.


“Ci sono ancora molte cose che devo fare. Le ho appena fatto una promessa, quindi come potrei… rovinare la mia vita per una faccenda del genere.”


“E questo è quanto.”


Prese un’altra coppa di giada e la bevve tutta d’un fiato.


E quando la coppa cadde a terra, andò istantaneamente in frantumi.


“…” Una delle candide mani di Mu Bingyun strinse delicatamente un braccio di Yun Che, in un silenzioso tentativo di confortarlo.


<em>Yun Che, davvero le hai consegnato il certificato di matrimonio per un motivo così semplice?</em>


Nelle nuvole in alto nel cielo, la maggior parte dell’attenzione di Qianye Ying’er era rivolta a Yun Che, perciò ovviamente notò Jin Yue.


Era molto lontana e non aveva rilasciato la sua Energia Misteriosa, quindi non riuscì a sentire completamente la loro discussione, ma distinse comunque le parole “servitrice dell’Imperatrice Divina”.


“La servitrice personale dell’Imperatrice Divina? Perché è andata da Yun Che?” lo sguardo di Qianye Ying’er si posò sulla scatola di giada fra le mani di Jin Yue: “Zio Gu, cos’ha messo lì dentro Yun Che?”


Gu Zhu non si mosse, ma nei suoi occhi comparve uno strano bagliore. Subito dopo, rispose: “Un certificato di matrimonio.”


“Un certificato di matrimonio? Prendimelo, voglio vederlo.”


Gu Zhu non disse nulla, ma sollevò subito la sua anziana e rinsecchita mano destra. Senza che facesse altro, all’improvviso nello spazio di fronte a lui comparve uno strano vortice.


Cinque dita rugose e secche come della vecchia legna da ardere si distesero e entrarono lentamente nel vortice. Dopo alcuni secondi, Gu Zhu ritrasse la sua vecchia mano dal vortice, che scomparve senza alcun suono, ma fra le sue dita era comparso un rotolo di pergamena ancora chiuso.


Sotto di loro, Jin Yue continuò a camminare frettolosamente, senza aver notato nulla. La scatola di giada fra le sue mani era ancora perfettamente intatta e non vi si poteva notare niente di strano.


Qianye Ying’er prese la pergamena e appena la aprì i suoi occhi la studiarono con attenzione. I suoi occhi sotto la maschera a forma di fenice si restrinsero non appena lesse ciò che c’era scritto.


Impero Ventoblu… clan della Nuvola Vagante…


Xiao Che… Xia Qingyue…


Qingyue…


Arrotolò di nuovo il certificato di matrimonio, ma con movimenti lenti e attenti. Quando ebbe completamente richiuso il documento, gli angoli delle sue labbra si incurvarono verso l’alto, in un piccolo sorriso dall’aspetto estremamente pericoloso…


“E pensare che esiste davvero qualcosa di così interessante.”


“Lo rimettiamo al suo posto?” domandò Gu Zhu.


“No.” Rispose Qianye Ying’er, mettendo via il certificato: “Questo è un dono così prezioso e inaspettato, quindi naturalmente dobbiamo sfruttarlo il meglio possibile.”


“Siamo venuti nel Regno degli Dei Lunari, ma non abbiamo portato un opportuno regalo di matrimonio. Quindi, donerò a Buddha questi fiori presi in prestito, regalando a Yue Wuya un’incredibile e piacevole sorpresa!”


……………………….


All’interno del Palazzo Celestiale della Luna Evanescente, Xia Qingyue era seduta di fronte a uno specchio, sulla cui superficie faceva danzare delicatamente le dita. Sembrava che stesse sognando a occhi aperti, e che stesse riflettendo su qualcosa.


L’interno del Palazzo Celestiale della Luna Evanescente era incredibilmente vasto, e vi brillavano innumerevoli luci. Quei meravigliosi bagliori sembravano attratti da una qualche forza invisibile, e si raccoglievano intorno alla stupenda figura di Xia Qingyue.


Mancavano solo quindici minuti all’inizio della cerimonia di matrimonio.


Jin Yue le si avvicinò con passi silenziosi, portando fra le mani la scatola di giada. Dopo essersi fermata alle spalle di Xia Qingyue, si inchinò formalmente: “Imperatrice Divina, ho soddisfatto la sua richiesta di un mese fa e ho donato al Regno della Canzone Glaciale una Pillola degli Dei Lunari, consegnandola a quel discepolo di nome Yun Che.”


“Ottimo.” Rispose tranquillamente.


“C’è un’altra cosa.” Continuò Jin Yue: “Il Signor Yun Che ha anche consegnato a questa servitrice un dono per lei, Imperatrice Divina, per restituire il favore, dicendo che spera che lo apriate personalmente.”


“Non ce n’è bisogno.” Commentò lei in tono cupo: “Puoi portarlo via.”


Jin Yue non era affatto sorpresa da quella risposta. Ma poi, sembrò ricordarsi di qualcosa e finalmente riferì quelle parole: “Il Signor Yun Che ha anche chiesto a questa servitrice di riferirle un messaggio, Imperatrice Divina…”


“Questo è il dono di congratulazioni che Xiao Che di Floating Cloud le ha mandato in questa gioiosa occasione.”






<em>Nota di Alstor: L'espressione "Donare a Buddha con fiori presi in prestito" significa "Utilizzare ciò che è di qualcun altro a proprio vantaggio". Non ha una sfumatura necessariamente negativa, per esempio se io avessi un biglietto per un concerto ma alla fine decidessi di non andarci e lo regalassi a mia sorella, lei "donerebbe a Buddha con fiori presi in prestito", dato che sta utilizzando per sé un biglietto che non è suo, ma ovviamente in questo caso non è una cosa negativa.</em>
                                


                                



