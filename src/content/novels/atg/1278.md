---
title: Capitolo 1278 – La Miccia
pubDate: 2025-02-27T08:14:48.766Z
tags:
    - atg
---


<em>Capitolo regolare,
12 in coda (2 Kevin, 10 Federico), 0/10 donazione
-Schadenfreude</em>


Una volta che Jin Yue finì di parlare, all'improvviso sentì il mondo attorno diventare silenzioso, perfino l'aria stessa sembrava essersi congelata.


Alzò la testa con sospetto, ma tutto ciò che vide fu la schiena immobile di Xia Qingyue, seguita da un lungo silenzio.


"Divina Imperatrice?" Provò a chiamare piano.


Ma la sola risposta che ricevette fu lo stesso silenzio di prima.


Jin Yue provò un'inspiegabile inquietudine. Le sue labbra si mossero, ma non osò fare nemmeno una domanda.


Dopodiché la voce di Xia Qingyue alla fine risuonò nelle sue orecchie: "Le parole che hai appena detto, ripetimele di nuovo."


"Ah... sì." Rispose frettolosamente Jin Yue mentre ripeteva frettolosamente: "Il signor Yun Che ha detto: Questo è il dono di congratulazioni che Xiao Che di Floating Cloud le ha mandato in questa gioiosa occasione."


Il cuore le balzò nel petto e la sua voce era piena di apprensione. Temeva solo di aver sbagliato a parlare.


"Dov'è?" Chiese.


"Lui?" Jin Yue era diventata piuttosto disorientata a causa del nervosismo: "La Divina Imperatrice si sta riferendo a Yun Che?"


"..."


"Lui... è seduto nell'area esterna." Rispose con ancora più nervosismo Jin Yue. In quel momento si ricordò di come Xia Qingyue aveva reagito quando aveva sentito il nome "Yun Che" ed ebbe un cattivo presentimento.


Xia Qingyue si girò, i suoi bellissimi occhi si posarono sulla scatola di giada che Jin Yue stava tenendo: "Passamela."


"...Sì." Jin Yue avanzò e porse con molta cautela il contenitore a Xia Qingyue.


Il suo aspetto sembrava passivo e indifferente come al solito, ma Jin Yue notò che le sue dita stavano tremando lievemente mentre stava aprendo la scatola.


Il contenitore era fatto di pietra di Luce Lunare, il suo aspetto era lucido e perfetto, e nel momento in cui Xia Qingyue lo prese, fu messo in ombra dalle sue mani di colore bianco come la giada.


Nella scatola non c'era dentro nulla.


"È vuota." Disse piano Xia Qingyue.


"Ah?" Jin Yue rimase sbalordita nel sentirlo. Alzò frettolosamente il viso e impallidì. Disse con tono ansioso: "Come... come può essere vuoto? Ho visto personalmente a come il signor Yun Che l'ha riposta dentro. Inoltre... inoltre questo contenitore è stato sempre nelle mie mani e nessuno vi è entrato in contatto prima di lei..."


"...Cos'ha messo dentro?" Chiese Xia Qingyue mentre toccava il contenitore con le sue dite lunghe e sottili e le sue sopracciglia fremevano quasi impercettibilmente.


"Era... una pergamena arrotolata. Io... l'ho visto personalmente metterla dentro..." Jin Yue era così nervosa che aveva iniziato a tremare.


"..." Xia Qingyue rimase in silenzio per breve tempo per poi coprire la scatola. "Ci sono tracce di una recente distorsione dimensionale attorno ai confini del contenitore. L'oggetto posto dentro è stato preso da qualcuno con una capacità incredibile di controllare l'energia dimensionale." 


"..."


Non rimase sbalordita, né agitata da questo improvviso cambiamento, né mostrò ansia o rabbia. Fin dall'inizio era stata estremamente calma e placida, come se fosse priva di emozioni.


"Ah?" Jin Yue spalancò la bocca, era confusa.


"Puoi andare." Xia Qingyue si girò di nuovo.


"Divina... Divina Imperatrice..."


"Puoi andare. Non è stata colpa tua." Nel suo tono non c'era la minima traccia di emozione e quindi nemmeno di recriminazione.


"Ho capito... allora mi congederò." Jin Yue indietreggiò di due passi per poi andarsene piena di ansia e paura.


Il palazzo celestiale della luna evanescente tornò alla calma.


Xia Qingyue rimase ferma mentre chiudeva lentamente gli occhi. Nel momento in cui lo fece, il mondo nel palazzo perse immediatamente la sua luce più splendida.


Rimase immobile per moltissimo tempo, come se il tempo stesso si fosse fermato.


Finché non si sentì il rumore di passi: "Eheh, Qingyue, sta per iniziare, quindi preparati."


L'Imperatore degli Dei Lunari si avvicinò con un sorriso sincero. Forse questo era il giorno più felice di tutta la sua vita.


Xia Qingyue aprì gli occhi e si girò lentamente: "Padre adottivo, posso fare una richiesta?"


"Oh?" Shock e meraviglia affiorarono sul volto dell'uomo.


"Potresti donarmi il palazzo celestiale della luna evanescente?" Disse lentamente, ogni parola era leggera come una nuvola di cotone.


"Ahahah." L'imperatore rise di cuore. "In tutti gli anni in cui sei stata qui questa è la prima volta che mi hai chiesto qualcosa. Ottimo, è semplicemente ottimo."


"Non passerà troppo tempo prima che l'intero regno degli Dei Lunari ti appartenga, figuriamoci qualcosa di insignificante come il palazzo celestiale della luna evanescente!" La richiesta di Qingyue aveva migliorato ancora di più l'umore dell'uomo. "Ma dato che lo desideri, te lo darò subito."


Prima che finisse di parlare, l'imperatore fece un cenno e una luce bianca fu espulsa dal suo corpo. In un istante tutte le luci del palazzo si attenuarono.


L'imperatore degli Dei Lunari con un gesto indifferente fece volare il pilastro di luce verso Xia Qingyue, per poi farlo fondere nel suo corpo. Quasi nello stesso istante, i bagliori che si erano spenti per breve tempo tornarono a brillare, inondando di luce il mondo interno del palazzo.


Il palazzo celestiale della luna evanescente era riconosciuto pubblicamente come la nave da guerra Profound più rapida in tutto il Regno degli Dei ed era anche il tesoro più prezioso del regno degli Dei Lunari. In passato era sempre appartenuto agli imperatori, ma ora, Xia Qingyue aveva solo detto una breve frase e l'uomo non aveva esitato minimamente nel darglielo... Inoltre sembrava averlo fatto con contentezza.


"Ringrazio il padre adottivo per aver esaudito la mia richiesta." Disse facendo una lieve riverenza.


"Eheh, finché sei contenta va bene. Non c'è bisogno che mi ringrazi." Disse con un lieve sorriso l'imperatore degli Dei Lunari per poi girarsi e dire: "La cerimonia inizierà tra cinque minuti, quindi fai i tuoi ultimi preparativi. Questo sarà il giorno più importante per il regno degli Dei Lunari per molti anni a venire."


"Padre adottivo." Disse all'improvviso Xia Qingyue mentre fermava l'uomo. "Ho qualcosa da dire. Ti prego di ricordarlo sempre."


"...Oh?" L'imperatore si girò verso di lei con un'espressione perplessa. Poteva sentire che c'era qualcosa di strano in Xia Qingyue, ma l'aveva attribuito all'atmosfera dell'evento di oggi, così non aveva destato troppa sorpresa o sospetto in lui.


"In futuro, non importa cosa succederà... non deluderò mai il regno degli Dei Lunari."


Dopo aver detto quelle parole, chiuse gli occhi. Forse lo aveva fatto per non fargli vedere la luce sconvolta nel suo sguardo.


"..." Le sopracciglia dell'imperatore fremettero. "Qingyue, tu..."


"Qingyue vuole solo che ti ricordi sempre queste parole... Non importa cosa accadrà in futuro, ti prego di ricordare queste parole." Continuò a dire molto piano.


L'Imperatore degli Dei Stellari iniziò a provare dei sospetti mentre mostrava un'espressione stordita. Alla fine però non le fece domande, ma invece rise contento: "Anche se quella 'profezia' fatta dal regno del Mistero Celestiale si avverasse domani, non avrei più rimpianti."


L'imperatore se ne andò, ma Xia Qingyue rimase sul posto, in silenzio ed immobile. I suoi occhi erano chiusi fermamente e non li riaprì per molto tempo.


Metà del suo mondo era pieno di una sconfinata luce pallida e e il resto era colma di un vuoto che sembrava infinito, era ferma in sospeso tra quei due piani... gradualmente anche il suo profilo stesso fu inghiottito da questi due mondi e tutto ciò che rimase fu uno spiazzo vuoto.


.....


Regno degli Dei Stellari, palazzo della Dea del Massacro.


"Sorellona!"


La voce leggera e spensierata di Caizhi risuonò in lontananza prima che la ragazza riapparisse di fronte a Jasmine, il suo visino era rosso dall'entusiasmo.


"Perché sei così eccitata?" Chiese Jasmine.


"Sorellona, finalmente so che tipo di persona è la nuova imperatrice degli Dei Lunari! È una persona che possiede il Gelido Cuore di Vetro!" Rispose con molto entusiasmo: "Il leggendario Gelido Cuore di Vetro! E pensare che è riapparso."


Eppure la reazione di Jasmine fu incredibilmente fredda e indifferente: "Oh davvero? Umpf! Non c'è da meravigliarsi che quel vecchio malvagio di Yue Wuya..."


Jasmine completò solo metà della sua frase per poi fermarsi all'improvviso. Guardò Caizhi mentre chiedeva: "Sai qual è il nome dell'imperatrice?"


"Naturalmente." La ragazza annuì. "Si chiama Qingyue."


"..." Jasmine si irrigidì mentre si avvicinava di scatto a lei.


"Ah?!" La sua aura agitata spaventò Caizhi: "Sorellona, tu... cosa succede?"


Jasmine si accigliò, afferrò la ragazza per il braccio: "Seguimi!"


"Ah? Dove... per dove?"


"Per il Regno degli Dei Lunari!"


.....


Il momento in cui sarebbe iniziata la cerimonia si avvicinava sempre di più e tutti gli eroi della Divina Regione Orientale aspettavano col fiato sospeso.


In quel momento due persone entrarono nella sala esterna, l'una accanto all'altra.


C'erano milioni di coltivatori qui e le loro discussioni causavano un forte chiasso, ma la loro presenza attirò innumerevoli sguardi.


Questo perché indossavano degli abiti con dei marchi color bianco dorato della luna divina che irradiavano un'aura nobile e imponente.


Anche se questi coltivatori erano seduti nelle aree esterne, ognuno di loro era un pesce grosso nei loro rispettivi regni stellari e le loro origini erano straordinarie. Ma questi due nuovi arrivati tenevano la testa alta e guardavano con sdegno tutte le persone attorno.


Sembravano due arroganti imperatori che dominavano ogni forma di vita e disprezzavano le masse.


Ovunque passassero facevano tremare i potenti individui della Divina Regione Orientale vicini a loro.


Da lontano, un giovane coltivatore disse scontento: "Chi sono quei due? Sembravano proprio pieni di sé."


"Non dire assurdità!" Il vecchio accanto a lui lo zittì velocemente per poi dire a bassa voce: "Sono i figli dell'imperatore!"


"I figli... dell'imperatore?!" Disse scioccato il giovane coltivatore.


"Gli abiti che stanno indossando e i marchi della luna divina che portano sono il simbolo della loro identità." Disse con tono profondo il vecchio. "L'aura della loro forza vitale è di circa solo cento anni e quindi dovrebbero essere i due figli più giovani dell'imperatore degli Dei Lunari!"


"Strano, cosa stanno facendo qui?"


I due erano simili, quello a sinistra aveva lunghi occhi stretti, il suo viso severo irradiava potere e prestigio, quello a destra aveva un sorriso sghembo, pieno di arroganza che sembrava avere dalla nascita. Le loro aure vitali erano di circa cento anni, ma la forza misteriosa che emanavano incuteva timore e apprensione nelle persone attorno.


Terzo livello del Divine King realm!


Erano proprio dei geni anche in un regno sovrano. Inoltre erano anche i grandi eredi di un imperatore divino!


Il 361esimo principe Yue Huan!


Il 362esimo principe Yue Jinxi!


Si trovavano nei posti esterni dove erano seduti i regni stellari intermedi e inferiori. Quindi sia in forza misteriosa che posizione, sembravano imperatori discesi dal cielo. Ovunque passassero, i coltivatori del Profound attorno si zittirono per la paura e tremarono.


Allo stesso tempo tutti si chiesero perché erano venuti lì.


I due superarono file di posti sotto il furtivo scrutinio di innumerevoli occhi. Arrivarono al punto dove si trovavano i regni della Canzone Glaciale e del Dio della Fiamma per poi fermarsi dietro Yun Che.


"Sei Yun Che, vero?"


Il principe dall'espressione arrogante, Yue Jinxi, squadrò Yun Che. I suoi occhi si strinsero lievemente mentre ignorava completamente le persone attorno.


Yun Che si girò lievemente per poi scorgerli con lo sguardo. Rispose con tono freddo e indifferente.


"Sono io."


"Umpf, pensavo che il famoso numero uno del torneo e il figlio del cielo sarebbe stato seduto nella sala principale o in quella esterna. Chi avrebbe pensato che sarebbe stato nei posti esterni, hai fatto correre in giro un principe come me per cercare di trovarti."


"Tuttavia, date le tue origini, sederti qui è piuttosto appropriato."


Ogni sua parola ed espressione erano piene di arroganza. In quanto figlio di un imperatore divino naturalmente aveva i requisiti per essere così altero. Anche l'identità di Yun Che per lui era solo degna di un po' più di attenzione.


Aveva messo enfasi sulle parole "un principe come me" per impressionare deliberatamente Yun Che.


L'uomo osservò i suoi marchi della Luna Divina, ma non li guardò un'altra volta. Si riempì lentamente la coppa di giada che aveva in mano per poi chiedere a Huo Rulie: "Chi sono questi due stolti?"
                                



