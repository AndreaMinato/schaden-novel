---
title: Capitolo 128 - Sei sicuro?
pubDate: 2023-09-12T13:59:48.840Z
tags:
    - atg
---


Il combattimento di Li Mo con Feng Yue poteva essere descritto solo come "incredibilmente ridicolo".

In sette mosse Li Mo aveva usato sette tipi di tecniche di spada ed era stato sbalzato via ad ogni scambio. La sua lama non aveva nemmeno toccato gli abiti di Feng Yue. La profound energy di Feng Yue era sette livelli al di sopra di Li Mo e avevano anche il divario di un realm tra di loro. Era come se, mentre distruggeva il suo avversario senza trattenersi, si fosse dimenticato o piuttosto che non gli importasse che questa fosse una valutazione. C'era anche una traccia di sorriso sul suo volto, come se si stesse divertendo.

Dopo sette mosse i vestiti di Li Mo erano già strappati e laceri. Cadere per sette volte gli aveva anche provocato molte ferite.

"Sette mosse, puoi fermarti ora." Disse l'istruttore Qi e poi si rivolse a Li Mo, "Sobbalzi un po' quando attacchi, ma il controllo della tua profound energy è comunque abbastanza buono, hai superato il test, ma a stento. Domani mattina presentati al Palazzo Esterno."

"Ah!" Li Mo esclamò in tono basso, mentre il suo volto rivelava un'espressione estremamente gioiosa. Nella sua felicità si era dimenticato completamente delle ferite sul suo corpo. Incapace di contenere la sua gioia si inchinò ripetutamente verso l'istruttore Qi, "Vi ringrazio istruttore per avermi permesso di realizzare il mio sogno. Vi ringrazio istruttore per avermi permesso di realizzare il mio sogno..."

Dopo un giro di ringraziamenti senza fine, Li Mo se ne andò pieno di gioia mentre gli altri praticanti lo stavano fissando con invidia.

"Il prossimo: Chen Lu!"

Il secondo partecipante non ricevette un trattamento migliore di quello di Li Mo. Il momento in cui si fece avanti, venne colpito in testa da Feng Yue, e in sette mosse, era diventato pieno di lividi...

Mentre l'esame procedeva, gli esaminatori dietro divennero sempre più nervosi, perché lo stato dei partecipanti che affrontavano Feng Yue diventava sempre più malconcio di volta in volta.
Tra loro, c'erano molti che avevano assistito ad un esame di pochi giorni fa. Lì i discepoli non contrattaccavano mai. Piuttosto permettevano ai partecipanti di esibire la loro profound strength come volevano. Occasionalmente avrebbero risposto all'attacco, ma solo per scrollarsi di dosso l'avversario. Ma questo Feng Yue era crudele. Ad ogni movimento avrebbe contrattaccato senza alcuna pietà, ferendo l'avversario.

Non sembrava che fosse lì per aiutare, ma piuttosto per divertirsi a maltrattare e ad opprimere gli altri.

Questa situazione continuò finché non arrivò Ao Yan, cambiò qualcosa.

Dopo che Ao Yan si era fatto avanti, mostrò immediatamente la sua profound energy. Imponente come una tempesta, la sua prima mossa aveva forzato Feng Yue ad arretrare di un passetto, incitando un grande applauso ed esclamazioni sorprese dagli spettatori. In sette mosse Ao Yan aveva risposto con tranquillità; figuriamoci essere ferito, non era stato respinto da Feng Yue nemmeno una volta.

"Oh, davvero impressionante." Dopo che finirono le sette mosse, Feng Yue annuì sorridente dicendo all'anziano, "Istruttore Qin, questo è un raro genio. Non solo ha una profound strength fuori dal comune, sia la presentazione che il controllo della sua profound energy sono superbi. Raggiungere un tale stato alla sua età, si può dire che capiti uno su un milione."

"L'elogio del fratello maggiore è eccessivo," Ao Yan disse con un'espressione timorosa, ma il suo sguardo era pieno di autocompiacimento.

"In effetti è un talento raro. Ao Yan anche tu hai superato l'esame, presentati al Palazzo Esterno." Disse l'istruttore Qi annuendo.

Yun Che scosse la testa, sbuffando silenziosamente: lo scambio tra Ao Yan e Feng Yue è stato davvero illuminante.

"Ringrazio l'Istruttore Qi." Ao Yan si inchinò con compostezza. Quando si allontanò e arrivò vicino a Feng Yue, disse velocemente e in tono molto basso, "Cugino, aiutami a dare una lezione a Yun Xiaogan e Yun Che, umiliali più che puoi... Stasera tra i diciotto padiglioni fioriti nella città imperiale, potrai scegliere quello che vuoi."

<em>Nota Traduzione: padiglioni fioriti = bordelli</em>

Lo sguardo di Feng Yue si illuminò subito. Si leccò lentamente le labbra, mentre rivelava un sorriso sinistro negli angoli della bocca.

"Il prossimo Yun Xiaofan."

"Fiu, finalmente è il mio turno." Estremamente nervoso, Yun Xiaofan sospirò.

"Stai più attento. Questo Feng Yue non promette nulla di buono." Yun Che ricordò a bassa voce.

"Sì, farò attenzione." Yun Xiaofan annuì. Emanando profound energy, saltò sull'alto palco di fronte a Feng Yue, "Fratello Maggiore Feng Yue, per favore fammi da guida."

"Oh? Yun Xiaofan?" Vedendo lo sguardo innocente del giovane di fronte a lui, l'espressione di Feng Yue divenne minacciosa e beffarda. Sorrise leggermente e disse, "Guardandoti, devi avere solo quindici anni, è davvero un peccato... Mostrami le tue mosse e ti farò vedere quanto vali."

"È davvero un peccato"; queste poche parole confusero Yun Xiaofan, ma non osò dire altro. Incrociando le braccia di fronte a sé, emerse profound energy dal suo corpo. Su entrambi i palmi degli ammassi di energia viola si radunarono lentamente e sfrigolarono.

"Oh, hai delle profound art di tipo fulmine, non male." Feng Yue stese la sua mano destra e disse ridendo.

"Rolling Thunder Palm!"

Entrambi le mani di Yun Xiaofan batterono, mentre la profound art ereditata dalla sua famiglia si combinò con la tecnica profound di tipo fulmine e si abbatté su Feng Yue.

La profound energy di Yun Xiaofan era solo al secondo livello del Nascent Profound Realm, inferiore a quella di Feng Yue di ben undici livelli. Per i praticanti con le sue stesse capacità questo attacco era davvero insolito, ma per Feng Yue non poneva alcuna minaccia. Prima che Yun Xiaofan si muovesse in direzione del suo avversario, il profilo di Feng Yue si mosse improvvisamente e si avvicinò a Yun Xiaofan di sua iniziativa. Con il suo gomito spazzò via la profound energy protettiva di Yun Xiaofan e picchiò violentemente il suo petto... In quell'attimo l'angolo della sua bocca rivelò la traccia di un sogghigno malvagio.

Crack!

Risuonò chiaramente il rumore di ossa rotte. La brillante luce nelle mani di Yun Xiaofan svanì immediatamente, mentre il suo corpo fu sbalzato via come un sacco di sabbia. Sboccò sangue a mezz'aria e cadde giù dal palco.

Scoppiò un grande trambusto, erano rimasti tutti scioccati dalla situazione imprevista. L'espressione di Yun Che divenne solenne e si affrettò in direzione di Yun Xiaofan. Il ragazzo giaceva a terra con il volto pallido e la labbra sporche di sangue fresco. Aveva tre costole rotte sul lato sinistro del petto e gli era praticamente impossibile rialzarsi.

La furia nel cuore di Yun Che divampò. Si girò verso Feng Yue e disse con tono profondo, "Feng Yue! Anche se questo è solo un esame, gli hai inferto un colpo così forte!!"

Feng Yue stese le braccia e mostrò un'espressione innocente, "Come avrei potuto sapere che la sua profound energy sarebbe stata così bassa? Ho visto che aveva delle profound art di tipo fulmine e ho creduto che sarebbe stato piuttosto forte. Ma pare che... Tsk tsk, è stata davvero una delusione."

Ao Yan, che era dall'altro lato, sogghignò e rise freddamente: Yun Xiaofan, questo è il prezzo che devi pagare per avermi parlato con così tanta sfrontatezza... E il prossimo è Yun Che. Rubarmi le luci della ribalta... Voglio che tu non riesca mai più nemmeno a sognare di entrare nel Palazo Profound Blue Wind per il resto della tua vita.

"Feng Yue, sei stato troppo duro!" Anche l'Istruttore Qi si accigliò e disse con severità.

"Sicuramente il vostro discepolo non ha compreso bene la situazione." Feng Yue disse mentre si girò verso l'istruttore Qi, "Tuttavia il vostro discepolo non lo rimpiange. In questo Palazzo Profound, uno dei metodi più veloci per aumentare la profound strength è combattere contro un forte avversario, quindi rimanere feriti è molto comune. Nonostante abbia valutato male la situazione, posso farglielo capire e farlo integrare prima. In confronto alle ferite di noi discepoli del Palazzo Centrale, questo colpo non è così tremendo. Se non può sopportare nemmeno un po' di dolore, allora non ha il diritto di entrare nel nostro Palazzo Profound Blue Wind."

L'istruttore Qi corrugò le sopracciglia, ma non disse altro.

"Eheh hai davvero la presunzione di dire qualcosa di così altezzoso."  Dando un'occhiata al freddo sorriso di Ao Yan e ripensando allo strano scambio di sguardi che avevano avuto prima, Yun Che era comunque un po' confuso. Questa era ovviamente la meschina vendetta di Ao Yan usando il potere di Feng Yue... ma solo perché Yun Xiaofan lo aveva rimproverato precedentemente.

Dato che si era vendicato di Yun Xiaofan, certamente l'avrebbe fatto anche con lui.

Stava per parlare quando all'improvviso sentì una mano tremante sul suo palmo. Yun Xiaofan strinse i denti, si sforzò ad alzarsi e disse con voce piena di dolore, "Fratello Yun... io... sto bene... L'esame non è finito, sto bene... Bene..."

Lottando, il tronco di Yun Xiaofan era riuscito ad alzarsi rigidamente. I suoi organi interni erano feriti e si erano rotte tre costole. Riuscire a muoversi deve aver richiesto un'enorme determinazione e un incredibile sopportazione del dolore. Nel momento in cui si era seduto, Yun Che aveva visto chiaramente due righe di lacrime sul suo volto... Perché aveva capito che, nella situazione in cui era, non avrebbe potuto continuare l'esame. Non essere in grado di partecipare significava che non sarebbe stato in grado di entrare al Palazzo Profound Blue Wind. I suoi sogni e le speranze della sua famiglia erano andati tutti in frantumi in quel momento. Come poteva non piangere per lo strazio?

"Xiaofan, questo incidente non è stato colpa tua, quindi non c'è ragione per cui tu non possa entrare nel Palazzo Profound Blue Wind. Non muoverti, altrimenti il tuo corpo subirà davvero dei danni. In tal caso ti sarebbe davvero impossibile entrare nel Palazzo!" Yun Che fece sdraiare Yun Xiaofan e gli mise in bocca una Pillola Heaven Returning di medio livello. Poi fece un passo e balzò davanti a Feng Yue.

"Il mio nome è Yun Che. Questa volta sarò io a ricevere la tua 'valutazione'." Il tono di Yun Che era piatto. Il suo sguardo era calmo come l'acqua e non c'era alcuna traccia di emozione.

"Oh? Quindi sei Yun Che, il numero uno nella Valutazione della Profound Strength di questo gruppo?" Feng Yue lo esaminò e strinse gli occhi. Sembrava che non gli importasse proprio di come aveva ferito Yun Xiaofan.

"Esatto." Yun Che rispose con indifferenza, "Prima di cominciare, ho qualcosa da chiarire. Hai appena detto che nel Palazzo Profound Blue Wind, subire ferite gravi durante uno scambio amichevole è normale, non è così? Allora se ti ferissi accidentalmente, avrei qualche responsabilità?"

Nel momento in cui Yun Che disse queste parole, tutti i presenti rimasero sbalorditi. Anche Feng Yue, che iniziò a ridere come un pazzo, "Tu... ferire me? AHAH... AHAHAHAHAHAH! Questa dev'essere la cosa più buffa che ho sentito quest'anno. Bene, molto bene, una persona così sicura di sé è davvero rara. Allora per favore, prova a ferirmi quanto vuoi. Figuriamoci farmi del male, anche uccidermi, se ci riuscissi. Assooolutamenteee nessuno ti riterrà responsabile... AHAHAHAH." Dopo aver detto questo, anche lui stesso, lo trovava così divertente da non potersi trattenere dal ridere di nuovo.

"Allora sono sollevato." Yun Che sorrise leggermente e poi il suo sguardo si indurì gradualmente.

"Allora cosa stiamo aspettando? Iniziamo." Feng Yue incrociò le braccia e fissò Yun Che come se stesse guardando un idiota. Con sprezzo e disdegno continuò, "Dato che vuoi ferirmi così tanto, ti darò una possibilità. Starò qui senza muovermi e ti lascerò attaccare per tre mosse. Se mi muovo o rimango ferito, in futuro quando ti vedrò camminerò a testa in giù. Se non mi puoi ferire o farmi muovere, eheh, allora vattene da questo Palazzo Profound Blue Moon. E prima di andartene, ti darò un 'gran bel dono'."

Le sopracciglia di Yun Che, che all'inizio erano aggrottate dalla concentrazione, si appiattirono istantaneamente.
Si toccò la punta del naso e disse con un sorriso un po' strano, "Sei sicuro?"



