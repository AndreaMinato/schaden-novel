---
title: Capitolo 1280 – Il Piano di Qianye Ying’er
pubDate: 2025-02-27T08:14:48.767Z
tags:
    - atg
---


<em><strong>Capitolo regolare, 12 in coda, 0/10 donazione</strong></em>


<em><strong>-Alstor. Pubblicheremo un capitolo al giorno (che sia regolare o sponsorizzato), eccetto sabato, quando ne pubblicheremo due. Potrebbero esserci variazioni, ma in linea di massima seguiremo questa programmazione</strong></em>






In quanto Principi del Regno degli Dei Lunari, erano sempre stati loro a guardare con disprezzo le masse dall’alto in basso. Quando mai avevano subito una tale umiliazione?


Yue Huan, che si considerava una persona dal grande autocontrollo, in quel momento stava tremando dalla testa ai piedi. Con il sangue alla testa, il suo volto d’un pallore spettrale divenne rapidamente cremisi: “Dato che ci tieni così tanto a morire… questo Principe realizzerà il tuo desiderio!”


Rilasciò all’istante la sua Energia Misteriosa, sferrando un pugno.


Yue Huan aveva attaccato in uno scatto d’ira. Dato che quel colpo era stato fin troppo improvviso, e i due erano separati solo da una distanza di un paio di passi, Yun Che sembrò non avere alcuna speranza di riuscire a reagire in tempo e il pugno lo colpì proprio al centro del petto.


Bang!!


Si poteva immaginare quanto fosse terrificante il potere di un Divine King che attaccasse in preda alla rabbia. L’esplosione della sua aura, in quel momento, si sarebbe potuta definire allarmante. Yun Che venne scaraventato a un chilometro di distanza, schiantandosi contro numerosi tavoli lungo il tragitto. Parecchie sedie vennero ridotte in polvere, causando grande confusione, mentre frammenti di giada volavano disordinatamente tutt’intorno.


L’improvviso rumore di quell’eruzione di Energia Misteriosa fece calare istantaneamente il silenzio sull’intera Città della Luna Divina. Tutti gli ospiti dei vari Reami Stellari presenti nella parte esterna dei posti a sedere, nella sala esterna e persino nella sala principale si voltarono verso il punto da cui proveniva il boato.


Quello era il cuore del Regno degli Dei Lunari. Quel giorno si sarebbe tenuto il grande matrimonio dell’Imperatore degli Dei Lunari, quindi tutti furono sorpresi quando scoprirono che qualcuno aveva davvero avuto il coraggio di mettersi a combattere lì e in quel momento.


Yun Che si rialzò lentamente da una pila di macerie. All’angolo della sua bocca c’era una macchia di sangue scarlatto… non distese una mano per asciugarla, né contrattaccò in preda alla rabbia. Al contrario, sulle sue labbra comparve un sorriso inquietante.


Yue Huan si stava già pentendo di aver sferrato quel pugno. Si accorse che all’improvviso tutt’intorno era calato il silenzio, e che innumerevoli sguardi lo stavano trafiggendo come coltelli, facendogli correre subito un brivido lungo la schiena. Ma ripensando all’atteggiamento e alle parole di Yun Che, la sua espressione si fece di nuovo tetra e sbuffò.


L’attenzione di tutte le Guardie Lunari e degli Inviati Divini nei paraggi si spostò verso quel lato della città. Stavano giusto per accorrere lì, quando all’improvviso un grido in tono grave li fece tremare intensamente e fermare a metà strada.


“Cosa sta succedendo!?”


Quella voce era così minacciosa che in quello stesso istante tutti si sentirono soffocare. Yue Huan e Yue Jinxi, dallo sguardo minaccioso, quando la sentirono rabbrividirono e all’improvviso divennero scuri in volto…


Perché a urlare non era stato altri che l’Imperatore degli Dei Lunari in persona!


Prima ancora che il grido si spegnesse, un’aura dalla potenza schiacciante scese dall’alto. I due principi sollevarono lo sguardo senza pensarci, e videro nel cielo l’Imperatore degli Dei Lunari, con uno sguardo infuriato.


Diede un’occhiata a loro due, e poi a Yun Che che si era appena rialzato in piedi, in lontananza, con il sangue che gli colava da un angolo della bocca. Divenne terribilmente scuro in volto: “Yue Huan, Jinxi, il grande evento di quest’oggi non riguarda solo questo Sovrano, ma anche il futuro del nostro Regno degli Dei Lunari! Eppure, avete davvero osato agire in maniera sconsiderata, ferendo addirittura un nostro stimato ospite… chi vi ha dato il permesso di comportarvi così!?”


La rabbia di un Imperatore Divino non era una cosa da poco. Yue Huan si stava già pentendo di aver attaccato Yun Che in preda alla rabbia, ma come avrebbe potuto aspettarsi che il suo gesto avrebbe fatto infuriare all’istante l’Imperatore degli Dei Lunari? I due principi si inginocchiarono frettolosamente: “Onorevole… Onorevole Padre, la prego di calmarsi. È stato… Yun Che… è stato Yun Che a offenderci per primo. Questo figlio un attimo fa ha perso il controllo per un momento… Onorevole Padre, la prego di calmarsi. Questo figlio capisce di aver commesso un grave errore.”


I due pensavano che l’Imperatore degli Dei Lunari avesse chiamato Yun Che “stimato ospite” solo come forma di cortesia, per mostrare gentilezza di fronte a tutti, ma non sapevano che secondo lui fosse davvero degno di quel titolo. Gli Imperatori Divini, dal momento che erano gli individui più potenti del Regno degli Dei, sapevano meglio di chiunque altro cosa rappresentasse la Profezia dei Veri Dei.


Quel giorno, l’Imperatore degli Dei Lunari aveva persino ordinato specificatamente ai suoi sottoposti di far accomodare Yun Che nella sala principale.


Dopo la Battaglia degli Dei, tutti i grandi Reami Sovrani avevano spremuto le loro meningi per trovare un modo per legare a sé Yun Che, e l’Imperatore del Drago aveva addirittura affermato di volerlo adottare. Ma Yue Huan e Yue Jinxi, quei suoi figli più giovani, lo avevano davvero colpito con un pugno di fronte a tutti… e per di più, in un’occasione così prestigiosa.


Vedendo quella scena, era stato quasi accecato dalla rabbia.


“Hai ancora il coraggio di contraddirmi!” l’Imperatore degli Dei Lunari si infuriò ancora di più: “Non ti importa più niente di questo tuo Onorevole Padre!?”


“Questo figlio… questo figlio non oserebbe mai contraddirla.” Disse Yue Huan, in tono terrorizzato. Indicò Yun Che con un dito: “Yun Che non solo ha offeso suo figlio, ma ha anche insultato il Fratello Maggiore e l’intero Regno degli Dei Lunari. Se non fosse stato così, io… io non avrei mai osato aggredire qualcuno durante il suo matrimonio, Onorevole Padre, non importa quanto possa essere spregiudicato.”


L’Imperatore degli Dei Lunari inarcò le sopracciglia e si voltò verso Yun Che. Yue Huan e Yue Jinxi erano due giovani straordinari, anche fra tutti i suoi discendenti. Yue Jinxi era un po’ troppo arrogante e testardo, ma Yue Huan aveva sempre avuto un ottimo autocontrollo. Se non avesse completamente perso la ragione in preda all’ira, sicuramente non avrebbe mai avuto il fegato di attaccare qualcuno durante quell’occasione.


Con le mani sul petto, Yun Che raddrizzò lentamente la schiena e disse senza alcuna fretta: “Non c’è alcuna rivalità fra me e i due rispettabili Principi, e non ho mai neppure visto questo Fratello Maggiore di cui parlano. All’improvviso sono venuti da me, e hanno affermato di avermi cercato per avvertirmi a nome di questo loro Fratello Maggiore di stare lontano dalla Dea. Ecco tutto. Poi, mi hanno anche deriso dicendo che il mio titolo di Numero Uno della Battaglia degli Dei non vale nulla, agli occhi del Regno degli Dei Lunari.”


L’Imperatore degli Dei Lunari corrugò la fronte quanto sentì la prima metà del suo discorso, ma poi le sue ultime parole fecero divampare la rabbia che stava contenendo a fatica.


Anche tutti i praticanti del mistero, da quelli dei Reami Inferiori a quelli dei Reami Superiori, assunsero espressioni infuriate.


“Non ho fatto altro che dire alcune cose per contestarlo, e poi loro hanno immediatamente risposto attaccandomi. Sono davvero abbastanza autoritari, come c’è da aspettarsi dai Principi del Regno degli Dei Lunari. A quanto pare, chiunque non provenga da un Reame Sovrano non è degno neppure di ricevere un loro sguardo.” Concluse in tono freddo Yun Che.


Ognuna delle parole di Yun Che era carica di derisione, ma siccome tutti gli individui più prestigiosi della Regione Orientale erano lì presenti e stavano assistendo alla scena con occhi pieni di rabbia, l’Imperatore degli Dei Lunari come avrebbe potuto rimproverare Yun Che per il suo tono? Il suo sguardo si fece minaccioso, e gridò con franchezza: “Voi due avete davvero detto delle cose del genere?”


Yue Huan digrignò i denti e si sentì gelare il sangue nelle vene. Aveva la vaga sensazione di essere probabilmente caduto in una trappola di Yun Che. Yue Jinxi tremò e rispose balbettando: “Ci… ci siamo espressi male per un momento…”


“Canaglie!” l’Imperatore degli Dei Lunari si sentì accecare dalla rabbia quando sentì Yue Jinxi ammettere la verità. In quanto membri di un Reame Sovrano, naturalmente erano degni di guardare gli altri dall’alto in basso, ma pronunciare ad alta voce dei pensieri del genere di fronte agli individui più straordinari dell’intera Regione Orientale era una faccenda completamente diversa.


“Anche se Yun Che non proviene da un Reame Sovrano, io stesso l’ho visto vincere il titolo di Numero Uno della Battaglia degli Dei coi miei stessi occhi, e lui è anche l’orgoglio di questa generazione della Regione Orientale. Come avete osato umiliarlo in questo modo!?” Ogni parola dell’Imperatore degli Dei Lunari era soverchiante: “Pronunciando quelle parole, avete praticamente insultato l’intera Regione Orientale! Sbrigatevi a chiedere scusa a Yun Che!”


Yue Huan e Yue Jinxi sollevarono lo sguardo, rimanendo scioccati. Non riuscivano affatto a credere alle loro orecchie… Dei prestigiosi Principi del Regno degli Dei Lunari come loro avrebbero dovuto davvero chiedere scusa a un praticante del mistero di un Reame Intermedio!?


Tuttavia, a quel punto Yun Che intervenne senza preavviso: “Non c’è bisogno di scuse. Io sono solo un insignificante membro di un Reame Intermedio, quindi non merito davvero di ricevere le scuse dai due onorevoli Principi. Ma in effetti, c’è qualcosa che vorrei chiederle, Imperatore degli Dei Lunari.”


“Oh?” L’Imperatore degli Dei Lunari inarcò le sopracciglia. Aveva osservato Yun Che nel corso di tutta la sua ascesa da “baro” a Numero Uno della Battaglia degli Dei. Quel ragazzo era un vero e proprio mostro, anche nel carattere.


Gli occhi di Yun Che si restrinsero fino a diventare due fessure: “I due onorevoli Principi hanno affermato che il titolo di Numero Uno della Battaglia degli Dei non vale nulla ai loro occhi, e poi hanno anche detto che non sono degno di scambiare qualche colpo con loro. Senza dubbio mi sembra che le forza misteriosa dei due onorevoli Principi siano straordinariamente alte, e un misero Numero Uno della Battaglia degli Dei come me non è neppure degno della loro attenzione.”


“Poter visitare il Regno degli Dei Lunari è un’occasione rara, così come poter incontrare i due onorevoli Principi. Io, Yun Che, non potrei mai lasciarmi sfuggire un’occasione così preziosa. Quindi vorrei chiedere ai due onorevoli Principi di affrontarmi e farmi da guida, così che io possa comprendere appieno la differenza di forza fra me e loro. Al tempo stesso, questo si potrebbe considerare anche come un modo per intrattenerci e ravvivare la cerimonia del suo grandioso matrimonio, Imperatore degli Dei Lunari.”


“Yun Che!” Mu Huanzhi e gli altri avevano espressioni incredibilmente preoccupate. Al contrario di poco prima, adesso Yun Che stava sfidando i due Principi di fronte a tutti. Se l’Imperatore degli Dei Lunari avesse accettato, lui non avrebbe potuto rimangiarsi la parola.


Si trattava di due Principi di un Reame Sovrano, di due Divine King di terzo livello!


L’Imperatore degli Dei Lunari lanciò un’occhiata a Yun Che. Annuì lentamente e rispose senza giri di parole: “D’accordo! Yue Huan, scambierai qualche colpo con Yun Che. Se perderai, verrai punito severamente. Se vincerai, ti perdonerò per l’errore che hai commesso quest’oggi.”


Quando sentì quelle parole, all’inizio Yue Huan ne fu sorpreso, ma poi si sentì felice e rispose prontamente: “Capito! Questo figlio seguirà i suoi ordini, Onorevole Padre.”


La paura nel suo cuore scomparve completamente, come un’onda che si fosse ritratta, e mormorò mentalmente: <em>Come potrei mai perdere contro un avversario che è soltanto al quinto livello del Divine Spirit Realm? L’Onorevole Padre, dopotutto, si è schierato dalla mia parte.</em>


Yun Che era piuttosto sorpreso dal fatto che l’Imperatore degli Dei Lunari avesse accettato così prontamente alla sua richiesta, ma disse: “Imperatore degli Dei Lunari, credo che lei abbia frainteso. Quello che intendevo dire è che… intendo affrontare entrambi i Principi.”


Tutti rimasero subito parecchie volte ancora più scioccati di prima, e Yun Che sollevò lentamente una mano indicando Yue Huan e Yue Jinxi: “Voi due, attaccatemi insieme.”


“Questo…”


“Yun Che è impazzito?”


“I due Principi sono… Divine King di terzo livello, sai!?”


“E la loro forza è ancora maggiore. L’Arte della Luna Divina e l’Arte della Giada che Distrugge i Cieli del Regno degli Dei Lunari sono due arte misteriosa di prima categoria, fra le più potenti della Regione Orientale… anche se Yun Che è riuscito a sconfiggere Luo Changsheng, è quasi impossibile che riesca a battere anche solo uno dei due grandi Principi.”


Persino Mu Bingyun era preoccupata, e pensò parecchie volte di provare a convincerlo a non farlo.


Tutti gli abitanti della Regione Orientale sapevano che Yun Che era riuscito a sconfiggere Luo Changsheng, che era al primo livello del Divine King Realm, nonostante la sua forza misteriosa fosse solo al quinto del Divine Spirit Realm.


Luo Changsheng poteva essere stato il più giovane Divine King della Regione Orientale, ma aveva appena raggiunto quel livello quando Yun Che lo aveva sconfitto, e molto probabilmente allora non aveva fatto in tempo a stabilizzare e consolidare la sua forza. Quei due Principi, invece, erano al Divine King Realm da quasi cinquant’anni e praticavano anche le arte misteriosa più potenti di un Reame Sovrano. Luo Changsheng non poteva semplicemente essere paragonato a loro!


Sarebbe stato difficile credere che potesse vincere anche affrontandone uno solo… figurarsi tutti e due contemporaneamente.


L’assoluta maggioranza dei presenti aveva visto coi propri occhi la Battaglia degli Dei, ma avevano comunque la sensazione che Yun Che fosse semplicemente impazzito.


Yue Huan e Yue Jinxi erano infuriati, a disagio e lo odiavano, ma quando sentirono le parole di Yun Che scoppiarono quasi a ridere. All’improvviso, ebbero la sensazione che Yun Che dovesse avere un problema al cervello.


Ripensando a quello che aveva detto e al suo atteggiamento di poco prima, non fecero altro che convincersene sempre di più.


Se non avesse avuto un problema al cervello, un abitante di un misero Reame Intermedio come avrebbe potuto sfidare e insultare due Principi del Regno degli Dei Lunari come loro?


L’Imperatore degli Dei Lunari diede un’occhiata a Yun Che, poi annuì lentamente col capo ancora una volta: “In questo caso, faremo come chiedi. Tuttavia, dato che è solo un evento per ‘ravvivare le cose’, non c’è bisogno di usare armi.”


“D’accordo.” Yun Che annuì con indifferenza.


“Yue Huan, Jinxi, tutta questa faccenda è cominciata per colpa vostra, quindi dovete fare come chiede lui. Affrontatelo per esprimere la vostra volontà di scusarvi.” Disse in tono piatto l’Imperatore degli Dei Lunari: “Come ho appena detto, se perderete verrete puniti severamente. Se vincerete, il vostro errore di quest’oggi sarà perdonato.”


“D’accordo, Onorevole Padre.” Risposero all’unisono Yue Huan e Yue Jinxi, con uno strano bagliore negli occhi… come minimo, in quel momento non erano affatto spaventati.


In piedi oltre le nuvole, Qianye Ying’er sbuffò freddamente: “Quei due sono davvero degli idioti.”


Prese in mano il certificato di matrimonio e lo sigillò con la sua Energia Misteriosa. Poi, le sue esili dita danzarono agilmente nell’aria e impresse rapidamente alcune righe di caratteri dorati sulla superficie dell'Energia Misteriosa che lo avvolgeva.


Il suo sguardo si spostò verso la sala principale: “Adesso che tutti sono distratti, per noi è un’occasione fantastica. Lo consegnerò a Xing Juekong, e considerando la sua ‘saggezza’, naturalmente saprà come utilizzarlo al meglio.”


“Haha.” Gu Zhu si lasciò sfuggire una roca risata. Sospirò stancamente, con un una certa commozione: “Hai sfruttato la Regione Meridionale per uccidere la Dea Stellare del Massacro avvelenandola, manipolato il Dio Stellare del Lupo per ottenere il Manuale di Sfida alle Leggi Naturali, orchestrato lo scandalo di Yue Wugou per far soffrire sia il Regno degli Dei Lunari che quello degli Dei Stellari, chiesto all’Imperatore Divino di proporre a Yun Che di sposarti così da renderlo nemico di innumerevoli uomini e, in questo modo, costringerlo ad allearsi al Regno del Monarca Brahma. E ora, spingerai persino l’Imperatore degli Dei Stellari a intervenire di sua spontanea volontà per il bene dei tuoi piani, Signorina…”


“La tua via del mistero ha chiaramente raggiunto il livello più alto del mondo, Signorina. Senza doverti neppure impegnare davvero, riesci sempre a causare immensi cambiamenti nel mondo intero. Persino questo vecchietto non può che ammirarti.”


Qianye Ying’er rispose con un vago sorriso: “A meno che non ci sia nessun’altra scelta, mai rivelare i propri assi nella manica. Sei stato tu a ripetermelo ancora e ancora, in passato.”


Spinse delicatamente in avanti le sue mani di giada che sembravano ricoperte da un gelido strato di neve. Immediatamente, il certificato di matrimonio con intorno quelle bizzarre parole dorate scese lentamente verso il basso. Sembrava essere trasportato dalla brezza, ma entrò con incredibile precisione nella sala principale, cadendo proprio di fronte all’Imperatore degli Dei Stellari.


Quando toccò terra, anche l'Energia Misteriosa intorno ad esso scomparve nel nulla. Neppure qualcuno di incredibile come gli Imperatori Divini sarebbe mai stato in grado di capire chi l’avesse inviato.


L’Imperatore degli Dei Stellari distese una mano e afferrò il certificato di matrimonio.


Quando vide i caratteri dorati che fluttuavano intorno ad esso, gli occhi dell’Imperatore si restrinsero leggermente e vi comparve un bizzarro e minaccioso bagliore. Poi, srotolò lentamente il certificato…
                                


                                



