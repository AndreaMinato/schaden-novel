---
title: Capitolo 1285 – Immacolato e Sconfinato
pubDate: 2025-02-27T08:14:48.768Z
tags:
    - atg
---


<em><strong>Capitolo sponsorizzato, grazie mille Federico! 8 in coda, 0/10 donazione</strong></em>


<em><strong>-Alstor</strong></em>






“Agli occhi del mondo intero, il mio padre adottivo è sempre stato una persona lussuriosa. Ha preso con sé innumerevoli concubine, eppure non ha mai reso nessuna di loro la propria Imperatrice. Questo, fino a quel giorno. Accadde circa un secolo fa, mentre girovagava per un Reame Intermedio. Incontrò una ragazza che gli rubò il cuore e l’anima non appena la vide.”


“Le nascose di essere l’Imperatore degli Dei Lunari e rimase in quel Reame Stellare. All’inizio, pensava che si trattasse solo di un innamoramento passeggero, ma più conosceva quella ragazza e più il suo amore per lei diventava profondo, così passò qualche giorno… passarono due settimane… passarono alcuni mesi… ma non riusciva a lasciarla.”


“Era l’Imperatore degli Dei Lunari, quindi anche se aveva tenuto nascosta la sua identità, non poteva liberarsi della sua nobiltà innata. Ma nel frattempo, la ragazza era rimasta profondamente affascinata da lui. Loro due si erano innamorati l’uno dell’altra, e si trattava di un amore incredibilmente profondo e condiviso…”


“Da allora, il mio padre adottivo non ha mai avuto altre concubine… fino ad adesso.”


Il Palazzo Celestiale della Luna Evanescente era incredibilmente veloce, ma il mondo al suo interno era avvolto da un assoluto silenzio e non si poteva sentire neppure in lontananza il rumore dello spazio che veniva lacerato. Yun Che osservò il profilo del volto di Xia Qingyue, così meraviglioso da togliere il fiato, e ascoltò silenziosamente il suo racconto, simile a un sogno.


Aveva già capito chi fosse la ragazza di cui Xia Qingyue stava parlando.


<em>Da allora, il mio padre adottivo non ha mai avuto altre concubine…</em> Yun Che credeva ciecamente anche a quelle parole. Infatti, i due figli più giovani dell’Imperatore degli Dei Lunari – Yue Huan e Yue Jinxi – avevano già più di cento anni. Questo significava che non solo l’Imperatore degli Dei Lunari da allora non aveva preso con sé altre concubine, ma che probabilmente non aveva neppure più sfiorato quelle che già aveva…


“Loro due rimasero insieme per parecchi decenni prima di scoprire reciprocamente i propri più grandi segreti… Lei scoprì che lui era l’Imperatore degli Dei Lunari, e lui scoprì che lei possedeva il Divino Corpo Immacolato, che avrebbe scioccato il mondo intero.”


<em>Alla fine, era davvero Yue Wugou…</em> mormorò mentalmente Yun Che.


<em>Solo che… a quanto pare, l’Imperatore degli Dei Lunari non aveva alcuna intenzione di sposarla e renderla Imperatrice per il suo Divino Corpo Immacolato. Al contrario, solo dopo essersi innamorato di lei scoprì che lo possedeva.</em>


“Dopodiché, il mio padre adottivo la portò con sé nel Regno degli Dei Lunari e annunciò ufficialmente all’intero universo che l’avrebbe sposata e che sarebbe diventata l’Imperatrice degli Dei Lunari.”


“Tuttavia, nominare una nuova Imperatrice degli Dei Lunari non è facile. In quanto Imperatore del Regno degli Dei Lunari, mio padre adottivo poteva avere tutte le concubine che voleva, ma l’Imperatrice non era semplicemente la sua moglie ufficiale. La nomina dell’Imperatrice riguarda l’onore e il prestigio dell’intero Regno degli Dei Lunari. Se l’Imperatore avesse solo preso con sé una comune ragazza di un Reame Intermedio e l’avesse resa Imperatrice senza consultare nessuno, sicuramente l’intero Regno degli Dei Lunari si sarebbe opposto. Perciò, mio padre adottivo dovette rendere pubblico il fatto che lei possedesse il Divino Corpo Immacolato, e decise di cambiare il suo nome in Yue Wugou.”


Yun Che provò una fitta al cuore… <em>Allora, l’Imperatore degli Dei Lunari non aveva annunciato a tutti che stava per sposare una ragazza dal Divino Corpo Immacolato per vantarsi, ma perché… non aveva altra scelta.</em>


<em>Un Imperatore Divino non può agire solo per sé stesso, deve anche tenere conto del bene del suo intero Reame Stellare.</em>


“Sai perché mio padre adottivo le diede il nome ‘Yue Wugou’?” Chiese improvvisamente Xia Qingyue, in tono tetro.


Yun Che venne colto di sorpresa, ma rispose dopo averci riflettuto per un po’: “Intendi dire che non l’ha chiamata così solo per… il suo Divino Corpo Immacolato?”


Xia Qingyue scosse lievemente la testa: “Tutti credettero che il nome Yue Wugou si riferisse solamente al suo Divino Corpo Immacolato. Ma non sapevano che con il nome Wugou, mio padre adottivo voleva anche dirle che i suoi sentimenti per lei erano puri, immacolati, e che nulla al mondo avrebbe mai potuto macchiarli o comprometterli. Voleva che lei diventasse la sua Imperatrice solamente per la persona che era, e non perché possedeva il Divino Corpo Immacolato.”


Yun Che: “…”


“Il nome del mio padre adottivo è Yue Wuya, perciò combinando i loro nomi, si ottengono le parole ‘immacolato e sconfinato’. Intendevano dire che il loro amore reciproco non era contaminato da nient’altro e che non avrebbe mai potuto avere alcun limite.”


<em>Immacolato e sconfinato…</em> Yun Che venne profondamente commosso da quelle parole. Non si aspettava che l’Imperatore degli Dei Lunari e Yue Wugou si amassero davvero così tanto in passato, e che il loro matrimonio non avesse nulla a che fare con il Divino Corpo Immacolato e lo status di Imperatore Divino.


Ma agli occhi del mondo intero, l’unico motivo per cui l’Imperatore degli Dei Lunari aveva deciso di rendere Imperatrice una ragazza proveniente da un Reame Intermedio, era proprio il suo Divino Corpo Immacolato.


Anche questo, tuttavia, era comprensibile. Dopotutto, chiunque basava i propri giudizi solo sulla propria percezione e sulla propria conoscenza.


Solo che, stando così le cose, la “tragedia” avvenuta in seguito sicuramente doveva aver provocato all’Imperatore degli Dei Lunari molto più dolore di quanto chiunque potesse immaginare.


“In quanto a ciò che accadde in seguito, forse… lo hai già sentito raccontare.”


Xia Qingyue inspirò a fondo. Tutti quegli anni prima, lo “scandalo” del Regno degli Dei lunari aveva praticamente suscitato scalpore nell’intero Regno degli Dei. Discutendo allegramente dello “scandalo”, beandosi della loro schadenfreude, sogghignando e deridendo alle spalle il Regno degli Dei Lunari, tutti loro si erano presi gioco del dolore e della disperazione degli amici di Yue Wugou, della sua famiglia e della persona a cui teneva di più in assoluto.


Yun Che annuì con il capo. Ma anche se aveva ascoltato fino a quel punto, non capiva ancora perché mai Xia Qingyue avesse deciso di raccontargli quella storia. Inoltre, perché sapeva tutto questo in maniera così dettagliata?


“Mio padre adottivo fece costruire il Palazzo dell’Imperatrice per Yue Wugou e invitò tutti i personaggi più prestigiosi della Regione al matrimonio. Tutto questo, per farle avere la più lussuosa e grandiosa cerimonia d’incoronazione. Tuttavia… dieci giorni prima del matrimonio, Yue Wugou tornò nel Reame Stellare in cui era nata, così da poter accompagnare personalmente i suoi genitori al Regno degli Dei Stellari. Ma lungo la strada, caddero in una spregevole imboscata.”


“Allora, per garantire appieno che Yue Wugou fosse al sicuro, il mio padre adottivo non solo le aveva assegnato una grande quantità di Guardie Lunari come scorta, ma aveva inviato persino due potenti Emissari degli Dei Lunari… Ma coloro che li attaccarono erano semplicemente fin troppo forti, così tutte le Guardie Lunari e anche i due Emissari persero la vita.”


Gli Emissari degli Dei Lunari erano individui inferiori solamente agli Dei Lunari stessi. Per ricevere il titolo di Emissario, bisognava innanzitutto raggiungere il Divine Master Realm. Anche nello sconfinato Regno degli Dei Lunari, attualmente c’erano solo trentasei Emissari.


Sconfiggere e uccidere sono due cose completamente diverse. Per riuscire a uccidere due Emissari degli Dei Lunari, bisognava essere come minimo qualcuno al livello di uno Dio Stellare, un Dio Lunare o un Guardiano, e molto probabilmente fra gli assalitori ce n’era più di uno.


DI conseguenza, poteva essere stato solamente un Reame Sovrano. Per di più, il Reame Sovrano con le maggiori motivazioni per farlo era il Regno degli Dei Stellari.


La chiaramente folle e irrazionale vendetta dell’Imperatore degli Dei Lunari si diresse subito contro il Regno degli Dei Stellari.


Era per quel motivo che la madre di Jasmine era morta…


“Inizialmente avevano intenzione di catturare Yue Wugou viva, ma lei aveva con sé molti dei migliori tesori protettivi del Regno degli Dei Lunari, così riuscì a sfuggire dalle loro mani per parecchie volte, tanto da riuscire quasi a seminarli. Alla fine, anziché catturarla decisero di ucciderla… ma il colpo che avrebbe dovuto porre fine alla sua vita venne fermato dalla Piastra del Cuore di Luna, che l’Imperatore degli Dei Lunari aveva fissato personalmente sul suo petto. Inoltre, all’interno della Piastra c’era una Pietra Illusoria del Vuoto.”


Quella “Piastra del Cuore di Luna” aveva fermato l’attacco di qualcuno in grado di uccidere un Emissario degli Dei lunari, perciò si poteva immaginare facilmente quanto fosse straordinaria. Inoltre, nascondeva al suo interno una Pietra Illusoria del Vuoto.


Era chiaro quanto l’Imperatore degli Dei Lunari fosse protettivo nei confronti di Yue Wugou.


“Bloccando l’attacco altrimenti fatale per Yue Wugou, la Piastra e la Pietra Illusoria del Vuoto si spezzarono contemporaneamente, teletrasportandola su un altro mondo, che per lei era completamente estraneo e sconosciuto.


Il punto in cui si veniva portati da una Pietra Illusoria del Vuoto era completamente casuale, ma non lasciava alcuna traccia dimensionale o spaziale. Altrimenti, se fosse stata una normale pietra misteriosa dimensionale o un qualche altro strumento per il teletrasporto, sicuramente sarebbe stato facile ritrovare Yue Wugou.


“Quindi, dove ricomparve Yue Wugou?” chiese Yun Che. Quasi nessuno conosceva la risposta a quella domanda, neppure l’Imperatore degli Dei Lunari in persona.


Xia Qingyue rispose sussurrando leggermente: “Nel continente del Cielo Misterioso.”


“Co… cosaaa!?” quelle quattro semplici parole scioccarono così tanto Yun Che da farlo quasi saltare a piè pari.


<em>Yue Wugou, dopo essere sopravvissuta a malapena a quella terribile tragedia, è stata davvero teletrasportata nel continente del Cielo Misterioso?</em>


<em>C-c-che razza di scherzo è questo!?</em>


<em>Yue Wugyou era una praticante del mistero nella Via Divina! Con un solo schiaffo avrebbe distrutto più e più volte la regione della Potente Spada Celestiale e la Sala Sun Moon Divine. Quindi, perché nessuno ha mai saputo che una persona del genere è comparsa sul continente del Cielo Misterioso?</em>


<em>E poi, se amava così tanto l’Imperatore degli dei Lunari, al punto da indicare coi propri nomi come fosse “immacolato e sconfinato”, perché mai si sarebbe messa con un altro uomo, dandogli persino dei figli?</em>


Xia Qingyue riprese con la sua storia: “Anche se la Piastra del Cuore di Luna le aveva salvato la vita, l’attacco di quell’assalitore fu comunque fin troppo potente. Yue Wugou riportò ferite terribili ed era già svenuta quando venne teletrasportata via dalla Pietra Illusoria del Vuoto… inoltre, aveva perso tutta la sua forza misteriosa e i suoi ricordi.”


Yun Che inarcò visibilmente le sopracciglia… <em>Questo spiega tutto.</em>


Tutto ciò ricordava davvero molto quello che era successo a Mu Bingyun mille anni prima. Allora, anche lei aveva riportato gravi ferite, dopo essere stata avvelenata. Aveva perso la memoria e la forza misteriosa, e mentre si riprendeva lentamente e gradualmente aveva fondato Asgard Nuvola Gelida.


In effetti l’impatto con un colpo di Energia Misteriosa troppo potente e quasi fatale poteva avere ripercussioni così drastiche sulla propria Energia Misteriosa da farla dissipare quasi del tutto. Anche il cervello poteva subire un contraccolpo così violento da far perdere la memoria o causare grande confusione… sia Mu Bingyun che Yue Wugou avevano ricevuto ferite quasi fatali, quindi non sembrava una grande coincidenza che entrambe avessero perso temporaneamente la memoria e la forza misteriosa.


Tuttavia, il fatto che Yue Wugou fosse stata teletrasportata sul continente del Cielo Misterioso era in effetti una grossa coincidenza.


“Atterrò su una montagna sperduta, restando priva di sensi fra la neve. Non sapeva neppure da quanto tempo fosse lì a terra… ma poi, venne salvata da un mercante di passaggio, che la portò a casa propria.”


Quando sentì quella parte, Yun Che cominciò a raggiungere la conclusione che il mercante che aveva soccorso Yue Wugou molto probabilmente fosse…


All’improvviso, Yun Che spalancò gli occhi.


<em>Una tempesta di neve… un mercante… amnesia totale… poi se ne andò per sempre… nel Regno degli Dei…</em>


Mentre quelle parole vorticavano nella sua mente, cominciarono a trovare lentamente il loro posto all’interno della storia raccontata da Xia Qingyue… si incastrarono l’una con l’altra, finché…


“Quel mercante… che salvò Yue Wugou. Possibile che fosse…” Yun Che parlò sconnessamente, fino a quando riuscì finalmente a pronunciare con grande difficoltà le ultime tre parole: “Lo zio… zio… Xia?”


Lanciò un’occhiata a Xia Qingyue, soltanto per accorgersi che era rimasta in silenzio, ma non scosse la testa neppure dopo parecchio tempo.


Yun Che spalancò istantaneamente la bocca, poi risollevò lentamente la mandibola con entrambe le mani, e dovette utilizzare tutte le sue forze per riuscire finalmente a richiuderla. Poi, disse con la voce piuttosto tremante: “Tu… e Xia Yuanba… vostra madre è… Yue Wugou!?!?”


“Esatto.” Alla fine, Xia Qingyue annuì.


BZZ ——


Yun Che si sentiva come se qualcuno gli avesse colpito la nuca con un martello, e nella sua mente cominciò a riecheggiare un ronzio.


La moglie di Xia Hongyi, sua cognata, la madre biologica di Xia Qingyue e Xia Yuanba era davvero la donna che in passato aveva scosso l’intera Regione Orientale ed era quasi diventata Imperatrice degli Dei Lunari, Yue Wugou!!


<em>Porca… Putt…</em>


Quando era ancora nel continente del Cielo Misterioso, Yun Che aveva scoperto che la madre di Xia Qingyue e Xia Yuanba proveniva dal Regno degli Dei, e che se n’era andata per sempre dopo aver recuperato la memoria e la forza misteriosa.


Ma…


Xia Hongyi, un semplice mercante di clan della Nuvola Vagante.


Yue Wugou, la fanciulla dal Divino Corpo Immacolato che l’Imperatore degli Dei Lunari amava con tutto sé stesso…


Anche se Yun Che avesse avuto altri mille cervelli, per lui sarebbe stato comunque assolutamente impossibile collegare fra loro quelle due persone.


Eppure, in qualche modo… loro due si erano sposati a clan della Nuvola Vagante e avevano persino avuto due figli.


Non c’era da sorprendersi che, sebbene Xia Hongyi fosse sempre stato un mercante e non avesse mai avuto interesse per la via del mistero, il talento di Xia Qingyue e Xia Yuanba fosse così scioccante. La prima possedeva il Gelido Cuore di Vetro e lo Splendido Fisico dei Nove Misteri, mentre il secondo le Tyrannical Emperor’s Divine Veins. Quindi, in realtà questo era dovuto al fatto che erano i figli di una donna dal Divino Corpo Immacolato.
                                


                                



