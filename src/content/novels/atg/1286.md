---
title: Capitolo 1286 – La Verità dietro il Matrimonio
pubDate: 2025-02-27T08:14:48.768Z
tags:
    - atg
---


<em>Capitolo regolare,
8 in coda (8 Federico), 0/10 donazione
-Schadenfreude</em>


"Due anni dopo che mio padre ha portato a casa mia madre, si sono sposati a clan della Nuvola Vagante. Anche se mio padre non ha mai saputo del passato di mia madre, non ha mai provato emozioni contrastanti o riserve nei suoi confronti per questo."


"Dopo tre anni hanno avuto me. Al quarto hanno avuto Yuanba. Al settimo anno... mia madre ha recuperato all'improvviso sia la forza misteriosa che i suoi ricordi nel corso di una notte."


"Dopodiché partì lasciando mio padre, Yuanba e me. È partita con una determinazione spietata, troncando completamente il legame tra lei e mio padre. Non ha nemmeno portato nulla con sé. Voleva invece che mio padre si dimenticasse di lei e che non andasse mai a cercarla..."


Yun Che poteva sentire la profonda tristezza di Xia Qingyue. Sospirò e disse: "Non è stata spietata, ma è perché non ha avuto altra scelta. Altrimenti, nel momento in cui la sua aura fosse stata scoperta, avrebbe solo causato un'enorme calamità per tutti voi."


La donna che era il suo unico vero amore, che sarebbe diventata la sua vera imperatrice annunciata a tutti, era diventata la moglie di qualcun altro e aveva anche dato alla luce due bambini a causa della sua amnesia... Nessun uomo potrebbe mantenere la sua compostezza di fronte ad un avvenimento del genere. Più avesse amato Yue Wugou, più sarebbe impazzito, per non parlare del fatto che era anche l'Imperatore degli Dei Lunari.


Se avesse trovato la sua famiglia certamente avrebbe ucciso Xia Hongyi, e perfino Xia Qingyue e Xia Yuanba.


Così non aveva avuto altra scelta se non andarsene e non sarebbe mai più potuta tornare.


"Lo so." Xia Qingyue disse con tono malinconico: "Ma a parte questo, provava anche dei sentimenti nei confronti del mio padre adottivo... e senso di colpa."


Yun Che: "..."


"Mia madre mi ha detto che i sette anni che ha trascorso con mio padre è stato un periodo in cui si è sentita molto al sicuro e felice. Mio padre la amava e anche lei ricambiava. In quegli anni non ha mai pensato di recuperare i suoi ricordi, anzi aveva perfino paura... Temeva che farlo avrebbe distrutto la sua attuale pace e felicità. Ma... nel momento in cui ricordò tutto, la situazione cambiò completamente."


"..." Yun Che rimase solo ad ascoltare in silenzio, ma anche lui provava una sensazione soffocante.


L'Imperatore degli Dei Lunari aveva amato Yue Wugou. Non aveva preso nessuna concubina a causa sua, aveva costruito il palazzo della Divina Imperatrice e le aveva dato il nome di Yue Wugou, aveva anche intenzione di renderla imperatrice e lo aveva annunciato all'intero universo; dopo la sua scomparsa, aveva troncato ogni rapporto con il regno degli Dei Stellari a causa sua...


Anche Xia Hongyi amava profondamente Yue Wugou. I sette anni in cui la donna aveva perso la sua forza e i suoi ricordi erano il momento in cui era stata più debole e impotente. Durante quel periodo di tempo, Xia Hongyi le era rimasto accanto, l'aveva sposata e aveva avuto due figli con lei...


Yue Wugou indubbiamente era stata fortunata ad aver incontrato due uomini che la amavano così tanto... ma nel momento in cui la foschia che annebbiava i suoi ricordi si era dispersa, era tornata nella dura realtà.


Aveva dovuto fare una scelta.


Scegliere Xia Hongyi avrebbe fatto un torto a Yue Wuya e avrebbe causato un'enorme calamità per la sua famiglia.


Lasciare Xia Hongyi sarebbe significato non poter rivedere mai più la sua famiglia...


In effetti era una decisione molto crudele.


Inoltre sapeva di non poter più essere degna di scegliere Yue Wuya, erano rimasti solo il suo senso di colpa e la sua vergogna.


"Dopo aver scelto di andarsene, mia madre non è tornata nel Regno degli Dei. Invece... ha cercato un posto silenzioso e isolato, un luogo dove morire. Perché pensava che la sua esistenza avrebbe solo causato una calamità alla mia famiglia. E riguardo il padre adottivo... Provava troppa vergogna per incontrarlo di nuovo."


Yun Che: "..."


Chiaramente non aveva fatto nulla di male, eppure in qualche modo era diventata una traditrice... Yun Che provò tristezza.


"Ma alla fine ha rinunciato a suicidarsi ed è tornata nel regno degli Dei Lunari. Perché voleva rivedere il mio padre adottivo un'ultima volta, o forse pensava che... sarebbe stato meglio morire per mano sua."


"Ma anche se non si fosse suicidata, in realtà non le rimaneva molto tempo."


Yun Che rimase scioccato da quelle parole. "Stai dicendo che tua madre, è..."


Xia Qingyue chiuse gli occhi per non rivelare il suo profondo dolore. "Da quando è stata gravemente ferita tutti quegli anni fa e ha perso la sua forza misteriosa, la sua vitalità è stata erosa anno dopo anno. Quei sette anni durante i quali ha dato alla luce Yuanba e me le ha fatto perdere quasi tutta la sua aura divina Immacolata che aveva nel corpo. In effetti, quando ha recuperato la sua forza misteriosa e i suoi ricordi all'improvviso, è stato come... l'ultima scintilla di un sole morente."


"..." Yun Che fu stordito completamente da quelle parole, ammutolito.


La madre di Xia Qingyue aveva sempre avuto una costituzione debole e questo era risaputo in tutta clan della Nuvola Vagante. Tutti quegli anni fa, Xia Hongyi lo aveva menzionato e aveva anche detto che il suo fisico era estremamente debole, a volte anche camminare sarebbe stato difficile per lei. Aveva avuto anche un parto difficile quando aveva dato alla luce Xia Qingyue, il suo intero corpo era diventato gelido e la sua aura si era ridotta di molto. Se non fosse stato per Xiao Ying che aveva usato tutte le sue forze per salvarla, forse sarebbe morta durante il parto.


Inoltre era stato anche per questo motivo che Xia Qingyue era stata promessa in matrimonio a Xiao Che dal momento in cui era nata.


Contando anche questo, quando Xia Hongyi aveva annunciato la morte di Yue Wugou a causa di una grave malattia e della sua costituzione... nessuno aveva avuto dei dubbi.


"Mia madre in origine è tornata silenziosamente nel regno degli Dei Lunari, ma per qualche strano motivo è stata scoperta. Questo ha gettato olio sul fuoco e ha danneggiato molto la reputazione del mio padre adottivo. All'inizio mia madre pensava che lui l'avrebbe odiata, o forse che l'avrebbe uccisa, ma..."


Sospirò lievemente per poi continuare: "Ha detto che 'immacolato e sconfinato' era un giuramento eterno e che non era qualcosa che dipendeva dalla sua costituzione, né dalla sua 'purezza'. Per lui era stata la più grande benedizione del cielo che fosse potuta tornare di nuovo da lui."


Yun Che: "..."


"Quelle non erano solo parole vuote." Continuò piano Xia Qingyue. "Dopo che mia madre è tornata nel regno degli Dei Lunari, tutti, inclusi i membri del regno degli Dei Lunari stessi, si aspettavano che sarebbe stata rinchiusa in qualche prigione o che forse sarebbe stata perfino torturata a morte...
Ma in realtà, negli ultimi anni, le è stato dato il suo piccolo mondo e aveva molte serve che si occupavano di qualunque suo bisogno. Inoltre è andato ad incontrarla e accompagnarla quasi ogni giorno e, ogni tanto, avrebbe usato il suo potere per allungarle la vita. Non ha nemmeno esitato ad usare la migliore pillola nel regno degli Dei Lunari per lei."


"Se non fosse stato per tutto questo, mia madre sarebbe morta da molto tempo e non sarei riuscita più a rivederla."


Yun Che fu profondamente scosso da quelle parole.


Fu anche in quel momento che la sua impressione dell'Imperatore degli Dei Lunari cambiò completamente.


Il tradimento di "Yue Wugou" di tutti quegli anni fa aveva umiliato molto l'Imperatore degli Dei Lunari e perfino Yun Che, che non era stato nella Divina Regione Orientale molto a lungo, ne aveva sentito parlare. In effetti poteva essere definito lo scandalo più grande nella storia del regno degli Dei Lunari.


Non importava quanto fosse paziente un uomo, nessuno avrebbe potuto sopportare facilmente un'umiliazione del genere, figuriamoci l'imperatore di un regno sovrano. Per lui sfogare la sua rabbia e il suo risentimento su Yue Wugou sarebbe stato completamente ragionevole e naturale agli occhi del mondo... Anche se tutti sapevano che non era stata colpa della donna.


Eppure l'Imperatore degli Dei Lunari... l'aveva trattata come prima.


Yun Che rifletté e si chiese se avrebbe potuto fare lo stesso se fosse stato al suo posto...


"Dopo che mia madre se n'è andata, mio padre si è addolorato molto e spesso avrebbe pianto silenziosamente. Sarebbe rimasto seduto per un giorno intero a fissare il ritratto di mia madre... Così ho giurato che un giorno avrei ritrovato mia madre per farlo ritornare felice, così che la mia famiglia si potesse riunire di nuovo... E il motivo per cui ho perseguito la via del mistero è stato per raggiungere questo obiettivo."


"Alla fine ho trovato mia madre nel regno degli Dei Lunari, ma non ho avuto altra scelta se non affrontare il mio padre adottivo. Un tempo l'ho biasimato, detestato, ho provato risentimento e anche odio nei suoi confronti. È stato tutto a causa sua se i miei genitori si sono dovuti dividere, è stato a causa sua che non si sono più potuti riunire... Ma dopo mia madre mi ha detto tutto e ho assistito personalmente alla cura che lui ha mostrato nei suoi confronti, così non ho potuto continuare ad odiarlo più."


"È stato al punto che riconoscerlo come padre adottivo è stato qualcosa che ho fatto con sincerità."


L'Imperatore degli Dei Lunari aveva salvato la sua vita e quella di sua madre, e aveva usato la sua stessa dignità per permettere a Yue Wugou di vivere bene. Quindi come poteva odiarlo?


"L'Imperatore degli Dei Lunari... Eh, intendo il tuo padre adottivo, sa del continente del Cielo Misterioso e di zio Xia?" Chiese Yun Che.


"Non lo sa." Disse Xia Qingyue. "Mia madre non ha voluto parlarne, così dopo che il mio padre adottivo l'ha chiesto una volta, non ha fatto più domande."


Non avrebbero mai lasciato che l'imperatore sapesse di Xia Hongyi e se fosse tornata nel continente del Cielo Misterioso in futuro, non avrebbe mai menzionato l'imperatore a suo padre... Forse lasciare che Xia Hongyi continuasse a vivere con il suo desiderio di rivedere Yue Wugou sarebbe stata la conclusione meno crudele.


"Allora tua madre... sta ancora bene?" Chiese di nuovo Yun Che.


"..." Xia Qingyue scosse un po' la testa, ma non rispose.


Yun Che sentì una lieve fitta di dolore. Quando aveva recuperato all'improvviso i suoi poteri e i suoi ricordi tutti quegli anni fa, era stato già l'ultimo barlume di un sole morente. Erano passati venti interi anni da quando era accaduto... Se non fosse stato per le vastissime risorse del regno degli Dei Lunari e la generosità dell'imperatore, molto probabilmente Yue Wugou non sarebbe riuscita a sopravvivere fino a questo punto.


Ma sembrava che la forza vitale della donna stesse per sparire completamente e che nemmeno l'imperatore potesse ribaltare la situazione.


Yue Wuya, il realm king del suo regno, uno dei quattro grandi imperatori della Divina Regione Orientale, un uomo al pinnacolo del Caos Primordiale aveva amato una donna con tale ossessività, nonostante tutta la tristezza che aveva provato... fino a tal punto.


Alla fine un imperatore divino era comunque un uomo che versava sangue, sudore e lacrime.


"Allora questo matrimonio, che sia... era l'ultimo desiderio di tua madre?"


"...La persona che avrebbe completato la cerimonia alla fine non sarei stata io, ma mia madre..." Finalmente Yun Che comprese le parole di prima.


A Xia Hongyi aveva dato sette anni e due figli, ma voleva dedicare il resto della sua vita a Yue Wuya...


Così non si aspettava che Xia Qingyue scuotesse la testa invece.


"Sai perché il mio padre adottivo mi ha permesso di mostrarmi prima della cerimonia?" Chiese Xia Qingyue.


Quelle parole sconcertarono un po' Yun Che.


Sia nel Regno degli Dei che nei piani inferiori, la sposa avrebbe sempre coperto il suo viso usando un grande velo rosso o una tenda di perle di giada. Solo quando sarebbe entrata nelle sue stanze lo sposo le avrebbe tolto questa copertura.


Se non altro era successo questo nelle cerimonie che aveva tenuto, a parte quella volta quando era entrato nella famiglia della piccola Imperatrice Demoniaca.


(Caizhi: ???)


Ma Xia Qingyue si era rivelata prima della cerimonia.


Allora l'Imperatore degli Dei Lunari era stato agitato dalle parole Xing Juekong, così aveva chiamato Xia Qingyue per rivelarla a tutti... Ora che ci pensava, sembrava... che l'avesse fatto deliberatamente.


"L'ha fatto deliberatamente?" Chiese Yun Che.


"Sì. È stato per permettere a tutti di ricordarsi della mia aura, specialmente di quella del Gelido Cuore di Vetro. inoltre sarebbe stata l'unica volta che avrei mostrato il mio volto. Una volta iniziata la cerimonia avrei usato la Sostituzione della Stella Lunare per proiettare temporaneamente la mia aura sul corpo di mia madre per coprirla. Dopodiché mia madre e il mio padre adottivo avrebbero potuto completare la cerimonia."


Quando l'Imperatore degli Dei Lunari era andato personalmente nel Palazzo Celestiale della Luna Evanescente per ricordare a Xia Qingyue di prepararsi, era per dirle di preparare la sostituzione della Stella Lunare.


Yun Che fu commosso da queste parole. Anche se l'Imperatore degli Dei Lunari era più che disposto a farlo, non poteva più sposare pubblicamente Yue Wugou... perché era comunque il Realm King.


Poteva solo usare questo trucco per esaudire l'ultimo desiderio di Yue Wugou... e forse anche il suo più grande desiderio.


Allo stesso tempo, visto che Xia Qingyue aveva il Gelido Cuore di Vetro, poteva lavare via l'umiliazione che l'Imperatore degli Dei Lunari aveva provato tutti quegli anni fa e poteva annunciare all'universo che il regno avrebbe ricevuto la protezione del cielo stesso.


L'umiliazione che aveva subìto tutti quegli anni fa era dovuta a Yue Wugou e, in quanto sua figlia, Xia Qingyue indubbiamente era disposta ad aiutarlo.


Ma in tal caso, allora perché aveva scosso la testa? E perché aveva detto che questa cerimonia non era solo per il resto del mondo, ma per il regno degli Dei Lunari stesso?"


"Poteva lavare via l'umiliazione del mio padre adottivo, permettendo a mia madre di liberarsi dal suo più grande peso." Le parole di Xia Qingyeu rispecchiarono i pensieri di Yun Che, ma ciò che disse lo scioccò: "Ma non era solo per questo."


"L'altro obiettivo importante era per permettermi... di diventare... il capo del regno degli Dei Lunari."
                                


                                



