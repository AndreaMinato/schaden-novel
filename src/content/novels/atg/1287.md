---
title: Capitolo 1287 – La Scelta del Cielo
pubDate: 2025-02-27T08:14:48.768Z
tags:
    - atg
---


<em>Capitolo regolare,
8 in coda (8 Federico), 0/10 donazione
-Schadenfreude</em>


"Permetterti di diventare il capo del regno degli Dei Lunari?" Yun Che rimase di nuovo sbalordito. "Perché?"


L'Imperatore degli Dei Lunari aveva già dei figli, aveva perfino altri undici Dei Lunari. Quindi perché voleva che fosse Xia Qingyue, arrivata nel regno solo pochi anni fa, a succedere alla sua posizione? Inoltre, senza nemmeno accennare al fatto che era solo la sua "figlia adottiva" la sua aura mostrava che era solo negli stadi iniziali del Divine Spirit Realm e non era nemmeno più forte di Yun Che. Era una responsabilità enorme.


Che fosse perché aveva il Gelido Cuore di Vetro?


Che tipo di esistenza era il regno degli Dei Lunari? Era uno dei quattro regni sovrani della Divina Regione Orientale, un regno con una storia e un'eredità di quasi un milione di anni. Xia Qingyue non aveva legami di sangue, né un rapporto profondo con il regno degli Dei Lunari... Così come potevano lasciarla diventare il loro capo solo per questa costituzione? Era come tramandare questo vasto dominio ad un estraneo. Non era completamente assurdo e ridicolo?!


"Ci sono molti motivi." Disse Xia Qingyue. "Il primo è a causa del mio Gelido Cuore di Vetro. Il secondo è dovuto al mio Splendido Fisico dei Nove Misteri. Il terzo potrebbe essere perché sono la figlia di mia madre. Ma il motivo più importante è perché... il mio padre adottivo non ha altra scelta."


Yun Che divenne ancora più sconcertato quando sentì quelle parole: "Posso capire il primo motivo. In passato il Regno dell'Eternità è diventato sovrano proprio perché l'antenata che l'ha fondato possedeva il Gelido Cuore di Vetro. Se diventassi l'imperatrice, forse permetterebbe all'intero regno di ottenere la cosiddetta 'protezione del cielo', ma..."


"Il motivo principale per cui i regni sovrani sono così forte è a causa delle loro eredità uniche. Queste eredità sono la fondazione del loro potere." Xia Qingyue continuò a parlare: "Inoltre se volessi ottenere il riconoscimento del potere di un Dio Lunare e ottenere un'eredità, uno avrebbe bisogno di un altissimo talento innato o di una compatibilità sufficiente."


Questo era un punto che Yun Che sapeva da tempo. Gli Dei Stellari e Lunari erano uguali sotto questi aspetti.


"Il mio padre adottivo ha ereditato il potere del dio lunare più forte, quello del Palazzo Imperiale. Tuttavia, tra tutta la sua progenie, nessuno di loro ha i requisiti per ottenere il riconoscimento di uno dei poteri del Dio Lunare. Quindi è naturale che nessuno di loro sia riuscito ad ereditare il suo potere divino. Ma il mio Splendido Fisico dei Nove Misteri mi permette di adattarmi perfettamente a qualunque tipo di potere."


"Il padre adottivo ha detto che ero la sua sola possibilità e che ero la scelta perfetta graziata dal cielo."


Yun Che aggrottò le sopracciglia: "Che il tuo padre adottivo si sia stancato di essere l'Imperatore degli Dei Lunari? Inoltre potrebbe apparire qualcuno di compatibile prima o poi, quindi perché è così ansioso di fare questa decisione?"


"..." Xia Qingyue sospirò. Solo dopo molto tempo sussurrò: "Perché nemmeno a lui... rimane molto tempo."


Yun Che rimase sbalordito da quelle parole: "Cos'hai detto?"


Lo sguardo di Xia Qingyue divenne velato. Sapeva cosa rappresentava la sua partenza. Aveva distrutto completamente tutta la dignità del suo padre adottivo, le sue speranze e l'ultimo desiderio dei due...


Sapeva che si sarebbe sentita in colpa nei confronti del suo padre adottivo per il resto della vita.


Ma, se avesse scelto lui, avrebbe anche fatto un torto a Yun Che.


Solo oggi aveva capito davvero quanto era stata dolorosa la decisione che aveva fatto sua madre tutti quegli anni fa. Non importava cosa avrebbe scelto, sarebbe stato sbagliato e sarebbe stata colpevole.


Ma lei era stata anche fortunata perché la persona che avrebbe dovuto biasimarla e odiarla di più l'aveva riempita di vero amore.


Se Yue Wugou fosse stata un uomo, la sua scelta non sarebbe stata affatto dolorosa e forse sarebbe stata una situazione ideale. Ma visto che era una donna, non importava cosa avrebbe scelto, agli occhi del mondo sarebbe stata sempre considerata colpevole... anche se non era minimamente colpa sua, anche se l'imperatore degli Dei Lunari non l'avrebbe mai odiata per questo.


Questo era indubbiamente l'esempio della più grande tragedia.


Yun Che chiaramente non aveva notato l'agitazione di Xia Qingyue e dopo aver riflettuto fece una domanda: "Qingyue, quanti anni ha il tuo padre adottivo?"


"Diciassettemila anni." Rispose Xia Qingyue.


"Allora non dovrebbe essere il caso." Yun Che aggrottò le sopracciglia. "La mia maestra un tempo mi ha detto che al suo livello la durata della sua vita dovrebbe essere di cinquantamila anni e potrebbe andare perfino oltre. Il Regno degli Dei Lunari non è nemmeno così antico, come può non essergli rimasto molto tempo?"


Xia Qingyue sussurrò piano: "Una profezia."


"Eh..." Yun Che spalancò gli occhi e poi la sua bocca fremette: "Oh cielo, pensavo che fosse qualcosa di serio, ma a quanto pare sono quel branco di vecchi imbroglioni. Anche voi credete a loro?"


Era naturale che Yun Che fosse convinto che il Regno del Mistero Celestiale fosse pieno di imbroglioni, era uscito indenne dalla tribolazione dalle nove fasi a causa dei poteri del Dio Malvagio. Eppure i tre Anziani del regno del Mistero Celestiale avevano detto che era il "figlio del cielo". Anche se avevano risolto il suo inconveniente, aveva anche condizionato l'impressione che aveva di loro.


Eppure, tutti i grandi regni stellari della Divina Regione Orientale credevano a questi misteri e profezie, inclusi quelli sovrani. Durante l'Assemblea Profound God, i tre Anziani erano seduti tra i membri dei regni sovrani.


"Ogni millennio il mio padre adottivo ha porto visita al regno del Mistero celestiale e ogni volta ha ricevuto una profezia che si sarebbe avverata, senza nessuna eccezione."


Yun Che: "..." <em>Erano davvero così accurati?</em>


"La scorsa volta che ha visitato il Regno del Mistero Celestiale è stato cinque anni fa. Ha ricevuto una profezia che gli ha detto che entro i prossimi dieci anni sarebbe morto."


Questa era una profezia che aveva ricevuto cinque anni fa, quindi all'Imperatore degli Dei Lunari rimanevano solo altri cinque anni... se si fosse avverata la predizione.


"Non è possibile!" Yun Che scosse la testa. "La durata della sua vita è molto più ampia e l'ho visto oggi, la sua vitalità e il suo flusso di energia non potrebbero essere migliori. E se pensassimo che possa essere ucciso da qualcuno... Chi a questo mondo potrebbe uccidere un imperatore divino?"


Se uno avesse detto che qualcuno l'avrebbe sconfitto, Yun Che avrebbe potuto crederci. L'Imperatore del Drago e Qianye Fantian avrebbero potuto farlo.


Ma se qualcuno avesse detto che l'Imperatore degli Dei Lunari sarebbe stato ucciso, probabilmente nessuno in questo intero universo ci avrebbe creduto, figuriamoci Yun Che.


Per diventare un imperatore divino, bisognava avere una coltivazione al picco del Divine Master Realm. Anche se Yun Che non capiva quanto potesse essere potente uno stadio del genere, sapeva che morire sarebbe stato difficilissimo una volta arrivati a quel livello.


"Ma il padre adottivo ci crede. Inoltre, ancora prima di andare nel Regno del Mistero Celestiale, ha già avuto una premonizione simile."


"Non importa quanto sono stati accurati prima, non devi nemmeno crederci." Yun Che scosse la testa per poi mormorare imprecando: "Quei tre vecchi imbroglioni, la loro disonestà non ha confini."


"Se non si avverasse, naturalmente sarebbe meglio." Disse Xia Qingyue mentre rilasciava un sospiro frustrato e triste: "Ma il padre adottivo è l'Imperatore degli Dei Lunari e ci crede, quindi deve prepararsi al meglio prima che si avveri."


"Per lui la cosa più importante è trovare un successore. Ma tra i suoi discendenti nessuno può ereditare la sua posizione. Inoltre nell'intero Regno degli Dei Lunari non è riuscito a trovare nessuno compatibile con il potere divino del Palazzo Imperiale."


"Così ha finito per scegliere me."


"Anche se il padre adottivo ha detto che ero la sua scelta migliore, sapevo che è stato costretto dalle circostanze."


"No." Yun Che tuttavia scosse la testa. "Anche se non sono l'Imperatore degli Dei Lunari, se è davvero così allora forse non sono state solo parole consolatorie. In effetti sei la scelta più perfetta. Anche se qualcuno tra i suoi discendenti potrebbe ereditare il suo potere divino, probabilmente sceglierebbe comunque te."


Xia Qingyue spostò il suo bellissimo sguardo verso di lui, confusa.


"Il tuo padre adottivo non è come noi. Abbiamo vissuto per non più di poche decadi, ma lui è già vissuto per quasi ventimila anni. Per una persona al suo livello, qualcosa come le relazioni familiari è da tempo diventata sottile e insipida. Per lui ciò che è più importante indubbiamente è il regno degli Dei Lunari a cui ha dedicato la vita. In quanto imperatore degli Dei Lunari, indubbiamente il regno ha la priorità su ogni altra cosa."


"..." Xia Qingyue capiva bene le parole di Yun Che.


"Non ci sono successori adatti tra i suoi discendenti, così poteva solo trasferire il titolo di Realm King ad uno degli altri dei lunari, ma il potere divino del suo Palazzo Imperiale non solo è il più forte, ma è anche la forza che lo ha accompagnato per la maggior parte della sua vita. Chiunque avrebbe dei desideri, quindi è naturale che sperava che il potere che lo aveva accompagnato per tutta la sua vita potesse continuare a governare anche dopo la sua morte. Inoltre, se puoi davvero ereditarlo alla perfezione, allora il tuo padre adottivo ne sarebbe davvero rallegrato."


Lo Splendido Fisico dei Nove Misteri... Tutti quegli anni fa, quando Jasmine glielo aveva menzionato, gli aveva dato solo una semplice spiegazione. Aveva detto che chi aveva una costituzione del genere avrebbe avuto un piccolo mondo nelle sue Vene Misteriose che avrebbe potuto trascendere le leggi naturali e gli stadi della coltivazione. Era stato per questo che aveva potuto coltivare la Divina Arte Fine Gelida, cioè il canone di investitura della Fenice di Ghiaccio anche se non aveva la stirpe della fenice.


Allo stesso tempo era anche il miglior incubatore della coltivazione in coppia nell'universo.


Ma chi avrebbe pensato che il mondo nelle sue Vene Misteriose sarebbe stato il contenitore perfetto per qualsiasi potere...


Sigh, il cielo era stato fin troppo generoso con Xia Qingyue.


"Inoltre, dato il tuo Cuore Gelido di Vetro, agli occhi del mondo avrebbe ottenuto la protezione del cielo. Così se fossi diventata imperatrice, allora naturalmente avresti esteso questa protezione al regno. Per l'imperatore forse non ci sarebbe stato nient'altro di più importante se non il futuro del regno."


L'intera Divina Regione Orientale era convinta di questo favore del cielo e questo valeva sopratutto per i regni sovrani. Anche quando era nel continente del Cielo Misterioso, Jasmine glielo aveva menzionato molto chiaramente. anche dopo che Xia Qingyue era sparita, Jasmine gli aveva detto che sarebbe stata protetta dal cielo e quindi non avrebbe dovuto preoccuparsi per lei.


Dopotutto il Regno dell'Eternità ne era un esempio. Era arrivato ad una posizione ancora superiore a quella del regno degli Dei Lunari che aveva una storia ancora più lunga, quindi sarebbe stato difficile da dimenticare questo dato.


"Negli ultimi anni che hai trascorso nel regno degli Dei Lunari, il tuo padre adottivo deve aver capito abbastanza il tuo temperamento. Forse, tra tutti questi fattori, parte di esso è dovuto ai sentimenti che prova per tua madre, ma dovrebbe essere una parte minuscola. L'eredità del suo potere divino e il futuro del regno sono le cose più importanti per lui. Quindi in effetti sei la migliore candidata per lui."


"..." Xia Qingyue rimase in silenzio per molto tempo, come se stesse riflettendo sulle parole di Yun Che.


In quel momento Yun Che capì perché la donna aveva detto che questa cerimonia era dedicata sopratutto alla gente del regno degli Dei Lunari.


Anche se in effetti poteva ereditare il potere del Palazzo Imperiale e possedeva anche il Gelido Cuore di Vetro, a giudicare dalla sua posizione, non sarebbe stata adatta a diventare il capo del regno degli Dei Lunari.


L'imperatore degli Dei Lunari aveva dei figli, c'era anche il principe ereditario e altri Dei Lunari e fazioni diverse. Se avesse trasferito il trono alla sua figlia adottiva che nessuno conosceva, allora sicuramente avrebbe sollevato moltissime obiezioni e rifiuti... Specialmente da parte del principe ereditario.


Ma se avesse trasferito la posizione all'imperatrice, allora sarebbe stato diverso. Anche se ci sarebbero state delle resistenze, indubbiamente sarebbero state dieci o cento volte inferiori.


Solo che...


"Qingyue," disse all'improvviso Yun Che, "La maggior parte delle persone non osa nemmeno aspirare alla carica di Imperatore degli Dei Lunari, il Realm King di un regno sovrano, ma sei davvero disposta ad ereditare questa posizione? O stai cercando di ripagare questo debito di gratitudine nei confronti del tuo padre adottivo?"


Xia Qingyue disse: "Sicuramente non voglio deluderlo, ma in parte lo desidero anche io."


"Eh?" Yun Che ne fu sbalordito.


Lo sguardo di Xia Qingyue divenne profondo e cupo, i suoi lunghi capelli fini le ricadevano sulle spalle profumate e sul suo petto. La luce brillante del Palazzo Celestiale della Luna Evanescente accentuava il suo portamento incredibile: "Per tutta la vita mi sono dedicata alla via del mistero, così ho anche sognato di vederne i limiti. In origine, anche se avessi lavorato duramente per il resto della vita, forse non sarei riuscita a farlo. Ma se ereditassi il potere divino del mio padre adottivo riuscirei a farlo in pochissimo tempo."


"Negli ultimi anni, ho visto la morte dei miei cari, il disastro che ha colpito il mio setta e ho quasi perso la vita in innumerevoli occasioni. Così ho già capito cosa significa essere deboli in questo mondo. Non desidero più assistere ad eventi dolorosi a causa della mia  debolezza."


Aveva sempre perseguito la via del mistero e il suo stato mentale in questi anni era cambiato costantemente, ma non aveva menzionato che c'era stato un enorme evento che aveva stimolato tutti questi cambiamenti, cioè la "morte di Yun Che".


"Ereditare il potere divino e il trono del mio padre adottivo non esaudirebbe solo le sue speranze, ma anche il sogno che avevo perseguito da sempre. Così non c'era motivo per me di rifiutare."


"Capisco." Yun Che annuì lentamente, ma mentre continuava a parlare, sussultò violentemente.


Anche se il matrimonio sarebbe stato un'enorme menzogna, sarebbe stato un giorno importantissimo che avrebbe deciso il futuro del regno... Non era affatto esagerato dire così.


Avrebbe lavato via l'umiliazione del passato. Avrebbe risolto il peso che Yue Wugou aveva sopportato e le avrebbe permesso di morire pacificamente. Avrebbe esaudito l'ultimo desiderio suo e dell'imperatore, stabilendo le fondamenta della successione di Xia Qingyue.


Questa non era stata una semplice celebrazione e le conseguenze di questo giorno  avrebbero superato di gran lunga l'immaginazione di tutti quanti. Per l'imperatore, per Yue Wugou, per il regno degli Dei Lunari e Xia Qingyue... era un evento incredibilmente importante.


Era completamente concentrato sulla spiegazione di Xia Qingyue e aveva continuato a ponderare, ma si era dimenticato... che questi piani erano stati tutti sventati...


A causa della sua comparsa, era stato mandato tutto a monte...
                                


                                



