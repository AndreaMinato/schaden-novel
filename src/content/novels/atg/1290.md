---
title: Capitolo 1290 – Distruzione di una stella
pubDate: 2025-02-27T08:14:48.768Z
tags:
    - atg
---


<em>CAPITOLO SPONSORIZZATO, ringraziamo Federico!
7 in coda (7 Federico), 0/10 donazione
-Schadenfreude</em>


Per ridurre il consumo di energia del Palazzo Celeste della Luna Evanescente, Xia Qingyue aveva già rallentato deliberatamente il mezzo, ma era comunque estremamente rapido. Eppure quella luce dorata che era apparsa nella tenda brillante, si stava avvicinando con un ritmo sbalorditivo.


La luce misteriosa brillò nella mano di Xia Qingyue mentre la proiezione mostrata sulla tenda di luce si focalizzò immediatamente sul bagliore dorato e una figura umana apparì. Fu in quel momento che anche Yun Che avanzò... la figura nella tenda di luce stava diventando sempre più distinta. Gradualmente riuscì a vedere una donna dagli abiti dorati e lussuosi, il suo viso era coperto da una maschera a forma di ali.


Quegli abiti, quelle curve spettacolari e la maschera che copriva più della metà del suo viso...


Yun Che alzò le sopracciglia di scatto: "Qianye Ying'er?!"


"...Stai dicendo che è la dea del Monarca Brahma?" Chiese accigliata Xia Qingyue. "Perché sarebbe qui?"


Tutti nel Regno degli Dei conoscevano il suo nome, ma avevano già lasciato la Divina Regione Orientale, perché sarebbe apparsa qui? Era una coincidenza?


"No, sono due persone!" Disse all'improvviso Yun Che. Mentre si avvicinavano sempre di più, aveva notato una figura di colore grigio che seguiva Qianye Ying'er. Vestito con un abito grigio, era estremamente magro e dall'aspetto flebile. Sembrava che si stesse fondendo con lo spazio attorno e che la sua presenza fosse estremamente debole. Era così facile da ignorare che Yun Che e Xia Qingyue non lo avevano notato fino ad ora.


Yun Che ripensò all'avvertimento che Shui Qianhang gli aveva comunicato tramite una trasmissione del suono. Cambiò drasticamente espressione mentre gridava: "Sta puntando verso di noi, dobbiamo volare più velocemente!!"


Lo sguardo di Xia Qingyue era concentrato, fece un gesto e aumentò la velocità del Palazzo Celeste della Luna Evanescente... Ma quasi nello stesso istante l'Anziano vestito di grigio stese un braccio e fece gesto di spingere con noncuranza.


BZZN...


Ci fu un'esplosione spaventosa nel vuoto e iniziò a formarsi un tornado. Era come un leggendario uragano cosmico che fece tremare violentemente migliaia di chilometri di spazio.


In un attimo di secondo, il Palazzo Celeste della Luna Evanescente era diventato una foglia secca in mezzo ad una tempesta. Lo spazio interno della nave tremò ancora più violentemente e il flusso dell'aria nello spazio fu gettato nel caos. Un lamento assordante risuonò nell'universo. Ci vollero altri dieci secondi prima che il palazzo recuperasse l'equilibrio a tornasse ad avanzare il più velocemente possibile.


Yun Che sussultò quando guardò la tenda di luce dietro di loro... e ci fu una scena terrificante.


Questa era la tempesta più grande e terribile che avesse mai visto in tutta la sua vita. Frammenti di spazio divennero innumerevoli piccoli buchi neri. Una piccola stella vicina fu fuoriuscì dalla sua orbita.


Riuscire a spostare le stelle stesse con un cenno della mano... Una scena leggendaria apparì di fronte agli occhi di Yun Che e Xia Qingyue, scioccandoli così tanto che pensarono che nient'altro li avrebbe stupiti così.


Se Xia Qingyue non avesse aumentato la velocità del palazzo al massimo, probabilmente sarebbero stati investiti dalla tempesta.


Anche se avevano ricevuto un grosso shock, alla fine era stato solo uno spavento. Sembrava che il palazzo non avesse sostenuto nessun danno... Ma qualunque altra nave, anche quella del Divino Palazzo Marziale, sarebbe stata ridotta a pezzi.


Yun Che strinse i denti irradiando un'aura fredda... Che tipo di persona era questo vecchio? Nemmeno i divini imperatori erano così potenti, no?!


Se ciò che aveva detto prima era una mera congettura, adesso era la dura realtà. Qianye Ying'er li stava davvero inseguendo!


"Cosa vogliono fare?" Xia Qingyue aggrottò le sopracciglia, ora era troppo occupata per preoccuparsi del fatto che Yun Che l'aveva molestata poco fa.


"Puntano a me!" Disse Yun Che stringendo i denti. Ma stavolta si stava sbagliando, Qianye Ying'er non era venuta solo per lui, ma per entrambi!


"Perché?"


"Naturalmente è per riprendersi il suo uomo! L'intero Regno degli Dei sa che mi ha proposto di sposarmi! Dev'essere per l'umiliazione di essere rifiutata, così vuole costringermi a farlo! Hss!"


"......"


Xia Qingyue non era dell'umore per prestare attenzione alle battute in quel momento. Dopo che aveva aumentato al limite la velocità del Palazzo Celeste della Luna Evanescente... i due non si stavano avvicinando, ma non si stavano nemmeno allontanando.


Si era formato uno strano stallo tra le due parti.


Questa scena inquietò Yun Che e Xia Qingyue.


Prima avevano seminato lentamente perfino il Dio della Luna Dorata Yue Wuji, dalla velocità inferiore solo al Divino Imperatore. Eppure non potevano distanziarsi da questi due nonostante si stessero muovendo alla stessa velocità.


Il loro potere era superiore a quello di un Dio Lunare?!


"Ho sentito il titolo di dea di Qianye Ying'er che il primo anno in cui sono arrivata nel Regno degli Dei." Xia Qingyue disse: "E pensare che la sua coltivazione è già così elevata!"


In quanto nuova padrona del palazzo, era molto più consapevole di Yun Che di quanto fosse terrificante.


Nell'intera Divina Regione Orientale dovevano esserci non più di dieci persone capaci di farlo.


Ma ne avevano appena incontrati due.


"Ho sentito la mia maestra dirmi che molto probabilmente la coltivazione di Qianye Ying'er si avvicinava a quella di suo padre... Allora ho pensato che fosse solo una diceria, ma chi avrebbe pensato che fosse vero?!" Disse Yun Che mentre fissava la tenda di luce, teso come una corda.


"Allora chi è la persona vestita di grigio?"


"Non lo so! Ma se sta seguendo Qianye Ying'er, sicuramente proviene dal Regno del Brahma Celeste!"


In quanto capo dei quattro Realm King della Divina Regione Orientale, il regno del Monarca Brahma era un'esistenza estremamente terrificante.


Il tempo passò mentre la distanza tra di loro si accorciava. Lo spazio interno della nave spirituale era stabile anche mentre stava andando a gran velocità, ma Yun Che e Xia Qingyue erano ancora tesi, incapaci di rilassarsi anche per un solo istante.


Le due figure dietro di loro erano ancora lì e li stavano seguendo come ombre.


"Non c'è davvero modo di muoversi un po' più velocemente?" Chiese di nuovo Yun Che. Così avrebbero potuto seminare Qianye Ying'er...


"Siamo già al limite." Rispose Xia Qingyue.


Trascorsero due ore... Poi quattro... Non sapevano quante regioni stellari avessero superato, né di dove fossero al momento.


"Oh no..." Xia Qingyue emise un gemito.


"Cosa sta succedendo?" Yun Che gettò un'occhiata verso di lei.


"Il consumo di energia è troppo elevato." Xia Qingyue sospirò con tristezza: "Non potrà durare molto a lungo."


"..." Yun Che ne fu raggelato. Ci aveva già pensato, ma alla fine non aveva osato chiederlo.


"Ora possiamo solo sperare che si stanchino e rinuncino al loro inseguimento." Disse Xia Qingyue, eppure sospirò con impotenza. Una volta raggiunto quello stadio, la loro forza misteriosa sarebbe stata molto più robusta di una persona normale e quindi ci sarebbero state possibilità che succedesse.


Fu in quel momento che la tenda di luce brillò di luce dorata.


Yun Che si girò istintivamente. Vide una stella dorata si era radunata sulla punta del dito di Qianye Ying'er... Questo bagliore era estremamente minuto e, all'inizio, sembrava un puntino di luce, ma un istante dopo ebbe la sensazione che i suoi occhi e il suo spirito venissero trafitti...


E questa era solo una proiezione del suo potere!


Le pupille di Yun Che si rimpicciolirono mentre ruggiva con tutte le sue forze: "Schiva quell'attacco!!"


Questo ruggito fece sussultare Xia Qingyue, ma fece fremere le sue mani, causando un'oscillazione nel Palazzo Celestiale della Luna Evanescente.


SSST!!


Yun Che sentì il rumore di strappo più terrificante in tutta la sua vita.


Grazie al movimento del palazzo, il puntino di luce si limitò a sfiorare la carena della nave... Dopodiché sfrecciò verso una piccola stella di fronte a loro.


Un bagliore dorato illuminò l'astro. Poi lo avvolse e lo fece lentamente a pezzi... In seguito una tempesta cosmica devastante riempì il vuoto dove c'era stata prima la stella.


Aveva distrutto un astro!


Yun Che rimase a bocca aperta e si ricompose solo dopo diversi secondi.


Non si sarebbe mai immaginato che avrebbe visto una scena così terrificante.


Era questo il pinnacolo della via del mistero? Era questo il potere che poteva ottenere un mortale?


Che tipo di mostri erano?!


In quel momento gli venne in mente un'idea assurda... Che requisiti e che capacità avrei per attirare l'attenzione di mostri del genere?!


"E pensare che il potere di un mortale può davvero annientare le stelle." Il sospiro avvilito e compassionevole di Xia Qingyue risuonò nelle orecchie di Yun Che. Non solo non ne aveva sentito parlare, ma assistervi personalmente era tutt'altro discorso.


Se fossero stati colpiti, perfino il Palazzo Celeste della Luna Evanescente sarebbe stato troncato in due.


"Per quanto tempo possiamo continuare a questa velocità?" Chiese alla fine Yun Che.


"Al massimo per... quindici minuti." Rispose Xia Qingyue.


"C... cosa?" Questa risposta scioccò così tanto Yun Che che si alzò di scatto.


Qianye Ying'er era semplicemente troppo terrificante. Se fossero caduti nelle sue mani, nemmeno diecimila di loro sarebbero riusciti ad opporre la minima resistenza.


E questo senza considerare il mostro vestito di grigio al suo fianco!


Il palazzo poteva mantenere questa velocità per altri quindici minuti. Questo significava che ora non potevano più dipendere da questa nave spirituale.


Ora che aveva considerato la situazione, Yun Che si ricompose. Fissò la tenda di luce stringendo gli occhi...


Anche se non sapeva qual era l'obiettivo di Qianye Ying'er... sicuramente non lo stava facendo senza un motivo preciso.


<em>Non possiamo cadere assolutamente nelle sue mani.</em>


Sembra che la sola scelta che aveva ora era di usare la Pietra del Vuoto Illusorio per scappare insieme a Xia Qingyue... Dove sarebbero capitati sarebbe dipeso dal fato.


In ogni caso era meglio che cadere nelle mani di questi mostri dagli intenti sconosciuti!


Guardò Xia Qingyue solo per scoprire che era accigliata e il suo sguardo era diventato freddo e concentrato. Sembrava stesse ponderando su qualcosa e che non fosse minimamente colta dal panico.


"Qingyue, che tu abbia avuto un'idea?" Domandò Yun Che.


"Dobbiamo dirigerci velocemente in quel luogo." Disse all'improvviso Xia Qingyue.


"Quale luogo?" Yun Che ne fu perplesso, ma in quel momento notò un turbinio bianco nella tenda di luce di fronte a loro.


Mentre il palazzo si avvicinava, Yun Che vide gradualmente che era un vortice bianco... un vortice spaziale.


Non c'erano stelle in questa vasta regione. Tutto ciò che potevano scorgere era quel vortice spaziale in mezzo al nulla. Guardandolo, Yun Che fu colto da una strana sensazione... che fosse il vero centro di questo universo, il nucleo di ogni cosa che esisteva.


"Cos'è quello?" Chiese Yun Che.


"Il Regno degli Dei... dell'Inizio Assoluto!" Disse lentamente Xia Qingyue.


Le sopracciglia di Yun Che fremettero violentemente sentendo: "Quello è... il leggendario Regno degli Dei dell'Inizio Assoluto?!"


Erano parole che aveva sentito fin troppe volte.


Era al centro delle quattro regioni divine ed era anche il nucleo del caos primordiale. Era il regno segreto più antico e gigantesco in questo mondo. Si diceva anche che fosse il regno in cui la Dea Ancestrale stessa fosse risieduta eoni fa.


C'erano innumerevoli tesori Profound lì. La goccia dell'Acqua Divina dell'Inizio Assoluto che avevano dato a Yun Che proveniva da lì, ma c'erano anche molte eredità di Veri Dei che dovevano essere ancora scoperte. Tuttavia, allo stesso tempo, queste opportunità erano accompagnate da grandi pericoli.


Nel Regno degli Dei dell'Inizio Assoluto c'erano delle strane e feroci bestie primordiali. Più formidabile era un tesoro, più probabilmente avrebbe irradiato un'aura spirituale che avrebbe attirato delle bestie potenti. Quindi se uno avesse voluto prendere i tesori in questo regno, allora uno avrebbe dovuto rischiare la vita, anche se fosse stato un Divine Sovereign o un Divine Master.


Il Regno degli Dei dell'Inizio Assoluto non apparteneva a nessuna regione, figuriamoci ad un regno stellare. Chiunque poteva entrarci e non c'erano restrizioni. Nonostante questo posto riempiva tutti di desiderio, allo stesso tempo incuteva loro paura.


Per quanto riguardava la giovane generazione dei coltivatori, era una zona proibita che non dovevano esplorare assolutamente. Altrimenti non sarebbe stato diverso da un suicidio.


Ma ora era la loro unica opzione.


"Entriamo!"


Lo sguardo di Xia Qingyue era freddo e risoluto. La traiettoria del palazzo cambiò lievemente mentre volava verso il vortice bianco al centro dell'universo.
                                


                                



