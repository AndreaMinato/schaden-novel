---
title: Capitolo 1296 – L’Ultima Speranza
pubDate: 2025-02-27T08:14:48.770Z
tags:
    - atg
---


<em><strong>Capitolo regolare, 4 in coda, 0/10 donazione</strong></em>


<em><strong>-Alstor</strong></em>






Sotto quella linea rossa, rimasero sospesi a mezz’aria più di diecimila capelli dorati tagliati in due. Tuttavia, la sagoma di Qianye Ying’er divenne sottile e sfocata, per poi scomparire immediatamente nel nulla.


L’espressione inizialmente cupa e rassegnata di Xia Qingyue recuperò finalmente un po’ di determinazione e, in quello stesso istante, percepì improvvisamente l'Energia Misteriosa circostante… quel fendente rosso non aveva solo tagliato l’immagine residua di Qianye Ying’er e parecchi dei suoi capelli, ma aveva anche distrutto i sigilli di Energia Misteriosa che aveva piazzato su di lei e su Yun Che.


Di fronte a lei, comparve silenziosamente dal nulla una sagoma rossa. Fissò freddamente Qianye Ying’er, che era fuggita rapidamente a vari chilometri di distanza. Il pugnale rosso accesso che stringeva in mano emetteva un bagliore gelido e terrificante… e che tuttavia, non era nulla in confronto all’intento omicida che brillava nei suoi occhi, freddo come il ghiaccio.


A quel punto, una ragazza con un abito dai colori dell’arcobaleno scese dal cielo, fermandosi accanto a lei. Incredibilmente, quella ragazzina stava impugnando uno spadone azzurro molto più grande del suo stesso corpo, esile e delicato.


Jasmine e Caizhi!


Crack…


Si sentì un lievissimo rumore, come se qualcosa si fosse spezzato, poi sulla maschera dorata di Qianye Ying’er comparve una crepa scarlatta e se ne staccò di netto un angolo, che cadde sul terreno grigio come la cenere.


Se avesse reagito una sola frazione di secondo più tardi, il suo volto e la sua intera testa sarebbero stati tagliati in due da quella linea rossa.


Perché quella fra le dita di Jasmine era la Lama Ammazza Dei della Dea Stellare del Massacro!


Qianye Ying’er distese un dito e lo fece scorrere sulla superficie incredibilmente liscia della maschera, nel punto in cui era stata tagliata, poi nei suoi occhi al di sotto di essa comparve all’improvviso un bagliore dorato, estremamente minaccioso.


“Svelta, portalo via!” sia lo sguardo che l’espressione di Jasmine erano terribilmente seri e cupi. Il suo intento omicida, che conteneva al suo interno persino un vago odore di sangue, aveva praticamente avvolto l’intera area d’ingresso del Regno Divino dell’Inizio Assoluto.


Xia Qingyue scattò subito e arrivò accanto a Yun Che. Lo prese fra le braccia, ma non se ne andò subito… era chiaramente appena sfuggita a un pericolo mortale, e il suo volto di giada era ancora velato da un pallore spettrale.


Perché era stata solo lei a sfuggire al pericolo. Yun Che era stato colpito dal Marchio Spirituale del Suicidio…


“Perché Sei ancora qui? Sbrigati, vattene da qui!!”


Quando vide che Xia Qingyue non si era ancora mossa sebbene fosse passato qualche secondo, Jasmine si rivolse subito a lei con un tono parecchie volte più tetro e agitato. Xia Qingyue non la poteva riconoscere, ma lei la conosceva da dodici anni.


Quando lei e Caizhi erano arrivate, Yun Che era già svenuto, perciò non potevano sapere che Qianye Ying’er aveva posto su di lui il Marchio Spirituale del Suicidio. Altrimenti, Jasmine non avrebbe assolutamente mai chiesto a Xia Qingyue di fuggire con lui.


Xia Qingyue strinse con forza i suoi denti di giada. Ma con Qianye Ying’er ancora lì vicino, non poteva permettersi la minima esitazione. Richiamò rapidamente il Palazzo Celestiale della Luna Evanescente e vi entrò insieme a Yun Che, per poi scappare subito dopo.


Qianye Ying’er non tentò di fermarli… sembrava convinta che non ce ne fosse alcun bisogno.


Il Palazzo Celestiale sfrecciò via alla sua massima velocità, volando in alto nel cielo… dove spiccava un vortice bianco pallido, molto agitato. Era l’uscita del Regno Divino dell’Inizio Assoluto.


Jasmine tirò in silenzio un sospiro di sollievo, poi la sua aura fissata su Qianye Ying’er divenne parecchie volte più fredda e il suo intento omicida ancora più spaventoso.


Né la fuga di Xia Qingyue e Yun Che né l’intento omicida della Dea Stellare del Massacro fecero battere ciglio a Qianye Ying’er. Le sue dita lasciarono la superficie curva dell’angolo retto della sua maschera, poi camminò lentamente in avanti, avvicinandosi a Jasmine e Caizhi. Mentre avanzava, disse in tono languido: “Voi due da sole non sareste mai riuscite a liberarvi dello Zio Gu in così poco tempo. A quanto pare, avete anche degli altri alleati… forse, un terzo Dio Stellare?”


“Qian…ye!!” quelle due brevi sillabe contenevano in qualche modo un odio sconfinato. Qianye Ying’er era la persona che sia Jasmine sia Caizhi odiavano di più in assoluto al mondo.


Perché era stata lei a causare indirettamente la morte della madre di Jasmine, a provocare direttamente la morte di loro fratello e ad aver quasi ucciso persino Jasmine stessa.


“Dea del Massacro, se tu fossi nascosta fra le ombre, dovrei comunque tutto sommato fare attenzione. Ma non solo hai scelto di presentarti apertamente di fronte a me, hai anche portato con te quella cucciola di lupo che non è ancora cresciuta…” la voce di Qianye Ying’er si faceva sempre più gelida a mano a mano che parlava: “Voi due sorelle siete venute qui apposta per morire, oggi?”


L’intento omicida di Jasmine si fece ancora più intenso, poi puntò in avanti la Lama Ammazza Dei, mentre sul suo filo brillava una luce rosso sangue che nessuno sarebbe riuscito a osservare direttamente: “Quella che oggi morirà, sei tu!”


“Detto questo, non volete spiegarmi perché ci avete inseguito fin qui?” Quanye Ying’er si stava avvicinando sempre di più, e anche se si trovava di fronte a due potenti Dee Stellari, la sua voce non era affatto preoccupata: “Il Regno Divino dell’Inizio Assoluto, che tomba perfetta. Non è possibile che voi due siate davvero venite fin qui per farvi uccidere, vero? O forse volete farmi credere… di essere venute per uccidermi? Ma non credo che tua sia così stupida da pensare di poterci davvero riuscire, vero, Dea del Massacro?”


“Avresti dovuto morire molto tempo fa!” rispose freddamente Jasmine. Ma in fondo al suo cuore, sapeva meglio di chiunque altro che lei e Caizhi non sarebbero mai riuscite a uccidere Qianye Ying’er al loro attuale livello… neppure unendo le forze.


Aveva preso con sé Caizhi e si era diretta verso il Regno degli Dei Lunari il più velocemente possibile perché temeva che Yun Che potesse perdere il controllo delle sue emozioni subito dopo aver visto Xia Qingyue, suscitando l’ira del Regno degli Dei Lunari… considerando il carattere di Yun Che, era una possibilità più che plausibile.


Quando avevano raggiunto il Regno degli Dei Lunari, Xia QIngyue era già fuggita insieme a Yun Che… tuttavia, all’improvviso Jasmine aveva percepito ‘aura di Qianye Ying’er in lontananza e aveva notato che, stranamente, si stava dirigendo nella stessa direzione in cui se n’era andato il Palazzo Celestiale.


Jasmine sapeva meglio di chiunque altro quanto fosse spaventosa Qianye Ying’er. Dopo averla notata, realizzando le sue intenzioni, non aveva più potuto preoccuparsi delle conseguenze e aveva cominciato a inseguirla portando con sé Caizhi.


“Dato che mi vuoi uccidere così tanto da avermi inseguita fin qui, perché non fai la tua mossa?” Qianye Ying’er si avvicinò ancora di più, ormai era a meno di trecento metri da loro. Per chi era al loro livello, quella distanza poteva essere percorsa in un solo istante.


“…” Jasmine divenne ancora più scura in volto. Era piuttosto confusa e sospettosa. Perché Qianye Ying’er non si era affatto agitata, adesso che Xia Qingyue era fuggita portando via Yun Che?


“Oh, ora capisco.” Le labbra di Qianye Ying’er si incurvarono verso l’alto, sembrava che avesse appena avuto un’intuizione: “A quanto pare, state cercando di guadagnare abbastanza tempo da permettere a quei due di fuggire, giusto?”


Jasmine: “…”


“Solo che sono davvero curiosa. Non hai esitato a portare qui anche quella cucciola di lupo e a inseguirci per tutta la Regione Orientale. Quindi, in fin dei conti, l’hai fatto per proteggere l’eredità del Dio Malvagio, o forse per… salvare la vita al tuo piccolo amante?”


Il colorito di Jasmine cambiò repentinamente, poi nei suoi occhi comparve una lue scarlatta: “Cos’hai… appena… detto!?”


“Sorellona…” anche Caizhi era impallidita.


“Oh? Hahahahaha…” vedendo la reazione di Jasmine, Qianye Ying’er rise di gusto: “L’altra volta, ti ho vista personalmente piangere dal dolore per via di Yun Che, ma non riesco comunque ancora a crederci. Eppure, adesso, per quanto tutta la questione sia incredibile e inconcepibile, so che è vera al cento percento. E pensare che la famosa Principessa del Regno degli Dei Stellari, colei che il mondo intero considera la Dea Stellare più spietata e assetata di sangue di tutti, si è davvero innamorata di un uomo, di un uomo che proviene dai piani d’esistenza inferiori, per di più. Tutto questo è davvero divertente, davvero fin troppo divertente.”


L’aveva vista personalmente… piangere dal dolore?


Gli occhi di Jasmine si spalancarono e vi si accese improvvisamente un rosso bagliore d’incredulità: “Cos’hai sentito di preciso!?”


“Heh heh, tutto quello che quella volta hai detto alla cucciola di lupo, l’ho sentito tutto.” Rispose Qianye Ying’er in tono allegro: “Non riesco a credere che il cuore della Dea Stellare del Massacro, che secondo le voci possiede la percezione spirituale migliore del Regno degli Dei, fosse davvero così in preda al caos per via di un uomo, al punto che anche se i miei sensi sono penetrati attraverso la tua barriera d’isolamento non te ne sei neppure accorta. Al momento, in effetti sono davvero curiosa di sapere che impresa straordinaria abbia compiuto Yun Che per rapire l’anima di una stella sfortunata come te, che hai le mani sempre macchiate di sangue fresco e sei temuta da tutti.”


“QIAN…YE!!” adesso pronunciò quelle stesse due sillabe con ancora più gelido odio di prima, ma, al tempo stesso, Jasmine si sentì stringere terribilmente il cuore… quando quel giorno aveva visto senza preavviso Yun Che nel Regno dell’Eternità, si era sentita come se fosse stata colpita da un fulmine sceso dai cieli, era assolutamente confusa e aveva persino sgridato aspramente Caizhi…


Eppure, non aveva percepito neppure la minima traccia dell’aura di Qianye Ying’er!


Ma lei era riuscita a sentire tutto ciò che lei e Caizhi avevano detto!


A quel punto, capì finalmente perché Qianye Ying’er avesse inseguito Yun Che fino in quel luogo… in realtà era stato un suo errore a rendere Yun Che bersaglio di Qianye Ying’er!


Inoltre, una volta presi di mira da quella donna demoniaca ancora più spaventosa di un diavolo, la minima distrazione avrebbe segnato definitivamente il proprio destino!


“Sorellona, è… tutta… colpa… mia…” Caizhi era terribilmente pallida e aveva la voce tremante: “Se non fosse stato per me…”


“Non è affatto colpa tua!” la interruppe bruscamente Jasmine. All’inizio, in effetti il suo piano era solamente di rallentare il più possibile Qianye Ying’er per far guadagnare a Yun Che abbastanza tempo da riuscire a scappare. Ma adesso, nel suo cuore era nato un desiderio di ucciderla ancora più intenso di quanto fosse mai stato in passato.


Perché finché sarebbe rimasta in vita, Yun Che non avrebbe mai avuto un istante di pace!


“Qianye, lascia che ti dica una cosa.” Disse Jasmine, a denti stretti: “Il potere del Dio Malvagio non si può rubare. Non importa quanto siano fantastici e perfetti i tuoi metodi, non potresti comunque farlo. Quindi, dovresti rinunciare e basta.”


“Oh? E allora?”


“…” Jasmine sapeva molto bene che sicuramente Qianye Ying’er non avrebbe perso alcun “interesse” riguardo a Yun Che solo per ciò che le aveva appena detto. Fece un passio in avanti e il bagliore rosso sangue sulla sua Lama Ammazza Dea brillò: “Comunque, oggi tu… devi… morire!!”


Non appena ebbe pronunciato l’ultima parola, Jasmine era già svanita nel nulla, trasformandosi in varie immagini residue che riempirono il cielo. La Lama Ammazza Dei disegnò innumerevoli linee scarlatte nell’aria, che sfrecciarono dritto verso Qianye Ying’er…


……………………


Fuori dal Regno Divino dell’Inizio Assoluto, la grande battaglia fra Gu Zhu e la donna azzurro ghiaccio stava continuando.


Gu Zhu era così anziano e raggrinzito che il suo corpo ricordava un cadavere, ma a ogni movimento delle sue mani creava potenti e terrificanti tempeste d’energia nello spazio, che gli permettevano di tenere stabilmente sulla difensiva la sua avversaria.


BANG –––


Un lungo rivolo di energia setosa colpì la donna vestita d’azzurro e anche la luce blu che avvolgeva il cielo si spense completamente. La donna venne scaraventata molto lontano, mentre tremava. Sembrava essere stata ferita.


Gu Zhu non la incalzò con un altro attacco. Si limitò a commentare con indifferenza: “Non hai ancora intenzione di usare tutta la tua forza?”


La donna dagli abiti azzurro ghiaccio rimase in silenzio, sollevando ancora una volta la sua spada… purché avesse continuato a tenerlo bloccato lì, non avrebbe dovuto necessariamente utilizzare il massimo della sua forza. Inoltre, anche se avesse voluto farlo non avrebbe potuto, perché se Gu Zhu avesse scoperto la sua arte misteriosa, sicuramente avrebbe intuito chi era e ci sarebbero state conseguenze terribilmente gravi.


Ma in quell’istante, entrambi percepirono un flusso di energia in lontananza. Poi, il Palazzo Celestiale della Luna Evanescente emerse dal vortice bianco pallido e si diresse verso sud a una velocità folle.


Quando vide il Palazzo Celestiale, nei vecchi occhi di Gu Zhu si accese improvvisamente uno strano bagliore. Fece scattare in avanti entrambe le mani, ma proprio quando stava per avvolgere il Palazzo Celestiale in una delle sue tempeste d’energia, la donna vestita d’azzurro comparve di scatto di fronte a lui e una coltre di ghiaccio cadde dall’alto, sigillando senza problemi l'Energia Misteriosa che aveva appena raccolto…


Il Palazzo Celestiale non venne minimamente ostacolato e, in un batter d’occhio, era già scomparso a sud del Regno Divino dell’Inizio Assoluto. Data la sua velocità senza pari e l’intralcio della donna vestita d’azzurro, Gu Zhu non avrebbe sicuramente potuto inseguirlo.


All’interno del Palazzo Celestiale, la luce era offuscata.


Xia Qingyue aveva già indossato delle altre vesti lunari identiche alle precedenti. Si inginocchiò a terra, stringendo con forza tra le braccia Yun Che, ancora privo di conoscenza. Ciocche disordinate di capelli ricaddero sul petto di Yun Che e sul suo volto incredibilmente pallido…


Il suo viso continuava a contorcersi, come se stesse provando un dolore terribilmente atroce, ma ad essere ancora più scioccanti erano i rivoli di sangue che stavano colando dalle sue labbra… Xia Qingyue abbracciò Yun Che ancora più forte, come se stesse stringendo a sé un bambino gravemente malato, mentre il suo cuore si riempiva di un orrore sconfinato.


Il Marchio Spirituale del Suicidio… era la maledizione più orribile dell’intero universo…


Perché lui aveva dovuto subire una cosa del genere…


Era fuori discussione che Qianye Ying’er accettasse di liberarlo da quel tormento, e ucciderla… era una speranza irrealizzabile, più fantasiosa di qualsiasi fiaba.


Cosa poteva fare lei, adesso…


Nel mezzo di quel silenzio raggelante, il Palazzo Celestiale volò molto lontano. Quando fu sicura di essere al di fuori della percezione spirituale di chiunque, Xia Qingyue fece virare il Palazzo Celestiale con un semplice pensiero, facendolo volare dritto a ovest.


Verso la Regione Occidentale.


Quella persona…


Forse poteva salvarlo…


No, poteva sicuramente salvarlo!!


Xia Qingyue chiuse gli occhi, mormorando disperatamente ancora e ancora un nome che conosceva solo grazie a uno dei frammenti di memoria che le erano stati donati… così come quella terra proibita, alla quale nessuno poteva avvicinarsi.


Lei poteva sicuramente salvarlo… sicuramente poteva…


Xia Qingyue si consolò ancora e ancora, cercando con tutta sé stessa di convincersi che quella minuscola speranza si sarebbe avverata…
                                


                                



