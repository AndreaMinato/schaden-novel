---
title: Capitolo 1299 – Il Suono Celeste della Terra Proibita
pubDate: 2025-02-27T08:14:48.770Z
tags:
    - atg
---


<em>CAPITOLO SPONSORIZZATO, ringraziamo Federico!
2 in coda (2 Federico), 0/10 donazione
-Schadenfreude</em>


La Terra Proibita del Samsara era il luogo che controllava il potere della reincarnazione nell'era degli antichi dei. Allora la razza degli dei draghi era anche la guardiana della Ruota del Samsara.


Dopo la battaglia feroce tra gli dei e i diavoli, la razza degli dei draghi si era estinta e la Ruota del Samsara era stata distrutta, diventando una "ruota morta". Ma visto che era il centro della reincarnazione degli dei, era stato mantenuto alla perfezione fino ad ora.


Tuttavia il motivo per cui era diventato il più grande luogo proibito non era a causa della Ruota del Samsara, ma di una persona...


Il Palazzo Celeste della Luna Evanscente volò agilmente verso il basso, lasciando una scia di polvere. I coltivatori e i draghi che volavano attorno sentirono solo una forte raffica di vento, ma non videro nemmeno l'ombra del Palazzo Celestiale della Luna Evanescente.


Mentre sfrecciava per il Regno del Dio Drago, una luce bianca ardente apparì nella tenda di luce nel palazzo... C'era una gigantesca barriera che circondava completamente il territorio vasto e tranquillo. La luce bianca irradiata era completamente perfetta e senza macchia.


Mentre Xia Qingyue guardava il bagliore bianco, sentì chiaramente che il suo cuore e il suo spirito si calmarono un po'. Sembrava che un bagliore caloroso e gentile avesse illuminato la sua anima, placandola.


Questa sensazione misteriosa fece concentrare lo sguardo di Xia Qingyue mentre afferrava velocemente Yun Che e si alzava. Allo stesso tempo, disse con tono frettoloso: "Ci siamo, ci siamo! Yun Che sbrigati e dammi il tuo Marchio del Dio Drago!"


Diversi secondi dopo, si poteva distinguere la forma di una barriera in quel bagliore bianco. Fu in quel momento che un ruggito grave risuonò di fronte a loro.


"Chi va là! Chi osa intrufolarsi nella Terra Proibita del Samsara!"


Le ombre di due enormi draghi apparì all'improvviso di fronte al Palazzo Celestiale della Luna Evanescente... I due enormi draghi apparsi erano lunghi migliaia di metri. I loro sguardi erano furiosi e i loro enormi corpi ostacolavano il cammino del palazzo. Due terrificanti aure draconiche davano una sensazione opprimente. Fecero sentire Xia Qingyue schiacciata e senza fiato.


Gli Dei Drago della Terra Proibita del Samsara!


La furia di un vero drago era sconvolgente, così Xia Qingyue naturalmente non cercò di entrare con la forza e il suo palazzo iniziò a rallentare. Dopodiché portò Yun Che mentre lasciava i confini del mezzo e discese dal cielo, atterrando sul terreno spesso e antico. Gridò con voce ansiosa: "Porgo i miei saluti ai signori Dei Draghi, sono Xia Qingyue del Regno degli Dei Lunari e sono venuta qui per implorare di incontrare la signora Shen Xi."


Le parole "Regno degli Dei Lunari" non impressionò minimamente l'altra parte. Risposero tuonando: "L'Imperatore del Drago ha dato personalmente l'ordine di non entrare nessuno! Presto, andatevene, se osate fare anche solo un passo in avanti, non importa chi siete, sarete uccisi senza..."


Prima che dicesse la parola "pietà", la voce tonante del guardiano sembrò troncarsi, anche la sua potenza opprimente sembrò indebolirsi per un istante.


Xia Qingyue sollevò il braccio destro, nella sua mano teneva una giada preziosa a forma di drago che brillava di un bianco lucido: "Questo è il Marchio del Dio Drago dato dall'Imperatore in persona. Così imploro ai due signori di permettermi di entrare nella Terra Proibita del Samsara."


Gli sguardi dei due guardiani si riempirono di stupore e la loro aura si dissipò velocemente.,.. non perché avessero ritirato la loro potenza, ma perché il distintivo che apparteneva all'imperatore del Drago in persona aveva annientato la loro influenza.


Nel Regno del Dio Drago, il distintivo rappresentava l'imperatore in persona!


L'Imperatore del Drago aveva tenuto la sua posizione per decine di millenni, ma aveva donato solo tre Marchi del Dio Drago per tutto il regno. Anche se i due erano guardiani, non avevano mai visto il distintivo personalmente, ma quella potenza opprimente apparteneva all'Imperatore del Drago e non poteva essere un falso. In tutto l'universo nessuno avrebbe avuto il coraggio di provare a contraffarlo.


Entrambi i grandi guardiani si scambiarono un'occhiata e poi una luce bianca brillò nel cielo. I due enormi draghi scomparirono mentre assumevano una forma umana e discendevano di fronte a Xia Qingyue e Yun Che, con lo sguardo fisso sul distintivo.


Quando assumeva forma umana, un drago consumava molta meno energia. inoltre era molto più conveniente per muoversi in giro. Quindi, una volta che un membro della razza dei draghi si poteva trasformare, normalmente avrebbe mantenuto per molto tempo questo stato. Anche la maggior parte delle altre bestie e razze demoniache faceva lo stesso.


I due guardiani sembravano un paio di giovani normalissimi. Portavano la stessa armatura di scaglie divina ed era impossibile capire se fosse qualcosa di forgiato o fosse nata naturalmente dal loro potere. Quando spostarono lo sguardo dal distintivo a Xia Qingyue e poi Yun Che.


In quel momento Yun Che era incosciente, ma questi svenimenti occasionali erano la situazione migliore per lui al momento. Tuttavia il suo colorito era davvero orribile e li fece inquietare.


"Questa persona, che sia il giovane della Divina Regione Orientale che ha ricevuto il Marchio di un Dio Drago dall'imperatore sei mesi fa?"


"Yun Che!" Disse immediatamente l'altro guardiano.


L'Imperatore del Drago aveva cercato di riceverlo come figlio adottivo e gli aveva anche dato il distintivo. Era stata una notizia incredibile per il Regno del Dio Drago, quindi come potevano non saperlo?


Esatto. Anche se Yun Che era stato nel Regno degli Dei per poco più di tre anni, il suo nome aveva già raggiunto le orecchie della gente del Divino Regno Occidentale.


"È quel Yun Che. Il Marchio del Dio Drago è qui, quindi è impossibile che sia falso." Disse con tono urgente Xia Qingyue. "C'è una maledizione che lo affligge in questo momento e la sola persona che può toglierla è la signora Shen Xi, quindi vi prego, fateci entrare!"


Il guardiano a sinistra rispose: "Il distintivo rappresenta l'Imperatore del Drago, quindi non possiamo fermarvi. Ma ho un consiglio per voi. Anche se passerete oltre, sarà impossibile per voi entrare davvero nella Terra Proibita del Samsara."


L'altro guardiano aggiunse con tono solenne: "Abbiamo fatto la guardia a questo posto per decine di migliaia di anni. A parte l'Imperatore del Drago e una domestica che è stata scelta recentemente, nessun altro è mai davvero entrato nella Terra Proibita del Samsara."


"A mano che non scelga di uscirne, incontrarla è assolutamente impossibile. È meglio non insistere."


In presenza del Marchio del Dio Drago, stavano dando dei consigli sinceri.


Tuttavia Xia Qingyue era ben consapevole di ciò che le stavano dicendo... Dopotutto anche al livello dell'Imperatore degli Dei Lunari, era ancora considerata un'esistenza davvero unica. Le persone al livello degli Imperatori Divini sapevano tutto di "lei".


Perfino loro, che dominavano sulla dimensione del caos primordiale si sarebbero sentiti benedetti dal cielo se fossero riusciti ad incontrarla anche solo una volta.


Era anche per questo che andarla a trovare sarebbe stato quasi impossibile... In effetti non sarebbe minimamente esagerato dire che era l'impresa più difficile al mondo.


Xia Qingyue mise da parte il Marchio del Dio Drago per poi raccogliere Yun Che e prepararsi a partire: "Ringrazio i due signori per aver ascoltato la mia richiesta, ma devo... vederla."


Fluttuò verso l'alto mentre volava in avanti. Sentendo queste parole, i due guardiani aggrottarono le sopracciglia. Cercarono istintivamente di bloccarla, ma quando pensarono al distintivo rimasero fermi e poterono solo ripetere i consigli di prima: "Ricorda, non devi assolutamente farla irritare, altrimenti... nemmeno l'Imperatore del Drago in persona potrebbe salvarti."


Ma Xia Qingyue era già volata lontano e nessuno sapeva se avesse sentito ciò che avevano appena detto.


La Terra Proibita del Samsara era vasta, eppure viveva solo una persona qui. Era a causa sua se questo posto era diventata la terra proibita dell'intero Regno del Dio Drago, nemmeno l'Imperatore del Drago poteva entrare e uscirne come desiderava. Non erano affatto esagerate queste parole, quindi se era così per lui, figuriamoci gli altri?


Se non fosse per il Marchio del Dio Drago, nemmeno l'Imperatore degli Dei Lunari sarebbe riuscito ad entrare, figuriamoci Xia Qingyue.


Tuttavia, anche se uno avesse superato i due guardiani, sarebbe solo entrato nei confini di questo territorio. Se si voleva davvero entrare... allora perfino il Marchio del Dio Drago non sarebbe stato d'aiuto.


Xia Qingyue fu estremamente veloce ed era chiaro che fosse piena di ansia ed urgenza, ma sentì un chiaro cambiamento avvenire di fronte a lei.


Più si inoltrava in avanti, più diventava densa e pura l'aura della natura. Tutti gli elementi di questo posto erano incredibilmente tenui e gentili. C'erano delle brezze e lo scorrere rilassante dell'acqua, perfino la terra profumava così tanto da essere ammaliante.


Mentre continuava a sfrecciare in avanti, l'aura della natura diventò così delicata da superare ogni immaginazione di Xia Qingyue. Il paesaggio stava cambiando. Con un'occhiata la donna vide le nuvole e la nebbia che circondavano l'area, facendola sentire come se stesse passeggiando in una dimora celeste. Le melodie gioiose dei cinguettii e le farfalla fluttuavano nell'aria e Xia Qingyue ebbe la sensazione di sentire il sussurro delle piante e dei fiori attorno...


Sembrava che fosse entrata in un mondo fatato, un luogo non macchiato dal rumore del mondo mortale, un luogo che sembrava non contenere nessuna traccia di malvagità. Gradualmente Xia Qingyue si rilassò e si sentì come se il suo cuore fosse stato accarezzato dall'acqua di sorgente più pura, facendola diventare più calma e composta.


Bang!


Mentre Xia Qingyue volava in avanti, si scontrò con una barriera invisibile. Strinse Yun Che e rimbalzò all'indietro e quasi cadde a terra.


Il mondo di fronte a lei era circondato completamente dalla nebbia e poteva solo distinguere le ombre dei fiori e delle piante che ondeggiavano attorno. Anche con la sua vista, Xia Qingyue non poteva vedere nulla e la sua percezione spirituale non si diffuse di fronte a lei.


Sembrava un mondo irraggiungibile dai mortali.


La Terra Proibita del Samsara!


Xia Qingyue sapeva che anche se fosse stata cento volte più potente di adesso, non sarebbe riuscita ad avanzare oltre... e anche se ne fosse stata capace, non avrebbe potuto farlo. Il suo petto ansimava e fece del suo meglio per reprimere l'agitazione. Dopodiché si gettò in ginocchio:


"Xia Qingyue della Divina Regione Orientale... e suo marito Yun Che implorano di vedere la signora Shen Xi."


I suoi bellissimi occhi e la sua voce erano pieni di una profonda supplica e desiderio... Tuttavia il mondo attorno a lei rimase immutato, una mondo fantastico e puro pieno di uccelli melodiosi e fiori profumati, ma non ci fu risposta.


Xia Qingyue alzò la mano al petto per poi inchinarsi profondamente e gridò quasi supplicando: "Xia Qingyue e suo marito Yun Che implorano di vedere la signora Shen Xi."


Xia Qingyue fu solo accolta da un pesante silenzio. Sembrava un mondo fantastico e vuoto, e non c'era nessuno che sentiva le sue pubbliche.


Xia Qingyue avvicinò leggermente Yun Che a sé per poi gridare di nuovo: "Merito di morire diecimila volte per aver disturbato la pace e la quiete della signora Shen Xi, ma mio marito è stato colpito dal Marchio del Suicidio del Brahma e la sola al mondo che può salvarlo è lei. Prego la signora Shen Xi di mostrarci compassione e di salvarlo... Sono disposta ad usare la mia vita come garanzia!"


Ogni sua parola era piena di supplica e di dolore, era così desolata che anche questo mondo fu condizionato dalla sua tristezza. accanto a lei, un gruppo di farfalle colorate che svolazzavano tra i fiori iniziarono a sollevarsi di quota e a guardare la ragazza inginocchiata.


Rimase in ginocchio per molto tempo.


Fu in quel momento che le farfalle si sollevarono ancora di più nell'aria e danzarono con entusiasmo tra i fiori... Una voce risuonò in questo mondo puro e silenzioso:


"Non è un posto in cui sareste dovuti entrare, dovreste andarvene."


Quella voce era molto bella e sembrava provenire dalle nuvole. Da sogno, era leggera e sottile come una nuvola, dolce come una brezza. Nessuno si sarebbe mai immaginato che esistesse una voce così splendida e pura al mondo... Forse perfino la leggendaria musica celeste sarebbe riuscita a reggere il confronto.
                                


                                



