---
title: Capitolo 13 - Sentimenti pericolosi
pubDate: 2024-05-23T03:22:06.185Z
tags:
    - atg
---


"Umh... zietta, perché mi stai guardando con un'espressione strana?" All'improvviso realizzando che l'atmosfera era diventata leggermente imbarazzante, Xiao Che trattenne il fiato per un po' prima di chiedere con cautela.


Solo allora Xiao Lingxi, che avevano uno sguardo stranito, tremò leggermente. "Non hai paura che tua moglie senta le parole che hai appena detto?"


Xiao Che fece finta di guardarsi attorno e disse innocentemente: "Non sembra che ci sia nessuno, di cos'hai paura? E anche se mi sentisse non avrei niente di cui aver timore. Non sapevi che in realtà non voleva sinceramente sposarmi e nemmeno io volevo davvero. Se fosse zietta invece, io..."


"Non parlare...smettila di parlare!"


Xiao Lingxi allungò la mano e la premette sulle sue labbra, impedendogli di dire altro. Solo dopo un bel po' di tempo allontanò la mano, posandola nuovamente sulla spalla di Xiao Che, dicendo: "Piccolo Che, anche se sono più giovane di te di un anno, sono davvero la tua zietta. Ci sono parole che puoi dire ad altre ragazze, ma che non puoi dire a me... In questa vita... non puoi dirmele... So che la pensi davvero così nel tuo cuore... ma questo è troppo..."


Durante le due ultime frasi la voce di Xiao Lingxi si abbassò. Nel suo mormorio c'era un senso di amarezza e di tristezza straziante.


Il cuore di Xiao Che palpitò. Non disse altro, chiuse gli occhi e ascoltò il respiro e il battito del cuore della ragazza accanto a lui.


"Quando ero giovane, ero esile, bruna e bassa. Tutti mi chiamavano brutto anatroccolo e mi prendevano in giro, facevano i prepotenti con me..." Xiao Lingxi si accoccolò accanto a lui, con voce sognante disse: "Solo tu giocavi con me. Quando qualcuno mi prendeva in giro, piccolo Che si precipitava a picchiarli e a scacciarli via. Eri sempre ricoperto di tagli e lividi... Le ferite che ricevevi erano tutte a causa mia. Non ci facevo più caso e mi piaceva la sensazione di essere protetta dal piccolo Che. Credevo che saresti sempre stato in grado di proteggermi in questo modo..."


Le parole di Xiao Lingxi fecero ricordare a Xiao Che di quando la ragazza era più giovane. A quel tempo, era davvero esile, bruna e bassa come aveva descritto, proprio un "brutto anatroccolo". Ma dato che era la sua zietta, in quanto uomo e più grande di lei di un anno, l'aveva sempre protetta con tutte le sue forze, come se fosse stata la sua missione... Chi l'avrebbe mai detto che questa ragazza sarebbe cambiata completamente. Quella che era un brutto anatroccolo si era trasformata nella bellezza odierna. Chi avrebbe immaginato quanti giovani uomini del clan Xiao l'avrebbero desiderata.


"Dopo, piccolo Che ha scoperto che le sue Vene Misteriose erano deformi. Ho cominciato a coltivare duramente la mia forza misteriosa... perché era il mio turno di proteggere il piccolo Che. A quel tempo, pensavo che saremmo rimasti insieme, sia che fossi stato tu proteggermi o viceversa. È stato quando sono cresciuta che ho capito.
Il piccolo Che avrebbe trovato moglie e anche io mi sarei dovuta sposare e non saremmo potuti stare insieme come prima... Inoltre di tutte le ragazze nel mondo, l'unica che il piccolo Che non potrebbe sposare ero io... Di tutti i ragazzi nel mondo, l'unico che non avrei potuto sposare sarebbe stato il piccolo Che..."


Xiao Che: "..."


"Dopo tanto tempo pensavo di averlo già accettato. Oggi il piccolo Che si è sposato. Dovrei essere davvero felice, ma era tutto il giorno che avevo un peso sul cuore. Era un dolore indescrivibile. Non riuscivo a prendere affatto sonno...E piccolo Che, quando hai detto quelle parole... ero un po' felice, ma anche triste... Che mi è successo?"


Xiao Che vacillò. Non sapeva cosa dire.


Il sentimento confuso tra lui e Xiao Lingxi era nato tanto tempo fa. Quando diventarono consapevoli di questi sentimenti pericolosi e proibiti, rimasero comunque sempre insieme, ma senza parlarne. Piuttosto, nei loro cuori, diedero lo attribuirono all'affetto familiare.


Il lui senza le memorie del continente Nuvola Azzurra era codardo e senza fiducia in sé stesso. Anche prima di morire, non avrebbe mai provato a dire a voce alta quelle parole. Fino a quando non seppellì completamente questi sentimenti. Xiao Lingxi...non aveva rivelato i suoi sentimenti prima d'oggi, nemmeno una volta. Ma lo Xiao Che di oggi non era quello di prima e aveva detto quelle parole sconvolgenti. In risposta, l'indecisa Xiao Lingxi, aveva espresso i suoi indicibili sentimenti.


I battiti del cuore di Xiao Che diventarono irregolari. Mentre sentiva il profumo irresistibile della ragazza, allungò il braccio e abbracciò leggermente Xiao Lingxi. Lei tremò un po' ma non resistette. Chiuse gli occhi, accoccolandosi su di lui.


Il corpo della ragazza era soffice, come una calda giada profumata. La sua pelle morbida e satinata, anche se era ricoperta da strati di vestiti, poteva ancora scuotere l'animo. Xiao Che non osò abbracciarla troppo forte, per paura di spaventarla o ferirla. Comunque immediatamente sentì le braccia furtivamente passare attorno alla sua schiena, prendendo l'iniziativa di stringersi a lui. Sentì un soffio di debole profumo aromatico che lo emozionò.


La disponibilità di Xiao Lingxi dissolse l'esitazione di Xiao Che. Allungò il suo braccio sinistro per abbracciare la sua vita snella, ma si immobilizzò. La destinazione del suo braccio era cambiata per sbaglio. Sentì la sensazione di una soffice e calda protuberanza.


"Ah..."


Sfuggì un gemito a Xiao Lingxi, Xiao Che era sconcertato. Voleva immediatamente rimuovere la sua mano, ma il braccio di Xiao Lingxi si posò sopra la mano che l'aveva afferrata. All'inizio Xiao Che pensò che volesse scacciare la mano ma...la sua mano di giada afferrò il suo palmo e stette lì, non permettendogli di muoversi. Tra i seni imponenti Xiao Che poteva sentire il suo violento battito cardiaco.


Il respiro di Xiao Lingxi era irregolare e pesante. Un rossore si estese dal suo volto fino al collo di giada. Chiuse gli occhi e si accoccolò sul suo petto, completamente immobile, come se stesse facendo finta di dormire.


Anche Xiao Che chiuse gli occhi, completamente immobile e silenzioso. A questo punto nessuno dei due voleva parlare... avrebbero disturbato questo idillio.


A notte inoltrata, quando Xiao Qingyue li trovò, erano nella stessa posizione, ma profondamente addormentati.


Xia Qingyue era andata a cercare Xiao Che. All'inizio pensava che fosse andato solo a respirare un po' d'aria fresca. Quando era andato via, aveva anche lasciato il letto e messo una coperta nell'angolo, così che potesse dormire al suo ritorno. Ma dopo aver aspettato a lungo ancora non era tornato.


Invece dalla direzione dei suoni di prima, sembrava avesse scavalcato il muro andando verso la parte posteriore della montagna.


Con la sua debole forza misteriosa solo al primo livello dello stadio Elementare Misterioso, era andato tra le montagne, rimanendo a lungo senza tornare, nel mezzo della notte...Xia Qingyue alla fine non poté trattenersi dal cercarlo, finendo così per assistere a questa scena, che la lasciò sbalordita.


Oggi era il loro primo giorno da coppia sposata. Quando l'aveva incontrata, il suo atteggiamento tranquillo era pieno di orgoglio. Nella sala dell'assemblea represse la sua rabbia e il suo odio. Nella camera nuziale, anche se aveva detto quelle cose volgari, la sua espressione oscillava di continuo tra confusione, rifiuto e abbattimento. C'era anche una traccia di sconsolata solitudine che non riusciva a comprendere...


Ma ora, accoccolato insieme a Xiao Lingxi, stava dormendo con tranquillità. L'angolo della sua bocca era leggermente alzato, rivelando un sorriso affettuoso.
Era completamente rilassato, la sua espressione era tranquilla e pacifica come quella di un bambino.


All'improvviso Xia Qingyue fu colta da un'emozione spiacevole... naturalmente, non significava che fosse innamorata di Xiao Che. Ma lei e Xiao Che erano sposati. Aveva sempre creduto che questo matrimonio fosse solo una formalità, che lo status di marito o moglie fossero solo titoli, e che niente potesse turbare anche solo lievemente il suo cuore. Comunque, per certe cose, il cuore non segue sempre le aspettative della persona. Questo era specialmente vero per le donne, che, a meno che fossero senza cuore, erano più inclini al sentimentalismo.


Dopo tutto, lei e Xiao Che erano già marito e moglie. Sebbene nei suoi pensieri non le importasse di questo genere di unione il fatto che Xiao Che fosse suo marito le sarebbe rimasto impresso nel suo subconscio. Dato che era suo marito avrebbe dovuto appartenere solo a lei. Invece, nella sua notte di nozze stava dormendo abbracciato ad un'altra donna con un'espressione così tenera e soddisfatta sul volto... Naturalmente le provocò una sensazione sconosciuta.


Anche se la ragazza era la sua zietta.


Questo genere di sensazione spiacevole causò una fitta al cuore solitamente tranquillo e glaciale. Questo senso di irritazione la fece concentrare sul suo cuore, dopo un po' di tempo la sensazione pungente sparì gradualmente e si rasserenò.


Non disturbò Xiao Che e Xiao Lingxi e con passo leggero se ne andò senza far rumore.


Dopo un po', Xia Qingyue tornò senza fretta, con una coperta cremisi tra le braccia. La stese con cautela su Xiao Che e Xiao Lingxi e se ne andò di nuovo senza fare rumore.


……………………


Quando Xiao Che si svegliò era già l'alba. Accoccolata sul suo petto, Xiao Lingxi stava ancora dormendo profondamente, la posizione adorabile in cui dormiva... ignorando la saliva sul suo petto.


La sua mente annebbiata dal sonno si riprese, e poco a poco, ripensò alla scena dell'ultima notte. Nonostante la sua spalla fosse intorpidita e dolente dopo un'intera notte, non osò muoversi nemmeno un po' per non disturbare il pacifico sonno di Xiao Lingxi. Allo stesso tempo notò la coperta cremisi sul suo corpo.


"Beh... c**zo..." Quando sollevò la mano per afferrare la coperta, gridò senza controllarsi... Questa era chiaramente la coperta che era stata preparata ieri, stesa nella camera nuziale.


Xiao Che guardò verso il suo cortile, si lasciò sfuggire un gemito... Nella sua prima notte di nozze, non solo non era nella camera nuziale, ma era anche andato fuori a dormire con un'altra donna, tutta la notte. E sua moglie era andata personalmente a consegnare un lenzuolo.


Questo scenario... era davvero sorprendente!
                                


                                



