---
title: Capitolo 131 – Murong Yi
pubDate: 2024-05-28T01:27:25.198Z
tags:
    - atg
---




Bang!!!


Percorsa dalle crepe, la Barriera Profound Blood si ruppe, frantumandosi in innumerevoli frammenti vaganti di Profound Energy. La Falling Moon Sinking Star di Yun Che era come una tigre inferocita. Avanzò senza controllo, e varie onde di Profound Energy bombardarono il petto di Feng Yue... tra la barriera e Feng Yue c'era meno di un passo di distanza, eppure il colpo causò un boato assordante.


Boom!!


Nelle orecchie di Feng Yue risuonò il terribile fragore delle rocce che si spezzavano. Era completamente circondato da quel fortissimo rumore e si sentì come se fosse stato colpito al petto da un grosso martello. Dalla sua bocca schizzò uno spruzzo di sangue e volò all'indietro come una freccia... quando fu scagliato via, la violenza della Falling Moon Sinking Star scavò a terra un profondo solco.


Feng Yue volò via dal palco, al di sopra della folla di spettatori, ammassati l'uno all'altro e cadde per terra a circa sei metri di distanza. Ruzzolò per un po', come una bottiglia fatta rotolare sul pavimento e quando si fermò rimase completamente immobile. Sotto di lui apparve una pozza di sangue scarlatto, che si allargò lentamente.


In quel momento, fu come se tutto il mondo fosse caduto in un terrificante silenzio.


Yun Che ritrasse lentamente il braccio. Nel pavimento di fronte a lui c'era una profonda apertura, lunga almeno tre metri. Sul suo viso apparve un sorriso glaciale. Yun Che era un uomo che trattava tutti i suoi nemici senza nemmeno un briciolo di pietà; se non fosse stato presente nessun altro, non avrebbe esitato un istante ad uccidere Feng Yue. Ma in fin dei conti quello era il Palazzo Profound Blue Wind e stava per diventarne uno studente, quindi non avrebbe mai osato infliggere a Feng Yue un colpo letale. Comunque, Feng Yue per il mese seguente avrebbe dovuto scordarsi persino di alzarsi dal letto, figurarsi usare la sua Profound Energy. Inoltre, anche la violenta distruzione della Barriera Profound Blood avrebbe causato un danno notevole alla sua forza vitale e alle sue Profound Vein, quindi l'effetto collaterale non sarebbe più stata la semplice diminuzione di un livello della Profound Strength. 


Gli spettatori non avevano ancora pronunciato neppure una singola parola. Vedendo Feng Yue mezzo morto, scagliato a decine di metri di distanza, e la voragine nel terreno di fronte a Yun Che, tutti erano rimasti agghiacciati. Stavano fissando Yun Che come se fosse un mostro!


L'abilità in cui eccelleva Feng Yue era la difesa. Non aveva attaccato e aveva concentrato tutta la sua Profound Energy in una tecnica difensiva, usando perfino una tecnica proibita, eppure Yun Che era riuscito a ferirlo gravemente con solo tre mosse. Nessuno dubitava che se non fosse stata una sfida in cui uno dei due attaccava e l'altro si difendeva, ma una vera battaglia, Feng Yue sarebbe stato comunque sconfitto da Yun Che, forse anche più velocemente e riducendolo in condizioni ancora peggiori!


Un ragazzo al decimo livello del Nascent Profound Realm aveva battuto senza difficoltà un avversario al terzo livello del True Profound Realm! Quello non era un semplice divario di tre livelli, erano in due Realm differenti. Tutti gli spettatori inizialmente avevano immaginato che un risultato del genere fosse totalmente impossibile! Ma era davvero successo, proprio davanti ai loro occhi, stravolgendo tutto quello che credevano di sapere.


Qin Wuyou, che era rimasto nel padiglione, si era già alzato in piedi. Con la sua Profound Strength all'Earth Profound Realm e lo status di Istruttore del Palazzo Centrale, aveva una grande esperienza. Di solito era impassibile, eppure in quel momento era rosso in volto. Aveva finalmente iniziato a capire perché Lan Xueruo avesse insistito così tanto nella sua scelta... le Monarch Heart Secret Art, in grado di esaminare il cuore di una persona e predire a grandi linee il suo potenziale, erano davvero degne della loro fama.


“Eheh eheh, questo marmocchio che ci hai portato è davvero incredibile.”


Alle spalle di Qin Wuyou, si avvicinò un uomo di mezza età con una barba lunga fino al petto e un abito verde. Il suo aspetto era molto simile a quello di Qin Wuyou, ma sembrava leggermente più giovane. Rimase in piedi accanto a Qin Wuyou e guardò Yun Che, ancora sul palco, con uno sguardo soddisfatto.


“È stato selezionato personalmente dalla Principessa Cang Yue.” disse lentamente Qin Wuyou.


“Oh?” l'uomo di mezza età si mostrò un po' sorpreso, poi annuì lievemente e si mise a riflettere con attenzione.


Yun Che, ancora sul palco, era già da parecchio al centro dell'attenzione. Specialmente i nuovi allievi che avevano appena superato la valutazione; maschi o femmine, tutti lo guardavano con occhi carichi di ammirazione fanatica. Gli studenti che poco prima erano stati trattati come spazzatura da Feng Yue lo fissavano come se fosse un idolo; tutti loro provavano gratitudine e in un certo senso sentivano di essere stati vendicati. Yun Xiaofan si alzò in piedi, testardo; anche se doveva sopportare un dolore lancinante, rivelò un sorriso piacevolmente sorpreso e si rivolse verso Yun Che, come in adorazione.


Passò molto tempo prima che Sikong Du riuscisse a superare lo shock. Gli altri potevano non rendersene conto, ma lui sapeva bene quanto fosse resistente la Barriera Profound Blood di Feng Yue. Anche qualcuno come lui, al decimo livello del True Profound Realm, non sarebbe riuscito a spezzarla in un solo colpo, se non si fosse impegnato a fondo.


Non c'era da stupirsi che l'Istruttore Qin tenesse così tanto a lui e che fosse venuto di persona a assistere al suo esame. Essere in grado di colpire con una forza così terrificante pur trovandosi al decimo livello del Nascent Profound Realm... era impossibile non venir sbalorditi dal talento di quel ragazzo... i consigli e gli avvertimenti che gli aveva dato poco prima erano completamente inutili.


Yun Che diede un'occhiata a Feng Yue per un breve istante, poi fece scivolare lo sguardo sulla folla e infine fissò Ao Yan.


Quando Feng Yue era stato scagliato in aria, Ao Yan era impallidito di colpo. In quel momento, quando incrociò lo sguardo gelido di Yun Che, tremò da capo a piedi e senza rendersene conto indietreggiò di un paio di passi, in preda al panico. Il suo volto era carico di paura e dalla sua fronte colavano rivoli di sudore.


Yun Che rise con sdegno e distolse lo sguardo. Si voltò verso l'Istruttore Qi, dall'espressione sconvolta, e disse in tono allegro: “Istruttore Qi, siete stato testimone di ciò che è successo, dall'inizio alla fine. Questo 'Patto delle Tre Moss' tra me e Feng Yue, dovrei averlo vinto io, giusto? In base all'accordo che avevamo stretto, da ora in poi ogni volta che ci incontreremo Feng Yue dovrà camminare sulle mani. Tutti voi miei amici qui presenti, per favore, siatene testimoni.”


L'Istruttore Qi assunse per qualche secondo un'espressione combattuta. Strinse i denti e disse, facendosi forza: “Yun Che! Anche se sei il vincitore... questa doveva essere solo un'occasione per imparare, eppure sei stato così violento! Con un carattere così maligno, come puoi diventare un allievo del mio Palazzo Profound Blue Wind!”


“Ah...” Yun Che rise, sprezzante, e rispose con leggerezza: “La mia Profound Strength è solo al decimo livello del Nascent Profound Realm e Feng Yue è al terzo livello del True Profound Realm. Tra noi due c'è una differenza enorme, quindi non avevo alcun motivo per trattenermi, no? Del resto, come avrei potuto prevedere che pur avendo una Profound Strength così forte, Feng Yue sia solo un idiota che non è nemmeno in grado di resistere all'attacco di un avversario al Nascent Profound Realm; potete davvero incolparmi per quello che è successo? Inoltre, anche Feng Yue poco fa ha detto che quando due studenti si affrontano, rimanere feriti è assolutamente normale e, Istruttore Qi, voi stesso gli avete dato ragione. Feng Yue ha ferito gravemente Yun Xiaofan, eppure non lo avete affatto rimproverato. Ora che io ho ferito Feng Yue mi criticate e dite persino che non sono posso diventare un discepolo del Palazzo Profound Blue Wind. Questa è un po' un'esagerazione, no?”


L'Istruttore Qi era un insegnate del Palazzo Profound Blue Wind, dopotutto. In quanto studente, persino un allievo del Palazzo Interno non sarebbe stato disposto offendere di sua spontanea volontà un istruttore; i discepoli del Palazzo Centrale e del Palazzo Esterno non ci avrebbero mai nemmeno pensato. Ma che carattere aveva Yun Che? A chiunque lo rispettasse dava rispetto. Ma a chiunque non lo rispettasse, anche se si fosse trattato di un Dio, non avrebbe dato nemmeno un briciolo di rispetto. Perché mai l'Istruttore Qi avrebbe dovuto pensare che Yun Che, che di lì a poco sarebbe diventato uno studente del Palazzo, non avrebbe avuto il coraggio di scansare le accuse e ridicolizzarlo di fronte a tutti? 


Inoltre, tutto quello che aveva detto era sensato, il ragionamento non faceva una piega, non aveva tralasciato nulla ed era riuscito a mettere all'angolo l'Istruttore Qi, impedendogli di trovare una risposta. Poté solo rimanere fermo, rosso dall'imbarazzo e trattenere la rabbia senza avere possibilità di reagire.


Sikong Du si fece avanti e disse con un sorriso radioso: “Anziano Qi, questa valutazione, Yun Che l'ha ovviamente superata, giusto? Yun Che è anche stato il vincitore del 'Patto delle Tre Mosse' che aveva stretto con Feng Yue, e tutti i presenti possono esserne testimoni. Credo che l'Istruttore Qi, saggio e giusto, non abbia alcuna obiezione. Bisogna aggiungere anche che Yun Che ha sconfitto Feng Yue durante l'esame, quindi oltre a essere ammesso al Palazzo Profound Blue Wind ha anche diritto a diventare immediatamente un membro del Palazzo Centrale. L'Istruttore Qi non dovrebbe avere obiezioni nemmeno su questo, no? Per quanto riguarda i rimanenti test della capacità di combattimento, dal momento che Feng Yue è rimasto seriamente ferito, questo umile discepolo può sostituirlo e completare gli esami; che ne pensate, Istruttore Qi?”


L'Istruttore Qi aveva uno sguardo dubbioso. Trattenne il fiato per un po' e riuscì a rispondere seccamente solo con uno sbuffo: “Umpf”. Era successo tutto nella Piazza Centrale sotto lo sguardo di una grande folla. Anche se voleva proteggere Feng Yue, per lui era impossibile punire o ostacolare Yun Che. Altrimenti avrebbe rischiato la sua posizione nel Palazzo Profound Blue Wind.


Diventare immediatamente un membro del Palazzo Centrale? Esclamazioni di sorpresa giunsero da tutto il pubblico. Erano tutti invidiosi, specialmente chi era nel Palazzo Profound Blue Wind da parecchio ed era rimasto bloccato al Palazzo Esterno senza riuscire ad entrare nel Palazzo Centrale. Al Palazzo Profound Blue Wind, per entrare nel Palazzo Centrale si doveva avere una Profound Strength almeno al terzo livello del True Profound Realm; Feng Yue poteva essere considerato tra gli allievi più deboli di tutto il Palazzo Centrale. Sebbene fosse solo al decimo livello del Nascent Profound Realm, Yun Che aveva sconfitto Feng Yue di fronte a tutti, quindi senza alcun dubbio era abbastanza forte da guadagnarsi l'accesso al Palazzo Centrale.


Proprio in quel momento, dalla folla giunse un tonante ululato:


“Fuori dai piedi! Chi di voi è Yun Che! Porta subito qui il culo!”


Da dove provenivano le grida, qualcuno si stava facendo largo tra la folla.  Era arrivato un uomo di circa vent'anni, alto e muscoloso. Dietro di lui inaspettatamente c'era Murong Ye. L'intera metà destra del volto di Murong Ye era gonfia; la ferita aveva smesso di sanguinare, ma era ancora aperta e faceva impressione. Quando vide Yun Che in piedi sul palco, Murong Ye lo fissò con gli occhi spalancati e lo indicò: “Cugino! È lui, è stato lui a colpirmi!”


“La fascia sul braccio di quella persona... anche lui è uno studente del Palazzo Interno!”


“È Murong Yi, classificato settantatreesimo nella Classifica Celeste! Cosa succede... gli allievi del Palazzo Interno spariscono per la maggior parte dell'anno, eppure oggi ne sono spuntati fuori due!”


“Ho sentito dire che il padre di Murong Yi è il Maresciallo del Settore Settentrionale! Non ha solo un talento spaventoso, ma anche un'influenza mostruosa... sembra essere venuto per Yun Che? Yun Che non può averlo offeso, vero?”


“Offendere un allievo del Palazzo Interno, che è anche figlio del Maresciallo del Settore Settentrionale; avrà un bel po' di problemi.”


Guardando dove indicava il dito di Murong Ye, Murong Yi diede una breve occhiata a Yun Che, poi con un balzo salì sul palco. Squadrò con freddezza Yun Che: “Allora sei tu Yun Che?”


“Esatto.” Quando aveva visto Murong Ye, Yun Che aveva capito cos'era successo. Qin Wuyou poco prima gli aveva detto del cugino di Murong Ye, Murong Yi... e in effetti, dopo che aveva pestato quell'inutile scarto, quello si era comportato esattamente come un ammasso di spazzatura ed era corso via, piangendo e urlando, in cerca dell'aiuto di qualcuno di più forte.


“Sei stato tu a colpire la sua faccia?” Murong Yi indicò Murong Ye e interrogò Yun Che in tono cupo.


“Esatto, sono stato io a colpirlo.” Ammise Yun Che con calma assoluta.


“Molto bene.” Murong Yi annuì lentamente. I suoi occhi si illuminarono all'improvviso e scattò in avanti, lasciando dietro di sé una violenta folata di vento. La sua mano destra puntò verso la gola di Yun Che. 


Non appena Murong Yi si mosse, un'ombra lo raggiunse da lato. Ci fu un'esplosione di Profound Energy e il palmo di una mano colpì il braccio destro di Murong Yi. Con un “Bang!”, entrambi furono sbalzati all'indietro. Da dove erano entrati in contatto, risuonò uno scoppio e il palco di pietra alto un metro si ruppe di netto. Una crepa larga mezzo piede si diffuse rapidamente fino ai bordi del palco, dividendolo esattamente al centro.


Ci fu una folata di Profound Energy che quasi fece cadere Yun Che. Era scioccato: quelli erano proprio due discepoli del Palazzo Interno! Anche solo i risultati secondari dei loro attacchi contenevano una quantità stupefacente di forza.


Murong Yi atterrò sul bordo del palco e quasi cadde. Alzò improvvisamente lo sguardo, fissò la persona che lo aveva attaccato e gridò: “Sikong Du, questo cosa significa?”





