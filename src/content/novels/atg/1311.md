---
title: Capitolo 1311 – Come Cadere in un Sogno
pubDate: 2025-02-27T08:14:48.772Z
tags:
    - atg
---


<em><strong>CAPITOLO SPONSORIZZATO, ringraziamo FEDERICO!
9 in coda,
0/10 donazione</strong></em>


<em>-Schadenfreude</em>


Yun Che sussultò e poi si ricompose mostrando un sorriso forzato: "Signora Shen Xi, a quanto pare sa proprio... come scherzare."


"Maestra..." Anche He Ling era sbalordita da queste parole.


"He Ling." Shen Xi spostò lo sguardo in lontananza. "Puoi andare. Ho qualcosa di cui parlare con Yun Che. Dopo un po', non importa cosa accadrà, non potrai avvicinarti a noi, capito?"


Yun Che: "...?"


"Capito," He Ling si alzò mentre si ritirò velocemente, ancora confusa.


Shen Xi si girò e ritornò nella misteriosa e piccola capanna. Fu solo dopo che era quasi entrata che la sua voce indistinta e da sogno risuonò: "Seguimi."


Questa capanna era la sola struttura esistente nella Terra Proibita del Samsara. Yun Che era stato qui per quasi due mesi, ma non aveva mai avuto il permesso di entrarci prima. In effetti non si era nemmeno avvicinato a questo posto.


Non solo lei, perfino He Ling, che era stata qui per tre anni, non ci aveva mai messo piede dentro.


Così fu con stupore che Yun Che entrò lentamente nella casetta.


All'inizio pensava che avesse un aspetto molto piccolo, ma che contenesse un vasto mondo indipendente, proprio come il Palazzo degli Dei Stellari di Jasmine. Ma, con suo stupore, notò che era proprio una capanna completamente ordinaria.


Era decorata in modo estremamente semplice e c'era solo un letto di bambù verde giada al centro, a parte questo, non c'era nient'altro dentro.


Yun Che iniziò ad agitarsi... Sicuramente non era una semplice capanna. Era la dimora di Shen Xi, un posto che era proibito perfino per He Ling.


Lui invece era una persona per cui aveva fatto un'eccezione e che era in debito con lei per aver rimosso il Marchio Spirituale del Suicidio. Così perché l'avrebbe invitato qui?


"Credi che abbia scherzato?" Chiese girandosi.


In realtà Yun Che avrebbe preferito che rimanesse voltata. Il bagliore bianco avvolgeva il suo corpo ed era una bellezza celestiale; anche se non poteva vederla negli occhi prima, non aveva osato guardarla direttamente per paura di profanarla.


Nemmeno di fronte a Mu Xuanyin era stata così intensa questa sensazione.


"Non oso questionare le sue parole, è solo che..." Yun Che distolse lo sguardo, ma dopo aver riflettuto per un po', alla fine trovò il modo di esprimersi con più tatto: "Solo che le mie abilità sono troppo inferiori, così temo che non potrò soddisfare le aspettative che ripone in me."


<em>Io... potrò liberarmi dell'influenza del Regno del Brahma del Monarca Celeste?</em>


Se ci fosse stata un'altra persona di fronte a lui, Yun Che avrebbe risposto da tempo con: "Non è nemmeno uno scherzo, a questo punto sono complete stro***te."


"Sigh." La risposta di Yun Che fece sospirare con compassione Shen Xi. Era molto debole, ma Yun Che poteva percepire della delusione in esso.


"Sai perché ho lasciato che Ling'er si calmasse per un mese e sono stata disposta a dirtelo solo oggi?" Chiese.


Yun Che scosse la testa.


"Quel mese non era per Ling'er." Guardò Yun Che e, tra la luce nebbiosa, nessuno poteva vedere il cambiamento nel suo sguardo: "Era per te."


"...Me?"


"Dopo un mese di tempo, il Marchio Spirituale del Suicidio è stato separato completamente dal tuo corpo e dalla tua anima. D'ora in avanti, finché il mio potere continuerà a scorrere nel tuo corpo, non si attiverà più e inizierà a scomparire poco a poco. È solo che questo processo è piuttosto lungo." Disse Shen Xi.


Durante questo periodo di tempo, il Marchio Spirituale del Suicidio non si era attivato molto e ogni volta che lo faceva, il dolore sarebbe stato inferiore. Sentendo queste parole, Yun Che si rilassò sempre di più e disse con profonda gratitudine: "Signora Shen Xi, non mi dimenticherò mai di ciò che ha fatto per me. Solo che... cos'ha a che fare con He Ling?"


"Se He Ling non si fosse inginocchiata e avesse implorato che tu rimanessi, non avrei fatto un'eccezione permettendoti di rimanere. Quindi è stata He Ling a salvarti la vita, no?" Disse Shen Xi."


"Sì, He Ling è come la signora, siete entrambe mie benefattrici e sarò in debito con voi per il resto della vita." Disse Yun Che annuendo con sincerità.


"Quindi aiutarla a vendicarsi sarebbe il modo migliore per ripagarla." Shen Xi disse quelle parole, parole che non sarebbero dovute provenire dalla sua bocca. "Il marchio ti è stato inflitto da Qianye Ying'er. Credo che non dimenticherai mai quanto dolore e sofferenza ti ha causato. Quindi ora provi risentimento nei suoi confronti e hai un'ostilità irrisolvibile con il regno del Monarca del Brahma Celeste. Quindi aiutarla a vendicarsi è come aiutare te stesso."


Yun Che in effetti odiava moltissimo Qianye Ying'er. Era la donna più terrificante che avesse mai incontrato ed era la sola che gli aveva fatto desiderare di morire.


Tuttavia, il divario tra di loro era semplicemente troppo grande. Inoltre non doveva affrontare solo lei, era sostenuta anche dal suo regno sovrano! Il più forte della Divina Regione Orientale, un'enorme organizzazione che nessuno avrebbe osato irritare!


Scuotere il Regno del Monarca del Brahma Celeste? Vendicarsi?


Nemmeno gli altri tre regni sovrani osavano farlo, né potevano, figuriamoci lui da solo.


"Vorrei davvero vendicarmi e la prima cosa che farei sarebbe umiliarla... coff, coff, coff, coff, intendo che ridurre in polvere le sue ossa, ma..." Yun Che scosse la testa: "Sono solo una piccola figura nata nei piani inferiori. Sono privo di supporto, non ho influenza e il mio potere è... In confronto a Qianye Ying'er, non sono nemmeno una piccola formica, figuriamoci per il regno del Monarca del Brahma celeste."


"Così non riesco a capire le sue parole."


In teoria lui apparteneva ad un setta, ma paragonare la setta della Divina Fenice di Ghiaccio al regno del Monarca del Brahma era come mettere a confronto una lucciola con il sole. Inoltre sicuramente non avrebbe coinvolto il suo setta in questo guaio.


Yun Che aveva finito di parlare, ma Shen Xi non rispose per molto tempo. Tra la luce bianca, Yun Che poteva sentire lievemente che Shen Xi lo stava guardando in silenzio.


Questo bizzarro silenzio continuò per molto tempo prima che lei chiedesse: "Se potessi esaudire un tuo desiderio ora, cosa chiederesti?"


"..." Dopo averci pensato per un po', Yun Che disse: "Vorrei tornare nel mondo dove sono nato."


La luce bianca pulsò lievemente e dopo ci fu un sospiro. Stavolta il sospiro fu ancora più lungo e la delusione che emanava ancora più palpabile.


"Perché non hai pensato subito a possedere un potere che potrebbe fare inchinare l'interno universo, un potere che nessuno può sfidare? Così potresti realizzare qualunque desiderio, potresti ottenere tutto ciò che vuoi e andare dove vuoi, senza preoccuparti di nulla."


"..." Yun Che rimase sbalordito, poi scosse la testa e disse: "Questa in effetti è una fantasia che tutti hanno... ma alla fine, è solo una fantasia. Ciò che desidero di più è tornare nel mondo in cui sono nato. Prima di partire nel Regno degli Dei, ho giurato che sarei tornato velocemente. Sennò penseranno che mi sia accaduto qualcosa e li farei preoccupare."


Mancavano meno di due anni al limite di tempo entro cui sarebbe dovuto tornare... invece era intrappolato qui e non solo non poteva tornare, ma non avrebbe nemmeno osato mandare notizie di sé.


"Per gli altri in effetti è una fantasia irrealizzabile. Ma... credi davvero che tu, che detieni il potere divino del Dio della Creazione, sia solo una fantasia?" Chiese piano.


Yun Che fu stupefatto da quelle parole e cambiò lievemente espressione.


Shen Xi continuò a parlare: "Conosco tutti i tuoi segreti. Questo include la tua eredità del Dio Malvagio, la tua Perla del Veleno Celeste, la tua anima del Dio Drago e la tua Spada Devil Slayer."


"...!!" Le pupille di Yun Che si contrassero lievemente mentre tremava. Tutti i suoi segreti più importanti erano stati svelati uno dopo l'altro dalla donna. Si sentì completamente nudo di fronte a lei.


"Lei... Gliel'ha detto Qingyue?" Yun Che si tese mentre faceva questa domanda. Ma una volta dette queste parole, escluse questa possibilità... Anche se Qingyue aveva scoperto dell'eredità del Dio Malvagio da Qianye Ying'er, non sapeva della Perla del Veleno Celeste, dell'anima del Dio Drago e della Spada Devi Slayer.


Solo Jasmine sapeva dell'anima e della spada Devil Slayer, nemmeno Mu Xuanyin lo sapeva.


Perché conosceva tutti questi dettagli? Che potesse davvero vedere tutto?


"Non c'è bisogno di essere così sorpreso e hai ancora meno motivi per agitarti." Disse con tono tenue Shen Xi. "Non desidero nulla di ciò che possiedi e sicuramente non ti farò del male."


"Sono in debito con lei, quindi naturalmente... non mi farà del male." Disse Yun Che, ma era ancora scosso e gli era difficile calmarsi.


"Non c'è bisogno di dubitare della forza del regno del Monarcha del Brahma, né nessuno oserà farlo. Si può dire che il regno stellare più forte sia controllato dalla razza umana. inoltre la sua potenza è esistita da molto tempo. Da quando è diventato un regno sovrano, è sempre stato il regno stellare più formidabile nella Divina Regione Orientale e nessun altro è riuscito a superarlo. Perfino l'Antenata Eternità che possedeva il Gelido Cuore di Vetro non è riuscita a permettere al suo regno di superarli."


"È sempre stato stabile."


"Sai perché è così forte e come ha mantenuto una forza del genere?"


Yun Che scosse la testa, era solo un novellino che era stato nel Regno degli Dei per tre anni, quindi la sua comprensione dell'universo era estremamente limitata.


"Perché ogni persona nel Regno del Monarca Brahma, dal più debole coltivatore fino al suo sovrano hanno tutti un'ambizione incredibilmente forte! Un'ambizione a perseguire la via del mistero, una posizione, potere e influenza. Inoltre le loro convinzioni e credenze hanno motivato ogni loro generazione."


"Am... bizione?" Le sopracciglia di Yun Che fremettero. L'aveva già sentito da Mu Xuanyin, ogni persona del regno del Monarca del Brahma Celeste era completamente ossessionata dalla via del mistero. L'intero universo sapeva che non esisteva nessuno di inutile in quel regno sovrano.


"In quanto ad aspetto, via del mistero, influenza e posizione, Qianye Ying'er può essere definita al pinnacolo, perfino al picco di ogni esistenza in questo universo. Ma nonostante abbia raggiunto questo livello, non ha mai smesso di continuare ad accumulare potere. In effetti ha provato a rompere i limiti della sua attuale coltivazione e per farlo non ha badato a spese, usando ogni mezzo e disposta a correre qualsiasi rischio... Durante questi anni è stata anche la persona che è entrata di più nel Regno dell'Inizio Assoluto."


Yun Che: "..."


"Perché ti ha attaccato? E perché non ha esitato ad infliggerti il Marchio Spirituale del Suicidio?" Shen Xi continuò: "Era perché possedevi qualcosa che desiderava, qualcosa che poteva esaudire le sue ambizioni."


"Il potere divino del Dio della Creazione, la Perla del Veleno Celeste, la vera anima di un Dio Drago Primordiale... Sono tutte cose che persone al livello di Qianye Ying'er desiderano ardentemente, ma non riescono ad ottenerle nemmeno dopo averci dedicato tutta la vita. Eppure le hai tutte tu e mi dici che queste parole sono solo una fantasia per te?"


Queste parole agitarono Yun Che, ma non troppo. Ansimò, le sue palpebre fremettero, ma il suo tono rimase calmo. "Signora Shen Xi, capisco ciò che sta dicendo e sono ben consapevole di possedere tutto questo, ma... alla fine non sono Qianye Ying'er, né voglio diventare come lei."


"Inoltre ciò che possiedo in effetti mi ha dato una nuova vita e mi ha permesso di ottenere molto, ma allo stesso tempo mi hanno portato innumerevoli calamità... come adesso. Così ci sono state molte volte che ho desiderato di essere più normale, così da non dover scappare e nascondermi come un cane sconfitto."


Disse queste parole con convinzione. Anche se era davvero impareggiabile nel continente del Cielo Misterioso, alla fine non era stato un risultato a cui aveva puntato. Rise con amarezza: "Sicuramente le mie parole l'hanno delusa ancora di più."


Shen Xi scosse lievemente la testa: "Yun Che, in effetti sei fuori dal normale. Chiaramente possiedi il talento più grande al mondo, eppure non hai l'ambizione che dovresti avere."


Queste parole erano quasi uguali a quelle che Xia Qingyue aveva detto a Mu Xuanyin.


"Ogni anno innumerevoli coltivatori ascendono nel Regno degli Dei. Forse vogliono vedere un mondo più ampio o forse perseguono una via del mistero ancora superiore. Ma nel momento in cui si stabiliscono nel Regno degli Dei e si trovano in un piano ancora superiore, non esitano ad abbandonare tutto ciò che avevano prima... Anche i loro genitori e amici, le loro spose e figli. Non solo si sarebbero sbarazzati da tutte queste distrazioni, ma da qualsiasi interferenza che potrebbe pesare su di loro."


"Tuttavia tu non hai mai pensato di farlo. Al contrario, sono ancora la tua preoccupazione più grande. È il tuo più grande punto debole e difetto... e forse, anche il tuo più grande merito. Inoltre è qualcosa che probabilmente non cambierà mai, no?"


Yun Che annuì senza esitare: "Abbandonare tutto per perseguire un livello superiore... è qualcosa che non potrò mai fare."


"Va bene anche questo." Disse Shen Xi annuendo lievemente. "Non si può cambiare così facilmente il proprio stato mentale e la vera ambizione non può nascere grazie a qualche consiglio."


"Per quanto riguarda aiutare He Ling a vendicarsi del Regno del Monarca del Brahma Celeste... non ne discuteremo per ora."


"..." Yun Che non sapeva come rispondere al momento. Shen Xi lo aveva portato qui e aveva detto molte stranezze, ma non gli aveva ancora detto il vero motivo per cui l'aveva portato qui.


In quel momento Shen Xi fece qualcosa di completamente inaspettato.


Stese il braccio morbido, ancora più splendido delle lune e delle stelle e picchiò un dito sul suo petto.


Sotto lo sguardo sconvolto di Yun Che, la luce bianca attorno a Shen Xi... scomparì silenziosamente.


Da innumerevoli anni non aveva rivelato la sua figura fino ad oggi e Yun Che aveva pensato che non avrebbe mai visto il suo vero aspetto. All'improvviso però si era mostrata di fronte ai suoi occhi.


Yun Che si sentì travolgere lo spirito, come se ci fosse stata un'esplosione nella sua anima. Rimase fermo, completamente stordito. Non disse nulla, né cambiò espressione e il suo sguardo rimase fisso... come se il tempo si fosse fermato all'improvviso.


Non c'erano altre decorazioni, né gioielli o perle, stava indossando soltanto un puro e semplice abito bianco. I suoi lunghi capelli le arrivavano alla vita, non erano legati in nessun modo, ricadevano semplicemente sulle sue spalle e sulla sua schiena, rilasciando una lucentezza gentile.


Sembrava che tutto il resto del mondo fosse svanito, mentre Yun Che era rimasto completamente allibito. Rimaneva solo la fata celestiale più illusoria di un sogno. Non c'erano altre luci, né poteva pensare a cosa dire... Sembrava che ogni splendido colore e anche la più bella illusione fossero pallide ombre di fronte a quella donna celestiale.


I suoi occhi sembravano un limpido lago blu, ma allo stesso tempo parevano contenere un buco nero che potevano divorare ogni cosa. Ma erano abissi in cui uno sarebbe entrato volentieri, anche se ci sarebbe dovuto rimanere per sempre.


Yun Che non aveva mai creduto di stare sognando ad occhi aperti più di oggi. Perché non riusciva a credere che ci fosse una donna così splendida in questo universo.


"Sono bella?" Chiese piano. Una voce celestiale ancora più gentile di una brezza fresca risuonò nell'aria, rendendo ancora più incredulo Yun Che.


"Bel... la..." Disse con tono stordito. Era completamente incantato. Sembrava che fosse stato risucchiato in un'illusione da cui non poteva scappare e in cui avrebbe voluto rimanere per sempre.


"Allora..." Shen Xi si avvicinò lentamente, fermandosi solo a mezzo passo di distanza. Le sue splendide labbra dissero in modo allettante: "Allora perché non mi spingi giù, mi strappi via i vestiti e fai di me ciò che vuoi?"
                                


                                



