---
title: Capitolo 1313 – Energia Misteriosa della Luce
pubDate: 2025-02-27T08:14:48.773Z
tags:
    - atg
---


<em><strong>Capitolo Sponsorizzato! Grazie mille Federico! 7 in coda, 0/10 donazione</strong></em>


<em><strong>-Alstor</strong></em>






Quando finalmente Yun Che si svegliò, era già il giorno seguente.


Una volta che i praticanti del mistero raggiungevano la Via Divina, dormire non serviva praticamente più a nulla. Ma l’aura della Terra Proibita del Samsara era semplicemente troppo pura e rilassante. Quindi, dormire in quel luogo era senza dubbio un’esperienza incredibilmente piacevole e confortevole. Yun Che aveva dormito per più tempo durante quei due mesi che in tutti e tre gli anni che aveva trascorso nel Regno della Canzone Glaciale.


Mentre si riprendeva dal sonno, nella sua mente riaffiorarono l’aspetto celestiale di Shen Xi, impresso nel profondo della sua anima, e tutto ciò che era successo. Si tirò subito su a sedere e fissò un punto lontano con lo sguardo perso nel vuoto. Passò parecchio tempo prima che si riprendesse.


All’interno della silenziosa ed elegante casetta di bambù, il letto disfatto sotto di lui, le tracce di sporco che avevano lasciato e l’odore nell’aria… erano le prove del fatto che era successo tutto per davvero e non era stato solo un suo stupendo sogno.


Rimase seduto, assolutamente incredulo, e passò quasi metà giornata prima che finalmente si riprendesse e tirasse silenziosamente un sospiro.


Era successo tutto per davvero, aveva davvero preso Shen Xi e… aveva davvero preso Shen Xi, la sua salvatrice per cui provava grande rispetto e ammirazione, e…


Aspettate, non era andata esattamente così, sarebbe molto più corretto dire che era stata Shen Xi a portarsi a letto lui, non il contrario!


Aveva visto ogni centimetro del corpo della donna più bella del mondo e aveva trascorso un giorno e una notte incredibili e inimmaginabili.


Inoltre, tutto ciò che pensava di sapere su Shen Xi era stato completamente ribaltato.


Inizialmente, ai suoi occhi Shen Xi era una sacra fata celeste, che viveva in un piccolo paradiso, e la cosiddetta purezza di tutte le più immacolate fanciulle mortali messe insieme non avrebbe comunque raggiunto neppure un centesimo di quella di Shen Xi… perché Yun Che aveva percepito nella sua aura una reale purezza e un sacro senso di santità.


Ma ora aveva scoperto di essere stato ancora una volta troppo ingenuo.


In fin dei conti, non era la fata celeste pura, santa e immacolata che lui pensava. Al contrario, sebbene in apparenza sembrasse indifferente e senza alcun desiderio, in realtà era una tentatrice demoniaca la cui lussuria non poteva essere soddisfatta.


Conosceva Shen Xi da solo due mesi, non avevano avuto nessun’altra interazione in passato, non c’era odio fra loro, e praticamente si vedevano solo per qualche minuto al giorno, siccome lei doveva tenere sotto controllo il suo Marchio Spirituale del Suicidio. Ciò che sapevano del loro passato e del loro carattere era molto poco e non si erano mai confidati l’uno con l’altra né avevano quasi mai parlato delle loro emozioni… e poi, lui l’aveva sempre vista come una sua Anziana e le si era sempre rivolto con rispetto.


Eppure, Shen Xi l’aveva sedotto, nonostante fosse un giovane giunto dal mondo esterno, dandogli il permesso di farle qualsiasi cosa volesse…


In effetti, alla fine era impossibile che al mondo esistesse una dea celeste davvero priva di qualsiasi desiderio. Persino una vera e propria fata celeste avrebbe comunque provato delle emozioni… e poi, considerando il volto dalla bellezza surreale di Shen Xi, se solo lei l’avesse desiderato, come avrebbe potuto esserci anche un solo uomo nell’universo capace di rifiutarsi di cadere in ginocchio sotto la sua gonna?


Aveva sedotto persino lui, un giovane giunto da poco, così apertamente. Quindi, doveva sicuramente… aver già avuto innumerevoli amanti nel corso degli anni.


Mentre tutto questo gli passava per la testa, Yun Che provava un grande stupore ed emozioni contrastanti. Si alzò dal letto di bambù e, proprio quando stava per uscire dalla casa, all’improvviso avvertì un brivido corrergli lungo la schiena e quasi cadde col sedere a terra.


Yun Che premette con una mano contro la parte inferiore della sua schiena, senza pensarci, poi sentì le gambe deboli e rigide… ripensò al giorno e alla notte che aveva trascorso spingendo contro il corpo di Shen Xi, trasformandosi praticamente in una belva feroce e senza ragione. Neppure dopo i giorni subito prima della sua partenza per il Regno degli Dei, quando aveva gettato da tutte le parti senza trattenersi Cang Yu, Su Ling’er, Feng Xue’er e la Piccola Imperatrice Demoniaca per quattro giorni e tre notti si era sentito così stanco ed esausto.


Per non parlare del fatto che ora era al Divine Spirit Realm; era molto più forte e resistente di allora.


<em>Shen Xi… se cercasse di affascinarne uno, sicuramente anche un praticante della Via Divina potrebbe morire fra le sue gambe.</em>


<em>Giusto! Come diavolo ho fatto ad addormentarmi, tanto per cominciare? Possibile che mi sia sfogato così tanto con lei da aver completamente esaurito le mie energie?</em>


Mentre ripensava al corpo perfetto e meraviglioso di Shen Xi, sebbene fosse ancora debole sentì il sangue ribollirgli nelle vene e la temperatura del suo corpo si alzò. Respirò affannosamente, per poi costringersi a tenere sotto controllo tutti i desideri impuri che stavano nascendo nel suo cuore. Dopodiché, si preparò a usare la sua Energia Misteriosa per liberarsi della stanchezza che avvertiva.


Ma proprio quando stava per farlo, rimase totalmente stupito e senza parole… nei suoi occhi brillava uno strano bagliore d’incredulità.


Il suo corpo conteneva inaspettatamente un nuovo tipo di energia, che non gli apparteneva.


Era un’energia incredibilmente calma, pura e immacolata. Non appena la sua mente entrò in contatto con quell’energia, il suo cuore venne scosso da un chiaro e intenso senso di “sacralità”.


<em>Questo è…</em>


Anche se non era esattamente la stessa, quell’aura era comunque familiare a Yun Che, perché circa due anni prima ne aveva ottenuta una quasi identica dal corpo di Mu Xuanyin.


Era uno Yin Vitale!


“Shen Xi… era… vergine?” mormorò Yun Che sovrappensiero e, per quanto ci provasse, non riuscì comunque a crederci.


Ai suoi occhi Shen Xi all’inizio era santa e fatata, poi si era trasformata in una tentatrice, solo in apparenza casta, ma in realtà impossibile da saziare e soddisfare. Ma l’energia dello Yin Vitale all’interno del suo corpo l’aveva ancora una volta scioccato terribilmente, confondendolo.


<em>Si può sapere cosa sta succedendo…</em>


La presenza di quello Yin Vitale era la prova che Shen Xi non fosse mai stata violata da nessun altro uomo. Quindi, fino al giorno prima, era davvero immacolata come una fata pura e santa.


Quindi, perché aveva fatto delle cose del genere con lui… e perché lo aveva persino fatto prendendo l’iniziativa…


Perché avrebbe dovuto farlo?


Mentre Yun Che era perso nei suoi pensieri, all’improvviso sentì pulsare violentemente la parte inferiore del suo addome. Poi, avvertì un’energia incredibilmente calda e delicata nascere nel suo corpo, che emise un flusso di Energia Misteriosa altrettanto confortevole. Si diffuse rapidamente in ogni angolo del suo corpo, riversandosi all’esterno.


Prima ancora che Yun Che potesse reagire, era stato completamente avvolto da un velo di opaca luce bianca.


Era pura luce bianca… esattamente come quella che avvolgeva Shen Xi. Tuttavia, era ben lontana dal possedere la sua stessa profonda sacralità.


Yun Che sollevò lentamente una mano e, con un suo semplice pensiero, una sfera di energia bianca si formò fra le sue dita.


Era una luce perfettamente candida, senza alcuna impurità. Quella sfera di energia era molto delicata in confronto a una di fuoco, di ghiaccio o di elettricità… era ancora più delicata dell'Energia Misteriosa pura. Brillava silenziosamente, non si muoveva né sembrava avere alcun attributo offensivo. Inoltre, Yun Che poteva percepire chiaramente una sorta di “sacralità” nella sua aura.


Quella sfera di luce era nata dalla sua Energia Misteriosa. La osservò con attenzione e, semplicemente guardandola, il suo cuore cominciò lentamente a calmarsi. Persino lo stupore e la confusione che avevano scosso la sua mente, persino i pensieri impuri e gli impulsi che erano sorti in lui, tutto stava svanendo lentamente.


“Questo è… il potere della Signora Shen Xi.” Disse Yun Che fra sé e sé.


Xia Qingyue gli aveva detto che quello era un potere unico, che in tutto l’universo possedeva solo Shen Xi.


Attraverso il suo Yin Vitale, aveva davvero ottenuto in qualche modo quel suo potere unico e divino?


Che tipo di potere era, di preciso?


Non appena la luce bianca aveva cominciato ad avvolgere il corpo di Yun Che, il mondo all’interno delle sue Vene Misterioses era stato ricoperto da un velo lucente e brillante.


Prima il mondo all’interno delle sue Vene Misterioses era diviso in quattro parti: una rossa, una blu, una viola e una nera. In quel momento, quel mondo finalmente era stato tinto da un quinto colore, che rappresentava il quinto tipo di Energia Misteriosa che aveva ottenuto – quella della Luce.


Siccome quell'Energia Misteriosa della Luce non proveniva da un Seme del Dio Malvagio, non formò una propria sezione indipendente dalle altre nelle Vene Misterioses di Yun Che. al contrario, si diffuse leggermente fino a ogni angolo di quel mondo, tingendo ognuna delle altre parti con un’aura brillante e sacra.


Compresa la parte dell’Oscurità.


Ma in quel momento, Yun Che non sapeva ancora che quella fosse Energia Misteriosa della Luce. Non aveva neppure la più pallida idea di quanto fosse bizzarra la coesistenza di Energia Misteriosa della Luce e dell’Oscurità nelle sue Vene Misterioses, né di cosa implicasse davvero.


I cinque elementi di base avevano ognuno un proprio opposto, che li inibiva. Ma anche quando interferivano l’uno con l’altro, potevano comunque coesistere. Persino la più difficile delle combinazioni, quella tra fuoco e acqua, poteva essere comunque coltivata forzatamente.


Ma l’oscurità e la luce erano due elementi in totale conflitto l’uno con l’altro, due elementi che non avrebbero assolutamente mai dovuto coesistere. Secondo tutto ciò che si sapeva nel Regno degli Dei, e persino secondo ciò che si sapeva durante l’antica era degli Dei e dei Diavoli, quei due elementi non potevano in nessun modo affiancarsi l’uno all’altro.


Neppure il Dio della Creazione degli Elementi ci era mai riuscito.


Yun Che strinse i pugni e la luce bianca che stava brillando fra le sue dita e intorno al suo corpo scomparve all’istante. Non assorbì l’energia dello Yin Vitale di Shen Xi. Al contrario, ne nascose e restrinse l’aura, poi uscì dalla casa di bambù con emozioni contrastanti.


Appena aprì la porta di bambù, gli sembrò di aver aperto l’ingresso di un sogno. Con una sola occhiata, vide He Ling, ferma in piedi poco distante da lui, con lo sguardo fisso verso di lui. Non appena lo vide, saltellò agilmente fino ad arrivare di fronte a lui: “Yun Che, finalmente sei uscito.”


Yun Che sentì il suo cuore mancare un battito e, nonostante la sua faccia tosta, arrossì comunque, poi disse, riuscendo a mantenere la stessa espressione: “Tu… mi stavi aspettando qui?”


“Mn.” He Ling annuì con la testa: “La Maestra mi ha chiesto di dirti che avresti dovuto cercarla, una volta uscito.”


Indicò la direzione in cui si trovava Shen Xi. Poi, aprì la bocca, e sembrò volergli chiedere qualcosa, ma si fermò prima di farlo.


“Eh, d’accordo, vado subito.” Rispose frettolosamente Yun Che. Poi, se ne andò quasi scappando, siccome la sua unica paura era che He Ling gli chiedesse davvero qualcosa.


Mentre guardava Yun Che andarsene, sul delicato viso della ragazza comparve un’espressione sospettosa: <em>Lui e la Maestra sono rimasti lì per un giorno e una notte… si può sapere cosa stavano facendo mentre erano lì dentro?</em>


<em>E poi, perché la Maestra mi ha detto che… lui mi aiuterà a vendicarmi?</em>


Shen Xi era nel mezzo di un mare di fiori, la luce bianca che la avvolgeva ora nascondeva di nuovo la sua elegante bellezza che avrebbe fatto impallidire persino tutte quelle erbe spirituali. Quando percepì l’arrivo di Yun Che, si voltò verso di lui e gli disse gentilmente: “Ti sei svegliato.”


“…Mn.” Yun Che annuì, ma poi si accorse di non sapere cos’altro dire.


Shen Xi sembrava una fata ferma tra i picchi di una montagna, fra le nuvole. La sua voce era gentile e indifferente, la sua aura vaga e distante, al punto che nessuno avrebbe osato avvicinarsi per paura di profanarla.


Yun Che si sentì sopraffare dallo stupore… l’aveva davvero stretta a sé, sfogando senza freni tutti i suoi impulsi su di lei per un giorno e una notte?


“Ho già detto a He Ling che al momento non sei né abbastanza forte né abbastanza motivato per poterla aiutare.” Disse tranquillamente Shen Xi: “Ma non dimenticare che le devi la vita e non dimenticare ciò che hai detto, che questo è solo ‘per il momento’. Se davvero in futuro sarai abbastanza forte, quando porterai a termine la tua vendetta non dimenticarti di He Ling.”


Dopo aver finito di parlare, aggiunse a bassa voce qualche parola: “Tuttavia, quel giorno potrebbe arrivare molto presto.”


“…Sì.” Yun Che si costrinse a rispondere.


Shen Xi lo guardò e disse, con un tono delicato come la seta: “Nei prossimi giorni, assicurati di raffinare il mio Yin Vitale, se ne perdessi anche solo una minima parte sarebbe un vero peccato.”


Aveva pronunciato le quattro parole “il mio Yin Vitale” con una tale indifferenza che sembrava stesse parlando di qualcosa che non poteva essere più comune e ordinario.


“…” Yun Che rimase pietrificato, travolto da una vaga e indescrivibile nausea, non sapeva come rispondere a ciò che gli era stato appena detto e rimase in silenzio per parecchio tempo.


<em>Questa sensazione è davvero troppo strana. Shen Xi… che tipo di persona è…</em>


“Mi vuoi chiedere qualcosa?” domandò Shen Xi.


In effetti Yun Che aveva per la testa innumerevoli domande e incertezze, soprattutto riguardo al perché una dea ammirata dall’invero universo come lei si fosse concessa a lui… ma di fronte a quella figura celestiale, pura e immacolata, non riuscì a dire nulla riguardo a quell’argomento. Dopo essere rimasto a lungo con lo sguardo perso nel vuoto, alla fine distese una mano e un rivolo di brillante Energia Misteriosa bianca cominciò a brillare fra le sue dita: “Shen Xi… Signora Shen Xi, questo giovane vorrebbe chiederle cos’è esattamente quest’energia.”


Aveva trovato molto imbarazzante rivolgersi a lei chiamandola “Signora”.


Quando vide l'Energia Misteriosa bianca sopra la mano di Yun Che, inaspettatamente Shen Xi rimase senza parole per qualche secondo.


Yun Che rimase abbastanza scioccato dalla cosa e distolse lo sguardo, chiedendo: “Possibile che… ci sia qualcosa che non va?”


L’unica risposta che ricevette fu un lungo silenzio. Quando fu passato di nuovo parecchio tempo, l’aura di Shen Xi cominciò a fluttuare debolmente, poi mormorò fra sé e sé in tono distratto: “Perché questo potere è comparso anche in lui…”


Yun Che inarcò le sopracciglia e i dubbi nel suo cuore divennero ancora più profondi. Cercò di indagare ulteriormente: “Intende dire che questo non è un dono che lei ha deciso di concedermi?”


“…” Shen Xi rimase di nuovo in silenzio e parlò di nuovo solamente dopo circa venti secondi: “Questo potere è un tipo unico e particolare di Energia Misteriosa, che si chiama Energia Misteriosa della Luce.”
                                


                                



