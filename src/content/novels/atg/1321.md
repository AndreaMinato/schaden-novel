---
title: Capitolo 1321 – Arte Celeste della Tribolazione del Fulmine
pubDate: 2025-02-27T08:14:48.775Z
tags:
    - atg
---


<em>Capitolo regolare,
4 in coda,
0/10 donazione
-Schadenfreude</em>


Una figura apparì nel cielo della città imperiale Ventoblu. Feng Xue'er era avvolta da un ampio abito cremisi che svolazzava attorno a lei come una fiamma ardente. Fluttuò giù e poi atterrò. In un lampo attraversò la maggior parte della città.


Entrando nel palazzo, Feng Xue'er arrivò di fronte a Cang Yue, che la stava aspettando. L'imperatrice alzò la testa e sorrise lievemente: "Xue'er, sei arrivata."


Feng Xue'er sentì la preoccupazione nascosta nelle profondità dello sguardo di Cang Yue e aveva già capito la causa: "Sorellona Cang Yue, c'è stata un'altra invasione di bestie profound?"


Cang Yue piegò la testa: "È accaduta nella parte orientale della Terra Desolata e stavolta è piuttosto grande. Ho già mandato dei palazzi Profound Ventoblu, ma temo che la loro forza non sia sufficiente..."


"Capisco." Feng Xue'er aveva intuito immediatamente le intenzioni di Cang Yue, incluso il motivo per cui aveva mobilitato i coltivatori dei palazzi. "Manderò delle persone a sorvegliarli di nascosto. Se i membri dei palazzi Profound potranno sopprimere l'invasione da soli, sarebbe meglio. Sennò interverrà la mia gente, così la sorellona Cang Yue non dovrà preoccuparsi."


"Non è questo ciò che mi preoccupa davvero." Disse con un debole sospiro Cang Yue. "Questa è già la sesta volta nell'arco di sei mesi e l'ultima volta è accaduta quindici giorni fa. Queste bestie profound non solo lasciano i loro territori, ma il loro temperamento è diventato specialmente violento e irascibile... sono preoccupata che questo sia un brutto presagio."


"Lo penso anche io." Rispose Feng Xue'er. "Inoltre... anche io devo darti un'informazione importante. Solo sei ore fa c'è stata una invasione di Bestie Profound anche nel Regno Demoniaco Illusorio."


"Cosa?!" Cang Yue fu piuttosto scioccata dalla notizia.


"Il posto in cui è accaduto è ad est del Dominio Fiore di Nebbia... ed è la parte più ad est del Regno Demoniaco Illusorio."


Le sopracciglia delicate di Cang Yue si aggrottarono con preoccupazione mentre diceva: "Sembra che non sia una mera coincidenza."


La Nazione Ventoblu era localizzata nella parte orientale del continente del Cielo Misterioso. Inoltre il posto in cui erano scoppiate le invasioni di Bestie Misteriose era proprio la parte più ad est. Solo dopo la prima volta questi fenomeni avevano iniziato a diffondersi verso ovest.


Se fosse successo soltanto nella parte orientale della Nazione Ventoblu, non sarebbe stato così preoccupante, ma ora era avvenuto anche nei territori ad est del Regno Demoniaco Illusorio che erano estremamente lontani dal continente del Cielo Misterioso... Se c'era qualche motivo dietro, allora l'area di influenza di questo disastro era semplicemente troppo spaventosa.


Le due puntarono lo sguardo verso est allo stesso tempo e, anche se Feng Xue'er era già avanzata nella via del divino, era ancora inquieta.


"Domani discenderò personalmente nella Regione del Mare Orientale e ispezionerò un'area ampia cinquantamila chilometri. La sorellona Caiyi e la sua gente sta parlando della questione con molta serietà, così credo che presto scopriremo la verità. Non devi preoccuparti così tanto." Feng Xue'er cercò di consolarla.


"Mn... allora lascerò fare a voi."


Quando lasciò la città imperiale Ventoblu, lo sguardo di Feng Xue'er divenne più concentrato e serio.


Il motivo più probabile del cambiamento nel temperamento delle bestie profound era qualcosa che li faceva impaurire molto. Ma... Feng Xue'er era la prima persona che era avanzata nella via del divino nella storia del continente del Cielo Misterioso. Dato il suo attuale livello, nessuno al mondo poteva rivaleggiare con lei, quindi avrebbe dovuto individuare qualsiasi aura o energia capace di influenzare queste deboli bestie profound.


Ma aveva sondato personalmente ogni area in cui era avvenuta un'invasione, eppure non aveva scoperto nulla, né aveva percepito un'aura o un'energia anormale.


Questa sorta di quantità sconosciuta era indubbiamente la più terrificante e la faceva preoccupare più di Cang Yue e di chiunque altro.


"Dovrò controllare con cautela." Mormorò tra sé e sé Feng Xue'er. In quel momento sembrò ricordarsi di qualcosa, il suo sguardo puntò verso il distante est. "Il fratellone Yun ha detto che ad est del continente del Cielo Misterioso, a più di cinquecentomila chilometri c'è il continente continente Nuvola Azzurra... Che sia dovuto a quel luogo?"


Dopo aver finito di mormorare, stava per rivolgere lo sguardo altrove, ma scorse una stella cremisi brillare in lontananza.


Era stato solo un momentaneo bagliore, ma aveva un colore pungente come un ago, facendole distogliere istintivamente lo sguardo... Allo stesso tempo si sentì come se una parte della sua anima fosse stata infilzata mentre un gelo indescrivibile si diffondeva nel suo intero corpo.


Quello era...


Si girò di nuovo verso est... ma anche fissando a lungo il cielo, non vide più quella stella.


Aveva visto male?


Feng Xue'er chiuse gli occhi e il gelo che aveva permeato il suo corpo scomparì completamente. In seguito ripensò alla persona che aveva desiderato giorno e notte, riscaldando il suo cuore.


Erano già passati quattro anni...


Quando era rimasta nella Valle della Fenice in passato, non si era mai sentita sola, ma... questi quattro anni... le sembravano interminabili...


<em>Fratellone Yun, un altro anno e tornerai... Spero che tornerai a casa sano e salvo.</em>


.....


Divina Regione Orientale, Regno del Dio Drago, Terra Probita del Samsara.


Questa terra pura che era stata tranquilla e silenziosa fin dall'antichità, ora era sconvolta da esplosione causate da fulmini.


Yun Che fluttuava a mezz'aria, immerso in un mare color viola di saette. Con un cenno della sua mano, milioni di luci nitrirono e ringhiarono, ognuna di esse non solo sembrava sinistra e accecante, ma conteneva anche una potenza sconvolgente.


Un'enorme barriera bianca avvolgeva completamente Yun Che e non importava quanti fulmini la attaccavano, non crearono nemmeno una fessura nella protezione, figuriamoci un briciolo di danni nella Terra Proibita del Samsara.


Shen Xi portava un lungo abito bianco e stava di fronte alla barriera, una brezza occasionalmente sottolineava i suoi lineamenti attraenti. Il suo seno morbido era torreggiante, la sua pelle era bianca e lucida come il ghiaccio, e il suo viso era splendido come quello di una fata celeste. Stava osservando Yun Che, avvolta da luce sacra e irradiando una sacralità nobile e una purezza indescrivibile.


He Ling si avvicinò silenziosamente, teneva un bagliore di luce bianca in mano. In essa c'era la goccia di un liquido di piante spirituali, gli sforzi di un'intera giornata di He Ling. Guardò Yun Che e una strana luce increspò i suoi occhi: "Maestra, è davvero incredibile."


Shen Xi non distolse lo sguardo da Yun Che. Annuì lievemente dicendo: "In effetti è un mostro assoluto sotto ogni aspetto."


"La maestra recentemente lo sta lodando molto spesso." Disse con un lieve sorriso He Ling. Ogni volta che sentiva Shen Xi elogiare Yun Che, sentiva una strana felicità.


Forse perché He Lin aveva riposto tutte le sue speranze in lui o perché lei stessa aveva deciso di legare il suo destino a lui.


"Da una parte c'è il fulmine della tribolazione celeste che nessuno è mai riuscito a controllare, dall'altra la comune e ordinaria Purple Cloud Art, eppure è riuscito a fonderle perfettamente e a creare una potenza così sconvolgente."


Dato il temperamento e il livello di Shen Xi, Yun Che sicuramente era il primo nella storia a ricevere una lode del genere da lei.


"La nascita e la creazione di una arte misteriosa è incredibilmente difficile, normalmente ci vorrebbero decine di generazioni per crearne una perfetta. Anche se non è stato Yun Che a formarla, data la sua complessità e la sua mutazione, non è diverso dal crearla da zero. Inoltre ci ha messo così poco tempo, nemmeno un anno, per completarla... Un'esistenza come lui probabilmente è unica nell'universo, probabilmente non si potrebbe trovare un'altra persona come lui."


Le parole di Shen Xi fecero accese ancora di più la luce dello sguardo della ragazza: "Non c'è da meravigliarsi che la Perla del Veleno Celeste l'abbia riconosciuto come suo proprietario."


Shen Xi la guardò: "Ling'er, tra tre giorni, il Marchio Spirituale del Suicidio scomparirà completamente dal suo corpo."


"...Ah?!" He Ling fu sbalordita. Ritirò la mano che teneva il liquido spirituale e chiese subito: "Così... così veloce?"


"Non pensavo nemmeno io che sarebbe stato così veloce." Disse piano Shen Xi, mentre il suo splendido sguardo era pieno di emozioni contrastanti.


Il Divino Miracolo della Vita era un'arte del Dio della Creazione. Senza il potere della luce della Dea Li Suo e senza Vene Misteriose sacre, per un umano sarebbe stato quasi impossibile contare sulle sue forze per coltivarla.


Yun Che possedeva le Vene Misteriose del Dio Malvagio, quindi non c'erano barriere quando si trattava di coltivare il Divino Miracolo della Vita e, agli occhi di Shen Xi, sarebbe stata la persona più adatta a farlo. Forse era il solo che poteva davvero coltivarlo, quindi aveva riposto grandi speranze e aspettative in lui... eppure pensava che ci avrebbe messo almeno un anno.


Ma le spaventose capacità di comprensione di Yun Che avevano stravolto ogni sua previsione ed esperienza.


Aveva impiegato diverse migliaia di anni solo per coltivare metà del Divino Miracolo della Vita, ma Yun Che ci aveva messo solo sei mesi!


Inoltre, con la prima metà come fondamento, aveva compreso l'altra parte nell'arco di tre brevi mesi.


Quando coltivavano in coppia, era stata lei a guidare l'Energia Misteriosa della luce di Yun Che, ma dopo, era stato Yun Che a guidare lei invece per comprendere il Divino Miracolo della Vita ancora più velocemente.


Il Divino Miracolo della Vita poteva salvare ogni creatura vivente, purificare ogni cosa e gradualmente avrebbe reso il proprio corpo sacro e inviolabile. Dopo aver padroneggiato questa energia, Yun Che aveva individuato le tracce del Marchio Spirituale del Suicidio. Ma dopo l'improvvisa rivelazione del Divino Miracolo della Vita, aveva iniziato a purificarsi ogni giorno e dopo aver padroneggiato l'intera arte, il ritmo con cui si stava liberando del marchio era accelerato sempre di più.


Al momento, data la sua Energia Misteriosa della luce, anche senza fare nulla, avrebbe rimosso gradualmente il Marchio Spirituale del Suicidio. D'ora in poi, non avrebbe dovuto più temere il potere del marchio o di ogni altra maledizione, anche se fosse stata un'esperta al livello di Qianye a tentare di imprimerli su di lui.


"Dieci mesi fa, ti ha detto che il giorno in cui avrebbe finito di purificare il marchio, sarebbe stato il giorno in cui saresti diventata lo spirito della Perla del Veleno Celeste." Disse Shen Xi guardando He Ling: "Ling'er, hai cambiato idea?"


Dopo l'iniziale shock e incertezza, lo sguardo della ragazza divenne determinato: "Sicuramente... non lo rimpiangerò."


Shen Xi non fu minimamente sorpresa dalle sue parole. Disse con tono gentile: "La Perla del Veleno Celeste non l'ha riconosciuto come suo padrone, si è fusa insieme a lui quando era senza uno spirito. In altre parole è parte del suo corpo, quindi quando diventerai lo spirito della perla, diventerai anche il suo spirito. Dopodiché lo accompagnerai per sempre, contando su di lui e il tuo destino e la tua vita dipenderanno da lui."


"Ling'er lo capisce." Lo sguardo della ragazza rimase risoluto come prima.


Shen Xi annuì lievemente per poi dire molto piano: "Credo che ti aiuterà a vendicarti e che ti tratterà bene. La sua comparsa non ti ha solo salvata, ma è stata una forma di compensazione data a te dal cielo."


BOOOOM!!!


Ci fu un'enorme esplosione che nemmeno la barriera riuscì a contenere. Le maniche e i lunghi capelli di Yun Che svolazzavano al vento e un'aura imponente si irradiava dal suo corpo, come se fosse un dio del fulmine disceso in terra.


Inoltre, una volta che unì le braccia, il fulmine si ritirò e nell'arco di due secondi era scomparso completamente senza lasciare la minima traccia.


Anche se era il fulmine della tribolazione, poteva manipolarlo e controllarlo con naturalezza.


I lunghi capelli di Yun Che ricaddero sulle sue spalle. Stese una mano e guardò il suo palmo con un sorriso soddisfatto.


<em>Finalmente... finalmente...


Jasmine, se potessi vederlo, sicuramente saresti molto contenta.</em>


Quando era nel Regno degli Dei Stellari, Jasmine aveva consigliato a Yun Che di combinare la legge della tribolazione del fulmine con la Purple Cloud Art della famiglia Yun, perché anche se la loro tecnica era un'arte dei regni inferiori, era la più adatta alle Vene Misteriose della famiglia Yun vista la sua storia millenaria. Le aveva anche dato il nome di "Arte Celeste della Tribolazione del Fulmine".


E ora erano passati quasi dieci mesi. In seguito alla trasformazione della Formazione della "Prigione Infernale dell'Imperatore dei Fulmini", la tecnica più potente della Purple Cloud Art, finalmente aveva preso forma l'Arte Celeste della Tribolazione del Fulmine.


Anche se era lontana dall'essere completa, poter fare progressi del genere in così poco tempo era già un'impresa miracolosa.


Perfino Jasmine non si sarebbe immaginata che avrebbe raggiunto questo livello in così breve tempo... Dopotutto questo era uno degli obiettivi che aveva dato a Yun Che mentre sarebbe "stato nella perla dell'eternità tremila anni".
                                


                                



