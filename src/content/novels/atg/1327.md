---
title: Capitolo 1327 – Correre verso il Regno degli Dei Stellari
pubDate: 2025-02-27T08:14:48.777Z
tags:
    - atg
---


<em><strong>Capitolo sponsorizzato! Grazie mille Federico! 1 in coda, 0/10 donazione</strong></em>


<em><strong>-Alstor (più tardi Schaden pubblica il regolare di oggi e l'ultimo sponsorizzato)</strong></em>






“…” Shen Xi distolse lo sguardo e, per un istante, non ebbe la minima idea di come rispondere. Anche con tutta l’esperienza che aveva accumulato nel corso della sua vita, non riusciva comunque a capire perché Yun Che fosse così determinato e risoluto.


Lui sapeva molto bene di non poterla salvare, sapeva molto bene che, se fosse andato, sarebbe solamente morto invano. Anche se lei era una persona a cui teneva molto, non avrebbe comunque dovuto comportarsi in modo così irrazionale.


“Non ti lascerò andare.” Disse Shen Xi, con un lieve sospiro: “La tua mente è già annebbiata dalla follia. Per favore, per prima cosa cerca di calmarti.”


“Sono calmo, sono più calmo di quanto non sia mai stato in vita mia!” la voce di Yun Che diventava più roca a ogni parola e rivoli di sangue sgorgavano senza sosta dalle sue labbra e dalle sue gengive: “Capisco perfettamente tutto ciò che stai dicendo, capisco ogni singola frase! Ma sei tu a non capire cosa rappresenti davvero lei per me… non potrai mai capirlo!”


Shen Xi: “…”


“Lasciami… andare… ti prego… lasciami andare… LASCIAMI ANDARE!!!!!”


SNAP!!


Un raggelante rumore di carne lacerata riecheggiò nell’aria e due orribili, inquietanti tagli insanguinati si aprirono simultaneamente su entrambe le braccia di Yun Che.


Era completamente immobilizzato, eppure la sua disperata determinazione a continuare a lottare era inestinguibile… i meravigliosi occhi di Shen Xi erano spalancati. Yun Che, poco distante da lei, sembrava una belva feroce e minacciata, chiusa in una gabbia buia, una belva feroce che stava combattendo con i denti e con il sangue per liberarsi, mettendo in gioco la sua stessa vita.


Senza Jasmine, Yun Che sarebbe rimasto un misero e inutile storpio cacciato dal suo stesso clan, sommerso da sguardi freddi e indifferenti, senza la forza di proteggere neppure i membri della sua famiglia. Quindi, quello che provava per Jasmine era gratitudine? No, non lo era… non lo era affatto. Ciò che provava per Jasmine era un’emozione strana e meravigliosa, diversa da quella che provava per tutte le altre donne che aveva incontrato in vita sua, e non riusciva a descriverla a parole. Ma era stato proprio quel sentimento inspiegabile, che permeava il suo cuore e la sua anima, a spingerlo a cercarla nel Regno degli Dei. Era stato quel sentimento a permettergli di passare da un mortale che non aveva neppure intrapreso la Via Divina al Numero Uno dei Giovani Divini della Regione Orientale in soli tre anni… tutto, per poterla incontrare di nuovo.


E adesso, aveva scoperto che sarebbe stata sacrificata, che sarebbe scomparsa per sempre dal mondo… in quell’istante, si era sentito come se il cielo gli fosse crollato addosso.


Doveva raggiungerla e stare al suo fianco, a qualsiasi costo… anche a costo di morire, anche a costo di perdere tutto. Sapeva bene che agli occhi di chiunque altro quello sarebbe sembrato solo un capriccio terribilmente stupido. Ma, in vita sua, anzi in entrambe le sue vite, non era mai stato deciso e determinato come in quel preciso istante.


“Maestra.” He Ling fece un passo in avanti e cadde debolmente in ginocchio di fronte a Shen Xi: “La prego… lo lasci andare.”


Shen Xi inarcò leggermente le sue sopracciglia simili a mezzelune: “Ling’er, perché anche tu sei d’accordo con lui?”


“Perché capisco cosa prova.” He Ling aveva gli occhi lucidi e la sua voce era molto agitata: “Se si trattasse di Lin’er, anche io farei di tutto per andare… anche se sapessi di non poter fare nulla per salvarlo, anche se sapessi che non farei altro che morire inutilmente… sono sicura che andrei lo stesso.”


“…” Shen Xi fissò He Ling, poi osservò di nuovo Yun Che e dentro di lei si fece sempre più schiacciante la consapevolezza di non sapere cosa fare… quella confusione, che non provava da molto tempo, ora le stava stringendo il cuore.


<em>Perché diavolo lo vuole fare?</em>


<em>Wan Hu… se fossi tu…</em>


“Lasciami… andare… lasciami andare!”


“Maestra…”


Le grida rauche di Yun Che si sovrapposero alle preghiere di He Ling, risuonando nelle orecchie di Shen Xi. Lei alla fine si voltò, dando loro le spalle, e chiuse gli occhi.


“Sai come raggiungere il Regno degli Dei Stellari?”


Chiese a bassa voce, in un tono distante come un vento spettrale, delicato e leggero.


“…” Yun Che smise di lottare per qualche secondo. Era già stato nel Regno degli Dei Stellari, ma l’ultima volta che ci era andato aveva viaggiato attraverso la formazione misteriosa di teletrasporto del Regno dell’Eternità. Quindi, non sapeva dove fosse effettivamente il Regno degli Dei Stellari.


Shen Xi distese una mano e lo indicò, poi un rivolo di luce bianca fuoriuscì dalla punta del suo indice e penetrò nella fronte di Yun Che. Immediatamente, la posizione del Regno degli Dei Stellari rimase impressa nella sua mente.


“Ti ho salvato la vita, ma… alla fine, il tuo destino appartiene solamente a te. Sei libero di fare ciò che desideri. Posso darti dei consigli, ma non ho alcuna autorità per fermarti… dato che hai preso la tua decisione, ora vai.”


Bang!


Con uno scoppio ovattato, la luce bianca intorno a Yun Che scomparve.


Ogni restrizione venne cancellata e Yun Che barcollò vistosamente, cadendo quasi a terra. Dopo aver recuperato l’equilibrio, non se ne andò immediatamente. Al contrario, rimase fermo con un’espressione stupita e fissò la schiena di Shen Xi con lo sguardo perso nel vuoto… per parecchio tempo.


Poi, si avvicinò lentamente e la abbracciò delicatamente da dietro.


Shen Xi: “…”


“Shen Xi…” il respiro di Yun Che era regolare, disse sottovoce all’orecchio di Shen Xi: “Anche se non capirò mai perché sei stata così buona con me… sei stata tu a salvarmi la vita, sei stata tu a darmi l'Energia Misteriosa della Luce, e sei stata tu anche ad aiutarmi dal punto di vista mentale, convincendomi a modificare i miei obiettivi inizialmente deludenti… lo so, sono consapevole di tutto questo.”


“Quando ho raggiunto il Divine King Realm, ho pensato persino che la mia mente e le mie emozioni fossero cambiate drasticamente.”


“Ma… non appena ho sentito il suo nome, ho capito che in fondo non sono altro che un misero mortale!”


“…” Shen Xi non disse nulla, ma non cercò neanche di allontanarlo.


“Anche se sicuramente ti sembrerà molto infantile e ridicolo… lei è davvero una persona per cui sarei disposto a sacrificare ogni cosa, per cui non intendo esitare per essere cauto.”


“La tua generosità, le tue aspettative, a quanto pare è destino che in questa vita io continui a deluderti. Se avrò una prossima vita… farò del mio meglio per trovarti, e prometto che sarò ubbidiente e farò tutto ciò che mi dirai…”


Dopodiché, Yun Che lasciò andare all’improvviso Shen Xi e si sollevò a mezz’aria, volando verso il Palazzo Celestiale della Luna Evanescente. Un raggio di intensa luce lunare sfrecciò verso il cielo distante, e del Palazzo non rimase altro che una scia brillante come le stelle che scomparve oltre l’orizzonte.


“Maestra…” gridò debolmente He Ling, ma prima ancora che potesse dirle addio si era già trasformata in un raggio di luce verde smeraldo che scomparve nel nulla, riportandola nella Perla del Veleno Celeste.


Passò molto tempo prima che Shen Xi riuscisse finalmente a voltarsi. Distese una delle sue dita di giada e disegnò delicatamente una sagoma a mezz’aria, creando una formazione misteriosa di trasmissione sonora di alto livello.


“Fammi un favore… Yun Che adesso sta accorrendo al Regno degli Dei Stellari. Non importa cosa accada, voglio chiederti di protegger…”


Shen Xi si interruppe improvvisamente e dopo parecchi secondi di solenne silnezio, abbassò la mano e la formazione misteriosa scomparve senza lasciare alcuna traccia.


“Va bene così…” Shen Xi sollevò lo sguardo, con nei suoi meravigliosi occhi una sconfinata delusione e una terribile frustrazione. Quello che inizialmente aveva creduto un dono dei Cieli in realtà si era concluso prematuramente, dopo così poco tempo.


“Possibile che anche questo sia il volere dei Cieli?”


………….


Il Palazzo Celestiale della Luna Evanescente rimase alla massima velocità, sfrecciando verso la lontana Regione Orientale. In quanto una delle migliori Arche Profound dell’universo, era così veloce che persino Qianye Ying’er faceva fatica a inseguirla, eppure a Yun Che sembrava comunque che fosse troppo lenta.


“Yun Che, in fin dei conti io e te siamo Maestra e discepolo… se mi rispetti e mi consideri ancora la tua Maestra, allora promettimi un’ultima cosa… voglio che giuri immediatamente di non mettere mai piede nel Regno degli Dei!”


………………


“Anche se raggiungessi il Regno degli Dei, non riusciresti comunque a trovarmi, comunque… e se per puro caso mi incontrassi… ti assicuro che io farei di tutto per non rivederti!”


……………


“Da oggi in poi, non sarò più la tua Maestra. Tutti i nostri legami sono stati tagliati e non dobbiamo più nulla l’uno all’altra!”


………………


“Io, la Dea Stellare del Massacro, faccio tutto ciò che voglio, da quando mi sono abbassata al punto di dovere delle spiegazioni a un mortale dei piani d’esistenza inferiori come te? Io sono una potente e temuta Dea Stellari, eppure oggi sono davvero venuta da te! Questo è già in sé il più grande onore che tu possa sperare di ricevere! Ma non solo non mi sei profondamente grato, vuoi davvero cercare di sfidarmi!?”


“Non ho avuto scelta, sono stata costretta ad affidarmi a te durante gli anni che ho trascorso sulla Stella Polo Blu… Ma adesso, tu cosa sei in confronto a me? Credi di essere degno di chiedere di vedermi? E perché mai dovresti meritare che io ti dia delle spiegazioni!?”


“Sbrigati… a… sparire!!”


……………….


“Tu… stupido… idiota… stupido idiota… Wuuuuwuuuu… Uwaaaahhh…”


“Yun Che, Caizhi, voglio che oggi voi diventiate marito e moglie!”


“C’è sempre stato un profondo abisso nel cuore di Caizhi. Adesso tu sei suo marito, quindi è tua responsabilità… impedire per sempre che lei ricada in quell’abisso!”


“Yun Che, fra tre anni, non dovrai proteggere solamente me, ma anche Caizhi… proteggila per il resto della sua vita.”


“Yun Che, ricorda bene ogni singola parola che ti ho detto, non dovrai dimenticarne neppure una.”


Nella sua testa stavano turbinando caoticamente innumerevoli parole, immagini ed emozioni. La sua freddezza, la sua determinazione, le sue lacrime, la sua dolcezza, tutto quello che aveva affidato a lui… ogni singolo indizio puntava verso la più spietata verità.


Yun Che si sedette a terra, continuando a tremare senza controllo, e non riuscì ad allontanare i denti che stava stringendo da così tanto tempo.


“Se non la rivedrai entro i prossimi cinque anni, allora non la rivedrai mai più in vita tua.”


Ciò che gli aveva detto lo Spirito del Corvo Dorato anni prima era anche il motivo principale per cui si era affrettato a raggiungere il Regno degli Dei… ora gli era chiaro che lo Spirito del Corvo Dorato sapeva cosa sarebbe successo già da molto tempo, forse perché glielo aveva detto Jasmine, o forse per via dei ricordi che custodiva ancora dall’Era Primordiale.


Le parole dello Spirito del Corvo Dorato, le strane cose che Jasmine aveva detto e fatto, l’odio incredibilmente intenso che provava per suo padre, e il fatto che gli aveva affidato Caizhi…


<em>Avrei dovuto capirlo già molto tempo fa, avrei dovuto capirlo già molto tempo fa! Perché sono sempre così ingenuo e non riesco mai a pensare che possa succedere qualcosa di brutto…</em>


<em>Jasmine… mi dicesti di aver ucciso un numero enorme di persone e che ti sei sempre vista come una persona spietata e assetata di sangue, ma io so meglio di chiunque altro che non hai mai ucciso nessuno ingiustamente o senza un buon motivo, anche se hai ereditato il potere della Dea Stellare del Massacro. In effetti, oserei persino dire che non ti piace vedere le tue mani macchiate di sangue, anzi, hai persino ordinato severamente a Caizhi di non uccidere mai nessuno senza motivo. Quindi, tutto il sangue sulle tue mani, quando mai l’hai versato per te stessa…</em>


<em>Non sei mai stata trattata gentilmente dal mondo, eppure sei sempre stata gentile con tutte le persone a te vicine… hai lottato per il tuo Fratello Maggiore, per tua madre, per me… e per Caizhi…</em>


<em>Perché non sei scappata insieme a Caizhi? Lei si fida così tanto di te che sicuramente avrebbe accettato di tradire il Regno degli Dei Stellari in tua compagnia, piuttosto che perderti. Anche se avrebbe dovuto trascorrere il resto della vita da fuggitiva, vivendo sempre sotto la costante minaccia di qualcun altro… sei così intelligente, ma perché hai dovuto essere così stupida riguardo a quest’unica faccenda.</em>


<em>Per via della mia impulsività e della mia disobbedienza, mi hai sgridato così tante volte, ma sotto questo aspetto non sei affatto diversa da me.</em>


Yun Che strinse lentamente i pugni, tenendo nella mano destra la Pietra Illusoria del Vuoto che gli era stata donata da Caizhi.


Se avesse fatto in tempo, se fosse riuscito ad avvicinarsi a Jasmine, forse sarebbero riusciti a fuggire insieme… ma sapeva più che chiaramente quanto fosse minuscola quella speranza. Il Regno degli dei Stellari non aveva esitato ad attivare la Barriera Spirituale Assoluta delle Stelle per quella cerimonia, quindi sicuramente non avrebbero permesso per nulla al mondo che si verificasse un imprevisto.


He Ling si avvicinò a lui con passi silenziosi, poi si fermò al suo fianco e si appoggiò delicatamente alla sua spalla.


Yun Che si voltò verso di lei: “He Ling, io…”


Proprio quando stava per dire qualcosa, lei lo interruppe scuotendo delicatamente la testa: “Non c’è bisogno di dire niente e soprattutto non voglio sentirti chiedere scusa. Quando sono diventata il tuo Spirito del Veleno, ti ho detto che qualsiasi cosa fosse successa in futuro io non avrei avuto rimpianti.”


Yun Che: “…”


“Lin’er ormai è morto. Non sono riuscita a proteggerlo, né a salvarlo. In effetti, non l’ho potuto neppure vedere un’ultima volta, quindi capisco quanto sia terribile il dolore che provi.” Disse a bassa voce He Ling: “Non rimanere coi miei stessi rimpianti. Non importa come vada a finire, io ti seguirò.”


“He Ling…” mormorò a bassa voce Yun Che, senza riuscire a dire nient’altro per parecchio tempo. Le parole e la presenza di He Ling erano senza dubbio la migliore consolazione e la migliore compagnia che potesse desirare in quel momento. Tuttavia, sapeva bene che non avrebbe mai potuto ripagare in quella vita il debito che le doveva.
                                


                                



