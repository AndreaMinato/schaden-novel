---
title: Capitolo 1328 – Il Complotto del Sacrificio di Sangue
pubDate: 2025-02-27T08:14:48.778Z
tags:
    - atg
---


<em>CAPITOLO SPONSORIZZATO, ringraziamo Federico!
0 capitoli in coda, 0/5
-Schadenfreude</em>


Divina Regione Orientale, Regno degli Dei Sellari.


Sotto la barriera spirituale assoluta delle stelle, il vasto regno era diventato completamente isolato dal resto del mondo. Nessuno poteva entrare o uscire.


L'atmosfera nel regno era solenne come non mai. Erano tutti convinti che stesse per accadere qualcosa di importante nella capitale, eppure nessuno sapeva esattamente cosa.


Inoltre c'erano altre due barriere spirituale assolute delle stelle che gli altri non potevano vedere...


Una circondava le persone sedute a gambe incrociate e l'altra più piccola conteneva solo una ragazza piccola e delicata.


Jasmine!


I suoi capelli rossi fluttuavano e l'abito cremisi che portava era in netto contrasto con il suo vico bianco latte, la sua perfezione gelida conteneva tracce di un fascino incantevole.


Era seduta in silenzio dentro la barriera, la sua espressione era fredda e distaccata.


Era arrivato il fatidico giorno.


C'erano quarantasei persone nell'altra barriera e ognuna i esse poteva scuotere l'intera Divina Regione Orientale con una parola.


C'erano i nove Dei Stellari. Escludendo Moonflower, che era morta in modo orribile, Jasmine e Caizhi, si erano radunati tutti e il resto dei quarantasei era formato dai trentasette Anziani del Regno degli Dei Stellari!


Tra queste quarantasei persone, ognuna di loro aveva raggiunto una coltivazione al Divine Master Realm. Ciascuna era una suprema esistenza nella Divina Regione Orientale. Erano le vere colonne portanti del Regno degli Dei Stellari e se fossero morte, avrebbe portato alla rovina il regno stesso.


A parte loro, si erano radunate tremila Guardie Stellari della capitale a sorvegliare la barriera.


Erano tutte guardie, ma del più alto livello. La loro posizione equivaleva a quella di un grande realm king di un regno stellare intermedio! Se uno avesse desiderato ricoprire questo ruolo, prima sarebbe dovuto diventare un Divine Sovereign!


Se uno le avesse sottovalutate, sarebbe stato davvero ridicolo.


Tutti gli Dei Stellari, i trentasette Anziani, le tremila guardie... Erano il nucleo principale del regno. Erano le fondamenta che gli avevano permesso di primeggiare nella Divina Regione Orientale per decine di migliaia di anni. Ora si erano radunati tutti oggi ed era uno spettacolo estremamente raro perfino nella storia del loro mondo. Era chiaro che stesse per avvenire un evento importantissimo oggi.


Ai loro occhi era qualcosa che avrebbe influenzato il futuro del Regno degli Dei Stellari.


Nella barriera, l'imperatore era seduto al centro e gli altri tutti attorno, come delle stelle che roteavano attorno ad una luna.


L'occasione era incredibilmente importante, ma il mondo era diventato solenne e silenzioso. Questo continuò finché ogni luce al mondo divenne sempre più brillante. In quel momento, gli Dei Stellari in meditazione aprirono gli occhi simultaneamente.


"Le increspature delle stelle sono apparse." Disse il Dio Stellare dell'Origine Tumi. "Mio re, è arrivato il momento. La cerimonia di conferma divina dovrebbe iniziare ora."


Quelle parole fecero ribollire il sangue a tutte le persone attorno. Dopo l'apertura della barriera spirituale assoluta delle stelle, queste tremila guardie avevano scoperto cosa sarebbe successo in questa cerimonia. Sapevano che la "conferma divina" di cui parlavano non era la ricompensa di cui sapeva il resto del mondo, era un vero avanzamento dallo stadio mortale a quello divino.


La forza misteriosa dell'imperatore aveva già raggiunto il pinnacolo dell'umanità... il limite che nessun essere umano era mai riuscito a raggiungere prima. Se la combinazione dei poteri degli Dei Stellari potesse causare una trasformazione che avrebbe fatto superare quei limiti... allora probabilmente avrebbe raggiunto la leggendaria via dei Veri Dei.


Anche se potesse venire a contatto con solo una frazione di questa forza, l'imperatore sarebbe diventato un sovrano incontrastato nell'universo e il regno avrebbe raggiunto un livello mai visto prima.


L'imperatore aprì gli occhi e guardò Jasmine. Sospirò lievemente per poi dire: "So che mi odi nel profondo e hai ragione. Dopo la cerimonia, non importa quale sarà il risultato, il regno degli Dei Stellari ricorderà per sempre il tuo sacrificio e sarà per sempre orgoglioso di te."


Jasmine aveva gli occhi socchiusi, da cui trapelava una luce sanguigna: "Il Regno degli Dei Stellari ricorderà per sempre il mio sacrificio? Eheh... vecchio malvagio, sacrifichi tua figlia per esaudire le tue ambizioni. Hai davvero la faccia di parlare della storia?"


Queste parole gelide fecero apparire espressioni imbarazzate nella maggior parte delle persone attorno.


L'imperatore però rimase impassibile: "Dal momento in cui ho ereditato la mia posizione, non conto più solo io. Ogni mia azione deve dare la priorità al regno degli Dei Stellari. Dato che sono diventato imperatore, sono diventato indegno di diventare un padre."


"Ora il Regno degli Dei Lunari ci guarda come una tigre che fissa una preda. Il Regno del Monarca Brahma è sempre stato pieno di ambizione e la bizzarra fenditura ad est del caos primordiale potrebbe essere un pericolo sconosciuto che potrebbe scoppiare da un momento all'altro. Se sacrificare una persona mi permetterà di salire di livello il Regno degli Dei Stellari e ci proteggerà, allora non esiterò minimamente a fare dei sacrifici, nemmeno se con la mia stessa figlia. E tu, in quanto la..."


"Chiudi la bocca!" Jasmine lo rimproverò freddamente prima ancora che finisse di parlare. Il suo sguardo era estremamente freddo e mostrò un sorriso sprezzante. "È proprio come il detto: vivere da pu***na, ma voler un monumento dedicato alla propria castità. Vecchio malvagio, tieni per te le tue parole pretenziose e ampollose, temo che se continuerai a parlare, ti commuoverai al punto da piangere!"


Nella barriera, Jasmine alzò la mano e indicò l'imperatore: "Non voglio più sentire le tue str****e, questo perché ogni singola parola che esce dalla tua bocca mi dà la nausea. Farai meglio a ricordare bene ciò che mi hai promesso. D'ora in poi proteggerai Caizhi. Inoltre nasconderai ciò che è successo oggi finché potrai. Sennò, ti perseguiterò anche dall'oltretomba!"


"Sigh..." Dopo aver sentito sua figlia maledirlo in questo modo, l'Imperatore degli Dei Stellari non poté che sospirare: "Non preoccuparti, si può eseguire questo tipo di cerimonia una volta nella vita. Anche se non sono degno di essere un padre... per compensare ciò che ti devo, sicuramente tratterò bene Caizhi per il resto della sua vita. Anche se mi odierà come te una volta che scoprirà tutto, sicuramente non permetterò che qualcuno le faccia del male."


"Inoltre..." L'Imperatore degli Dei Stellari disse con un lieve sorriso, quasi orgoglioso: "La compatibilità di Caizhi con il potere divino del Lupo Celeste supera di gran lunga quella di Xisu, così in futuro, temo che nessuno in questo universo potrà farle del male."


"Mio re." Il Dio Stellare dell'Origine Tumi sollecitò: "Ogni istante in cui manteniamo la barriera consumiamo molte energia. Dato che sono apparse le increspature tra le stelle, allora dovremmo iniziare il più presto possibile."


Nell'Antica Era, il potere degli Dei Stellari proveniva dalle stelle. Anche se il potere ereditato dagli umani non era paragonabile a quello dei veri Dei Stellari esistiti nell'antichità, alla fine manteneva comunque la loro essenza e natura.


Inoltre il giorno dell'increspatura delle stelle accadeva ogni cento anni ed era anche il giorno in cui la forza degli Dei Stellari era più potente, così naturalmente era il momento in cui la cerimonia avrebbe avuto più possibilità di avere successo.


L'Imperatore degli Dei Stellari annuì lievemente. Sia lui che il Dio Stellare dell'Origine si scambiarono uno sguardo e una strana luce brillò nelle profondità dei loro occhi.


Clang...


La gigantesca formazione iniziò ad attivarsi. In seguito al gesto dell'imperatore, la luce che circondava Jasmine cambiò all'improvviso. Dopo uno strano cambiamento nella Barriera Spirituale Assoluta delle Stelle... l'Energia Misteriosa dei nove Dei Stellari e dei trentasette Anziani si fuse insieme e un'enorme aura si incollò su Jasmine, imprigionandola.


La ragazza sprofondò a terra. Anche se era potente, non poteva resistere a questo tipo di pressione. In effetti anche muoversi era eccezionalmente difficile per lei, figuriamoci usare Energia Misteriosa. La barriera in cui era sigillata non era più come prima e anche se era una Dea Stellare, non sarebbe più riuscita a sfuggirne.


Tuttavia non fu colta minimamente dal panico, si limitò a chiudere gli occhi.


Però le sue ciglia stavano tremando incessantemente.


Yun Che, senza di me, avrai comunque Caizhi. Ricorda il giuramento che mi hai fatto, il giuramento che hai fatto a Caizhi... Non dimenticartelo mai.


Caizhi, senza di me, avrai comunque Yun Che, devi preoccuparti di lui, proteggerlo e non permettere che il suo cuore cada davvero nell'abisso...


"Sorellona... Sorellona!!"


Una voce agitata risuonò all'improvviso... Jasmine aprì gli occhi di scatto perché, sorprendentemente, era la voce di Caizhi.


Tutti gli Dei Stellari, gli Anziani e le guardie guardarono verso la fonte della voce, le loro espressioni erano scioccate.


Una figura delicata e colorata discese dal cielo. Caizhi arrivò e vide la formazione sotto e Jasmine.


"Sorellona!!"


Caizhi si precipitò verso il basso. Vedendo questo, l'imperatore sospirò e disse con tono impotente: "Non fermatela."


BANG!!"


Caizhi si scontrò con la barriera, ma non riuscì a passare. Si appoggiò su di essa e gridò con fare frenetico e agitato: "Sorellona, cosa sta succedendo? Cosa state facendo esattamente? Dimmelo... Sbrigati e dimmelo!!"


"Caizhi..." Jasmine era completamente confusa e non poteva spiegarlo. La sua espressione era piena di dolore mentre si girava e guardò Xing Juekong: "Vecchio malvagio! Hai davvero..."


L'imperatore piegò la testa e sospirò: "In origine le ho dato un buon motivo per rimanere indietro, non pensavo che sarebbe tornata all'improvviso... Caizhi è intelligente e ha un rapporto molto stretto con te, così forse ha sentito qualcosa? Sigh."


Caizhi si girò, il suo viso era pallido per lo shock e l'inquietudine: "Voi... cosa avete intenzione di fare alla mia sorellona? Sbrigatevi e liberatela, liberate la sorellona!!"


"Caizhi, è difficile spiegarlo con poche parole." Disse l'imperatore. "Bene, forse anche questa è la volontà del cielo. Trascorri un po' di tempo per parlare con lei."


Cambiò lievemente il suo gesto.


La luce della barriera scomparì e tornò ad essere una normale Barriera Spirituale Assoluta delle stelle. Caizhi che stava usando tutte le sue forze per travolgere la barriera, cadde direttamente su Jasmine. Non si rialzò nemmeno prima di dire con tono spaventato: "Sorellona, cosa sta succedendo esattamente? Sbrigati e dimmelo! Vogliono..."


CLANG!!


Un clangore irritante risuonò e la barriera tornò nella sua forma originale. Questa oppressione che proveniva dai nove Dei Stellari, dai trentasette Anziani e da innumerevoli giade divine ricadde su Jasmine e Caizhi, schiacciandole entrambe.


Jasmine ne fu sbalordita e dopo la sua espressione cambiò drasticamente, inquieta e impaurita: "Vecchio malvagio! Cosa stai facendo?! Sbrigati e lascia andare Caizhi!!"


Tutti gli altri rimasero completamente scioccati e non capivano cosa stava accadendo. Solo l'Imperatore degli Dei Stellari e il Dio Stellare dell'Origine avevano una strana luce negli occhi. Tumi sospirò per poi dire: "I requisiti chiave della cerimonia sono stati rispettati e la cerimonia di conferma divina del nostro re finalmente sta per iniziare davvero."


L'atmosfera cambiò lievemente e le guardie stellari si scambiarono delle occhiate. Nella barriera, lo sguardo di Jasmine si incupì, la paura e l'inquietudine che provava aumentarono come non mai, facendole salire tutto il sangue alla testa...


"Vecchio malvagio... tu... tu!!!"


Queste parole contenevano un dolore e un odio estremo... come se si fosse resa conto di qualcosa.


Caizhi era rimasta sopra Jasmine ed era soppressa così tanto dalla formazione da non potersi muovere, il suo viso pallido era pieno di paura e stupore.


"Mio re, cosa sta succedendo esattamente?" Chiese accigliato il Dio Stellare della Forza Shenhu.


Anche gli altri rivolsero lo sguardo verso l'imperatore. La scena di fronte a loro era completamente imprevista.


"Eheheh." Tumi ridacchiò: "Mio re, permetta a me di spiegarlo. La cerimonia è potenziata da tutti voi e le due altezze reali si sacrificheranno per il futuro del Regno degli Dei Stellari. Così anche loro hanno il diritto di sapere tutto."


"..." L'imperatore annuì lievemente.


Tumi non osservò Jasmine perché sapeva che sarebbe stato ricambiato da uno sguardo pieno di odio e intento omicida. Invece iniziò a parlare con calma: "Come sapete, il potere degli Dei Stellari ancestrali proviene dalla loro stirpe e dal canone divino lasciato dall'era degli dei. E in una parte del canone, c'era una pagina sigillata, un sigillo di un Vero Dio. Quindi naturalmente nessun mortale poteva sperare di romperlo. Di conseguenza non siamo mai riusciti a scoprire cosa ci fosse in quella pagina."


"Ma non importa quanto è forte un sigillo, gradualmente si sarebbe eroso con il passare del tempo. Così, nell'era del nostro re, si è finalmente infranto. Conteneva una tecnica di sacrificio che avrebbe permesso di combinare il potere degli Dei Stellari."


Il motivo per cui era stata sigillata chiaramente era per la sua crudeltà. Andava contro la volontà divina e la morale umana, così la persona che l'aveva sigillata desiderava che i suoi discendenti non la conoscessero e desideravano ancora meno che la usassero... ma era qualcosa che il Dio Stellare dell'Origine naturalmente non avrebbe menzionato.


"Il sacrificio di sangue può combinare il potere di due Dei Stellari. Inoltre, per raggiungere questa combinazione, il Dio Stellare sacrificato e quello che riceve il sacrificio devono essere parenti, genitori, fratelli e figli. Inoltre..."


"Se sacrifichi un Dio Stellare, porterebbe un aumento di potere. Ma per ottenere una trasformazione, ci vogliono..."


"Due Dei Stellari!!"


"Cosa?!" Tutti gli Anziani e gli Dei Stellari cambiarono espressione. In quanto potentissimi Divine Master, come potevano non capire cosa stava succedendo.


Crk... crk... crk...


Jasmine stava stringendo i denti con tale forza che sembrava volesse romperli. Caizhi era caduta in uno stupore assoluto, come se fosse caduta in qualche sorta di incubo.


"Tre parenti di una generazione che diventano Dei Stellari è un evento senza precedenti nell'intera storia del Regno degli Dei Stellari. Così il nostro re non ha pensato a questo metodo allora. Anche dopo che sua altezza Xisu ha ereditato il potere del Lupo Celeste, il nostro re non ha pensato di combinare il potere divino di sua altezza Xisu con il suo. Dopotutto sarebbe stato solo un mero aumento di forza, quindi sicuramente non sarebbe stato paragonabile alla potenza di due Dei Stellari."


"Ma venti anni fa, il potere del Massacro che dormiva da molto tempo ha mostrato una reazione di fronte a sua altezza Jasmine, questo significava che sua altezza Jasmine aveva i requisiti per ereditare il potere divino del Massacro e diventare la Dea Stellare del Massacro. Di conseguenza, il nostro re avrebbe avuto due figli che erano diventati Dei Stellari."


Dopodiché Tumi alzò la testa con un sospiro e continuò: "Se avesse potuto combinare queste due forze con lui, allora forse il nostro re avrebbe intrapreso la Via dei Veri Dei. E d'ora in avanti avrebbe rimpiazzato l'Imperatore del Drago come supremo sovrano dell'universo e nessuno avrebbe osato più minacciarci."


"Questo era un dono del cielo! Una benedizione per il nostro re e il nostro regno!"


"Ma non dipendeva solo dalla volontà del nostro re, se sua altezza Xisu e sua altezza Jasmine non fossero stati disponibili a farlo, sarebbe stato difficile riuscirci. Se il nostro re avesse tentato di costringerli, sicuramente avrebbero resistito e forse avrebbero lasciato per sempre il nostro regno. E se uno avesse cercato di nascondere la cerimonia, solo l'enorme preparazione richiesta sarebbe stata individuata da sua altezza Xisu."


"Di conseguenza, ho dato un suggerimento al nostro re. Dovremmo nascondere temporaneamente che il potere del Massacro ha reagito con sua alteza Jasmine. Dopodiché avremmo permesso a sua altezza Xisu di scoprire personalmente l'esistenza di questa tecnica del sacrificio di sangue."
                                


                                



