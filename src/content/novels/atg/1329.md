---
title: Capitolo 1329 – Il Sacrificio di Sangue Inizia
pubDate: 2025-02-27T08:14:48.778Z
tags:
    - atg
---


<em>Capitolo regolare,
0 capitoli in coda, 0/10
-Schadenfreude</em>


La barba e i capelli del Dio Stellare dell'Origine Tumi erano già diventati bianchi, ma il suo sguardo antico emanava un'intelligenza spaventosa.


"Ho diffuso voce di come la cerimonia del Vero Dio si stesse per svolgere. Sentendole, uno avrebbe capito che erano solo assurdità, ma sua altezza Xisu era cresciuto insieme a me e sapevo che era una persona molto prudente che non lasciava nulla al caso. Questo insieme al fatto che il regno degli Dei Stellari ha iniziato a radunare all'improvviso una grande quantità di cristalli e giada divina ha spinto sua altezza a chiedere della questione al nostro re, come previsto."


"Naturalmente il nostro re l'ha negato, ma allo stesso tempo ha lasciato trapelare un indizio dal suo sguardo. Gli altri non l'avrebbero notato, ma sua altezza Xisu aveva una percezione molto acuta e se ne sarebbe accorto sicuramente."


Tumi era un Dio Stellare, ma anche un tutore imperiale. Non solo aveva istruito l'imperatore stesso, ma aveva anche guidato Xisu, prima che diventasse un Dio Stellare, e Jasmine, quando era ancora bambina. Si poteva dire che comprendesse bene il temperamento e la personalità di Xisu e Jasmine.


Era anche il più vecchio tra gli Dei Stellari e quindi comprendeva ancora di più dell'imperatore lo stato del regno. Dopo essere vissuto per più di decine di migliaia di anni e avendo un'esperienza incredibile, era diventato un saggio rispettato e un'esistenza seconda solo all'imperatore. Inoltre la sua lealtà e la sua dedizione nei confronti del regno del Dio Stellare non erano mai cambiati.


Anche se stavano sacrificando due grandi Dei Stellari che erano anche le figlie dell'imperatore, non avrebbe esitato minimamente a farlo per il futuro del regno... nemmeno se fosse stato inumano e barbaro. Anche se l'imperatore fosse stato riluttante a farlo, avrebbe comunque cercato di attuare questo piano.


"Dopodiché, a causa dei suoi sospetti, sua altezza Xisu si è infiltrata comunque nel palazzo dell'imperatore quando il nostro re è partito in viaggio e ha scoperto un po' di tavolette di giada. La tecnica del sacrificio di sangue era incisa su di esse, ma non provenivano dal Canone Divino degli Dei Stellari, erano state create dal nostro re e da me usando un pezzo di giada primordiale dall'aura antica. La tecnica era praticamente la stessa, la sola differenza era il numero di sacrifici trovati ed enfatizzava anche che poteva essere usata da un Dio Stellare solo una volta nella vita."


"Tu... Mi... Tu... Vecchio... Malvagio!!!"


Jasmine strinse le mani con così tanta forza che il sangue iniziò a scorrere tra le sue mani. Quando era giovane, aveva trattato Tumi con il massimo rispetto e riverenza, e aveva perfino pensato che fosse il membro della generazione più gentile e saggio dell'intero universo. Ma dopo che Xisu le aveva detto la "verità" prima di morire, la sua impressione era cambiata completamente... Perché, quando suo fratello era andato via, era stato proprio Tumi ad averla spinta a diventare una Dea Stellare del Massacro.


E quando era tornata nel Regno degli Dei Stellari, aveva scoperto che aveva anche guidato Caizhi a diventare la Dea Stellare del Lupo.


Ma in quel momento il suo odio nei confronti di Tumi era aumentato di mille volte. Aveva scoperto di essere caduta completamente nella loro trappola... Inoltre Xisu non aveva mai saputo che la "verità" che aveva scoperto era praticamente un complotto spregevole.


Se non fosse stata soppressa da quella barriera, il suo intento omicida sarebbe esploso e avrebbe fatto di tutto per ucciderlo.


Tumi rimase impassibile mentre continuava a parlare: "Quando sua altezza Xisu prese quelle tavolette di giada e andò a parlare al nostro re, il nostro re lo ammise e disse direttamente a sua altezza che sarebbe diventato un sacrificio."


"Anche se sacrificarsi per l'imperatore sarebbe dovuta essere un'impresa gloriosa per un figlio, come avevamo previsto, sua altezza Xisu non era disposto a farlo... Diversi mesi fa, quando sua altezza Xisu ha lasciato il regno, ho guidato sua altezza Jasmine e le ho fatto completare la cerimonia per ottenere il divino potere del Massacro."


"Sua altezza Xisu e sua altezza Jasmine avevano un rapporto stretto. Scoprendo che sua altezza Jasmine era diventata una Dea Stellare, sua altezza Xisu rinunciò a resistere e accettò di sacrificarsi per il futuro del regno degli Dei Stellari, combinando il suo potere divino con quello del nostro re."


Erano diventati tutti completamente silenziosi, erano scioccati... e avevano perfino difficoltà a respirare.


Ora che si era arrivati a questo, come potevano non aver capito la situazione.


Se Jasmine non fosse diventata la Dea Stellare del Massacro, allora, data la personalità di Xisu, sicuramente non sarebbe stato disposto a diventare un sacrificio. Ma se avesse saputo che la cerimonia avrebbe richiesto due Dei Stellari, sicuramente non avrebbe esitato a fuggire dal regno con Jasmine.


Ma in realtà scoperto che la cerimonia richiedeva "un solo" Dio Stellare imparentato con l'imperatore. Inoltre questa cerimonia poteva essere usata una sola volta.


Se Xisu fosse stato egoista e crudele, allora avrebbe potuto lasciare Jasmine al suo destino e proteggersi. Anche se il regno degli Dei Stellari non avesse accettato, se ne sarebbe potuto andare da lì, senza lasciare altra scelta a Jasmine se non diventare un sacrificio.


Anche se non fosse stato così, sarebbe potuto comunque fuggire con Jasmine.


Tuttavia, a parte l'imperatore e Tumi, tutte le persone che conoscevano Xisu sapevano che non l'avrebbe mai fatto.


Xisu dava la massima importanza alla sua famiglia. Questo in particolare dopo la morte di sua madre; pieno di rimorso e dolore, aveva riversato il suo affetto su Jasmine e Caizhi e le avrebbe protette sicuramente.


Anche se fosse fuggito con Jasmine, questo avrebbe reso la ragazza una traditrice agli occhi del Regno degli Dei Stellari e sarebbe stata costretta a fuggire per tutta la vita. Inoltre Caizhi sarebbe rimasta da sola e sarebbe stata abbandonata di nuovo.


Così aveva scelto di non lottare più per proteggerle il meglio possibile... Nessuno ne era stato sorpreso.


Inoltre Xisu pensava che la cerimonia sarebbe riguardata solo lui. Nessuno gli aveva detto altrimenti e quindi non si poteva immaginare che fosse una trappola escogitata dall'imperatore e da Tumi... Inoltre era una trappola che prendeva di mira l'aspetto più puro e gentile della sua personalità.


Anche gli altri Dei Stellari avevano saputo della stessa versione della cerimonia di Xisu. Solo due persone sapevano davvero tutto fin dall'inizio: Tumi e l'imperatore.


Si poteva dire che per sacrificare sia Xisu che Jasmine, l'Imperatore degli Dei Stellari e Tumi avessero escogitato proprio un "bel piano". Non avevano ingannato solo i due fratelli, ma anche tutti gli altri abitanti del regno degli Dei Stellari.


"Ma dopo sua altezza Xisu è andato incontro ad una catastrofe inaspettata ed ha perso la vita dopo essere tornato dal regno dell'Inizio Assoluto. Non molto tempo dopo sua altezza se n'è andata silenziosamente dal regno degli Dei Stellari e abbiamo saputo che è stata colpita da un veleno incurabile nella Divina Regione Meridionale e non abbiamo più ricevuto notizie di lei dopo..."


"Sigh." Tumi sospirò: "Pensavamo che la cerimonia non sarebbe stata mai destinata ad iniziare, ma il cielo ha avuto pietà di noi e il divino potere del Lupo che ha dormito per pochi anni ha reagito ancora una volta e alla fine abbiamo scoperto che Caizhi aveva una compatibilità così perfetta da essere inconcepibile.
Dopo che sua altezza Caizhi ha ereditato con successo il suo potere divino, sua altezza Jasmine è tornata con Moonflower... Sembra che alla fine il cielo tenesse ancora al destino del nostro re. La cerimonia che cambierà il fato del nostro regno degli Dei Stellari avverrà oggi."


Xisu era stato disposto a sacrificarsi per Jasmine e Caizhi, così come Jasmine lo aveva fatto per sua sorella.


Ma l'imperatore non solo non aveva esitato ad usarli come sacrifici per avere un'opportunità per raggiungere la Via dei Veri Dei, aveva anche usato l'importanza che riponevano nella famiglia per manipolarli... Era chiaro che fosse ben diverso dai suoi figli.


Molte persone, tra gli Dei Stellari, gli Anziani, le guardie cambiarono drasticamente espressione.


Caizhi era sconvolta. Era la sola tra gli Dei Stellari che era rimasta completamente all'oscuro del sacrificio di sangue. L'imperatore non gliel'avrebbe fatto sapere ed era ancora meno probabile che Jasmine volesse dirglielo. Oggi alla fine l'aveva scoperto e aveva finalmente capito una terribile e crudele verità... Aveva compreso perché Jasmine si era comportata in modo così strano negli ultimi anni e perché le aveva detto che ereditare il potere del Lupo Celeste era stato il più grande errore che avesse fatto in tutta la sua vita...


Finalmente aveva capito perché Jasmine odiava così tanto suo padre.


Fu solo in quel momento che aveva scoperto tutto e ora le due erano in trappola e completamente incapaci di resistere.


"Sorellona... sorellona..." Il suo sguardo perse colore e mormorò con tono addolorato: "Sono stata io... sono stata io a farti male... se non avessi mai ereditato il potere divino del Lupo Celeste... sono stata io... sono stata io a fare del male alla sorellona..."


Jasmine scosse la testa e strinse le mani gelide di Caizhi mentre guardava con furia l'imperatore. Ogni parola che scandiva era piena di odio: "Vecchio malvagio Xing! Anche se sei completamente privo di umanità almeno... credevo che avresti trattato bene Caizhi... Tu... tu morirai come un cane!"


Non lo pregò, né lo minacciò per liberare Caizhi. Dato che suo padre aveva escogitato questo piano da così tanto tempo, era impossibile che cedesse ora.


Essere odiati così tanti dalla propria figlia avrebbe addolorato un padre, ma l'imperatore rimase impassibile e non fu minimamente scosso dalle sue parole. Invece sospirò e disse: "Odiami pure. Dato che sono un re, non c'è nulla che non possa sacrificare per il regno degli Dei Stellari. Anche se fossi odiato dai miei stessi figli, anche se le persone malediranno il mio nome, non avrei comunque rimpianti!"


Alzò la testa e scorse con lo sguardo il luogo. "Ora che è tutto al suo posto, la cerimonia finalmente può iniziare. Ma quando inizierà, il potere di tutte le persone sarà collegato a questa formazione, quindi non potrete riprendervelo, né interrompere il processo. Vi siete già tutti preparati?"


"Mio re..." Mormorò la Dea Stellare Shenhu... Dato che lei e il Dio Stellare Rose erano gemelli molto affiatati, la verità indubbiamente l'aveva scossa.


L'imperatore la guardò di sottecchi: "Cosa c'è?"


"..." La Dea Stellare Shenhu rimpianse subito di aver parlato, invece chiuse gli occhi e scosse la testa: "Non è niente, chiedo al mio re di iniziare."


"Aspetta un momento." Stavolta era stato il Dio Stellare dell'Origine Tumi a parlare: "Mio re, nel momento in cui la cerimonia inizierà, dovremo dedicare tutta la nostra attenzione e il nostro potere al processo. Dovremmo lasciare degli Anziani di guardia nel caso accadessero degli incidenti."


"Non c'è bisogno." Rispose l'imperatore. "Fuori c'è Barriera spirituale assoluta delle stelle. Dentro ci sono tremila guardie, quindi sicuramente non ci saranno incidenti. Ma se perderemo anche solo un contributo in questa cerimonia, diminuirà le possibilità di riuscita."


Il Dio Stellare dell'Origine Tumi insistette: "Anche se gli estranei non possono entrare, dobbiamo difenderci da ogni possibile ribellione. Non esiste un piano completamente sicuro in questo universo. Non importa quanto sembri perfetta la situazione, è sempre meglio lasciare una misura di sicurezza."


Il Dio Stellare dell'Origine Tumi aveva detto spesso queste parole mentre aveva istruito l'imperatore.


Stavolta l'imperatore non si oppose. Dopo un breve periodo di considerazione, annuì lievemente e disse: "Hai ragione."


"Mingzi, lascia la formazione e fai la guardia. Elimina ogni possibile incidente."


"Sì."


Dopo una risposta calma dal tono profondo, una figura alta e magra ritirò la sua energia dalla formazione misteriosa e si alzò.


Xian Mingzi era il trentasettesimo Anziano del Regno degli Dei Stellari. Aveva raggiunto il Divine Master Realm trecento anni fa ed era diventato l'Anziano più nuovo del regno.


Xian Mingzi lasciò la formazione. In seguito lo sguardo dell'imperatore cambiò e l'enorme formazione sotto di loro iniziò a brillare. Nove grandi Dei Stellari e trentasei Anziani del Regno degli Dei Stellari, l'aura divina e il potere dei quarantacinque Divine Master era completamente collegato e si combinò in un istante formando due potenti correnti di energia. Una di esse avvolse l'imperatore e l'altra la barriera in cui erano intrappolate Jasmine e Caizhi.


Fu in quel momento che la cerimonia iniziò e il fato di Jasmine e Caizhi fu deciso.
                                


                                



