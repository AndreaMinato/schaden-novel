---
title: Capitolo 133 - Direttamente nel Palazzo Interno
pubDate: 2024-05-28T03:22:06.267Z
tags:
    - atg
---




"Capo Palazzo Qin, perché siete venuto qui?" L'Istruttore Qin si affrettò subito a raggiungerlo e chiese preoccupato.


Qin Wushang rise, ma non rispose, e poi volse lo sguardo verso Yun Che. Dopo averlo squadrato disse, "Yun Che, hai appena detto di voler sfidare Murong Yi tra tre mesi, è vero? Se è qualcosa che hai detto senza pensarci, non è troppo tardi per ritrattare."


Yun Che non era troppo sorpreso dal fatto che Qin Wushang lo chiamasse per nome. Annuì e replicò, "Naturalmente è vero. Anche Murong Yi ha accettato. Dato che è presente anche il Capo Palazzo Qin, vorrei chiedervi di farci da testimone. Nel Palazzo Profound Blue Wind, credo che non ci sia nessuno che abbia più autorità del Capo Palazzo Qin."


Dopo che i nuovi discepoli seppero dell'identità di Qin Wushang, la maggior parte rivelò un'espressione di venerazione, eppure l'espressione di Yun Che sembrava che non fosse cambiata. Il suo sguardo era tranquillo e le sue parole non erano state né servili, né importune.
Si era rivolto a lui come se non stesse parlando al Capo Palazzo, ma ad un normale passante. Questa reazione sorprese leggermente Qin Wushang, che annuì ridendo e disse, "Con la Profound strength al decimo livello del Nascent Profound Realm, stai sfidando un praticante al nono livello del True Profound Realm; è la prima volta che vedo una disputa così interessante in tutti i miei anni al Palazzo Profound Blue Wind. Non male ragazzo. Hai coraggio e ambizione. Se sei sicuro, sono disposto a fare da testimone."


"Murong Yi, anche tu hai appena accettato. Riguardo a ciò hai altre domande?" Qin Wushang chiese a MUrong Yi.


Murong Yi rise con sprezzo. Disse rispettosamente, "Nonostante sia degradante accettare la sfida di un piccolo ratto, ha ferito mio cugino.
Dopo che Sikong Du mi ha impedito di vendicarmi per mio cugino, è comunque venuto a cercarmi di sua spontanea volontà. Non ho alcun motivo di rifiutare. E con il Capo Palazzo come testimone, non dovrò temere che verrà meno alle sue parole dopo che sarà ridotto in malo modo!"


"Molto bene." Qin Wushang annuì rivelando una traccia di sorriso sul suo volto, "Allora è deciso. La data sarà alle dieci di mattino tra tre mesi da ora e il luogo sarà proprio qui. Verrò ad assistere di persona. Yun Che, se perdi, non ti opporrai in alcun modo, non importa come Murong Yi decide di punirti e non puoi permettere che intervengano altri ad ostacolarlo. Questo è ciò che hai detto personalmente. Non puoi rimangiarti la parola."


"Naturalmente." Yun Che rispose senza alcuna esitazione. Poi strinse gli occhi e fissò Murong Yi dicendo, "Ma se vinco?"


"Se vinci? Ahah... AHAHAHAHAHAH!" Murong Yi rise rumorosamente e anche gli spettatori scoppiarono a ridere. Pensava di vincere? Questa era praticamente la più grande barzelletta che avessero mai sentito.


Murong Yi si sbellicò dal ridere. Solo dopo un bel po' riuscì a balbettare nel bel mezzo delle risate, "Io, perdere? AHAHAHAH... perderò? Se... perdo, accetterò la tua punizione! Qualunque cosa tu voglia farmi fare, la farò.
AHAHAHAHAHAH!"


"Non ne avrò bisogno." Con il volto sogghignante, anche Yun Che iniziò a ridere, "Se perdi, ho solo bisogno che tu accetti tre condizioni, tre condizioni che non puoi assolutamente rifiutare, osi farlo?"


"Oso! Non c'è nulla che non oserei fare! Figuriamoci tre cose, anche se sono trenta o trecento, non dirò nulla in contrario." Murong Yi gridò subito senza esitazione. Piuttosto che considerare una possibile vittoria di Yun Che, avrebbe creduto che i maiali potessero volare. Ma c'era un dubbio persistente che si annidava nel suo cuore; era strano che il Capo Palazzo Wushang si fosse interessato ad una questione simile. Era una sfida insignificante pronunciata da un folle.


"Molto bene." Qin Wushang annuì con un'espressione gentile sul volto, "In tutti questi anni il Palazzo Profound Blue Wind è stato pacifico e si è sempre adeguato alle regole. Sono passati molti anni da quando è capitata una sfida tra due persone di un intero realm di distanza. Tre mesi possono naturalmente cambiare molte cose. Forse dopo tre mesi potresti davvero riuscire a combattere contro Murong Yi.
Nessuno lo sa con certezza. Desta davvero curiosità. Yun Che, sei stato il migliore nella Valutazione della Profound strength. Questo mostra che hai delle buone fondamenta. Nella Valutazione della Forza di Combattimento, hai battuto Feng Yue. Questo mostra che sei incredibilmente dotato e oggi hai sfidato Murong Yi. Questo mostra che hai tantissimo coraggio e audacia. Queste qualità dimostrano che tu abbia i requisiti per essere un importante discepolo che il Palazzo Profound allenerebbe."


"In quanto Vice Capo Palazzo, mi piacerebbe vedere di cosa sarai capace. Murong Yi si è sempre allenato nel Palazzo Interno, quindi per correttezza in questi tre mesi, Yun Che, non dovrai presentarti domani. In questi tre mesi, da domani in avanti, nonostante tu sia un discepolo ufficiale del mio Palazzo Profound Blue Wind, non apparterrai a nessuno dei tre palazzi, né Esterno, Centrale o Interno, ma potrai entrare liberamente in tutti e tre i palazzi e anche godere di tutte le risorse nel Palazzo Interno. Il tuo alloggio sarà nel Palazzo Interno."


Nel momento in cui Qin Wushang disse quelle parole, rimasero tutti a bocca aperta. Anche Yun Che era sbalordito... Permettere ad un nuovo discepolo di godere di tutte le risorse nel Palazzo Interno; era sicuramente la prima volta nella storia del Palazzo Profound Blue Wind. Era qualcosa che i nuovi discepoli non osavano nemmeno sognare.


Qin Wushang ignorò le reazioni della folla e continuò, "Con questo, tu e Murong Yi avrete le stesse risorse e potrà essere considerato abbastanza giusto. Tra tre mesi se vincerai rimpiazzerai la posizione di Murong Yi nella Classifica Celeste, diventando ufficialmente un discepolo del Palazzo Interno. Ma se perderai, non solo sarai buttato fuori dal Palazzo Interno, non potrai più diventarne un discepolo, anche dopo che la tua forza raggiungerà un livello adeguato. Yun Che, hai qualche obiezione al riguardo?"


All'inizio Qin Wushang aveva mostrato un'enorme grazia nei confronti di Yun Che, ma poi aveva aggiunto una condizione estremamente rigida. In quel modo, l'insoddisfazione di alcuni nei confronti di Yun Che sparì completamente. A sedici anni, Yun Che era un genio sbalorditivo che aveva sconfitto un discepolo del Palazzo Centrale. Molto probabilmente sarebbe riuscito ad entrare nel Palazzo Interno in pochi anni. Ma se fosse entrato ora nel Palazzo Interno e poi fosse stato sconfitto, anche se avesse avuto il diritto di entrarci anni dopo, avrebbe potuto solo rassegnarsi e rimpiangere le sue azioni passate.


Yun Che diede un'occhiata a Qin Wushang e annuì, "Va bene, accetto."


Yun Che capì, il trattamento speciale che aveva ricevuto era dovuto sicuramente a Qin Wuyou e anche a causa di Lan Xueruo.


Qual era l'origine e l'identità di Lan Xueruo...


"Questo... non è inappropriato? Che diritto ha una persona come Yun Che di entrare nel Palazzo Interno? È come permettere ad un reietto di entrare in una tana di leoni e lupi!" Murong Yi disse accigliandosi.


"Murong Yi, hai qualche obiezione?" Qin Wushang lanciò un'occhiata indifferente a Murong Yi. Il tono della sua voce era calmo come al solito, ma conteneva una forza che faceva sussultare il cuore.


Murong Yi tremò e disse frettolosamente, "No! Il vostro discepolo non osa questionare sulla decisione del Capo Palazzo Qin. Il vostro discepolo era solo... solo preoccupato che la reputazione del Palazzo Interno sarebbe stata macchiata da questo ragazzino."


"La questione finisce qui. In questi tre mesi non ci dev'essere alcun conflitto tra voi due. Va bene, continuiamo la valutazione. Anziano Qi, le lascerò il compito di valutare personalmente la forza di combattimento di questo gruppo. Sikong Du, porta Yun Che a fare un giro nel Palazzo Interno e nel frattempo aiutalo a spostare il suo alloggio. Il mio ordine verrà immediatamente mandato attraverso una trasmissione del suono nel Palazzo Interno."


Dopo aver finito di parlare, Qin Wushang guardò attentamente negli occhi Yun Che e si preparò ad andarsene. Yun Che all'improvviso disse, "Capo Palazzo Qin, questo discepolo ha una richiesta da fare."


Qin Wushang aveva accettato Yun Che come discepolo del Palazzo, quindi si era riferito a sé stesso in quel modo. Qin Wushang si girò e rispose, "Cosa c'è?"


Yun Che accennò a Yun Xiaofan con lo sguardo e disse, "Nella valutazione della forza, Yun Xiaofan doveva ancora mostrare le sue capacità. È stato ferito intenzionalmente da Feng Yue e non ha potuto continuare il suo esame. Yun Xiaofan ha solo quindici anni, ma è venuto da solo da un luogo distante. Se dovesse rinunciare alla valutazione solo per questo, sarebbe semplicemente troppo crudele e ingiusto. Quindi questo discepolo gradirebbe chiedere al Capo Palazzo Qin di dargli una possibilità di rifare l'esame una volta che le sue ferite saranno guarite."


Yun Xiaofan che prima aveva un'espressione livida a causa delle sue gravi condizioni, sollevò la testa e guardò Yun Che con gratitudine mentre il suo sguardo vacillava violentemente.


Qin Wushang guardò Yun Xiaofan e annuì sorridendo, "Capisco. Sì, anche se è ancora giovane, ha una discreta fondazione e raggiungerà buoni risultati in futuro. Il mio Palazzo Profound Blue Wind non vorrebbe perdere dei talenti promettenti. Sikong Du, più tardi porta Yun Xiaofan nella Sala di Medicina. Dopo che è guarito, lascerò che Wuyou valuti le sue capacità di combattimento personalmente, che ne dici?"


Qin Wuyou ridacchiò, "Naturalmente non c'è problema."


Gli occhi di Yun Xiaofan erano già pieni di lacrime. Mentre lottava per rialzarsi, disse cercando di ricomporsi, "Grazie... Grazie Capo Palazzo Qin. Grazie Istruttore Qin... Fratello Yun, grazie..."


Dopo aver detto questo, svenne.


In quel momento gli sguardi rivolti su Yun Che erano pieni di rispetto.


Qin Wuyou e Qin Wushang se ne andarono. Anche Murong Yi e suo cugino se ne andarono dopo aver guardato Yun Che con disprezzo. Yun Che poi sostenne Yun Xiaofan e seguì Sikong Du. Dopo aver portato Yun Xiaofan nella Sala di Medicina, si recarono nel Palazzo Interno.


"Non capisco proprio cosa volevi fare. Ma a giudicare dalla tua calma, non posso pensare che tu sia un idiota." Sikong Du disse confuso.


"Secondo il detto 'Metti qualcuno in una situazione senza via d'uscita e combatterà fino alla morte'." Rispose Yun Che, "Più grande la pressione, più grande la motivazione."


Nota Traduzione: 'Metti qualcuno in una situazione senza via d'uscita e combatterà fino alla morte' sono parole tratte dall'Arte della guerra di Sun Tzu.


"Metti qualcuno in una situazione senza via d'uscita e combatterà fino alla morte? Ma ciò che stai facendo è semplicemente andare incontro alla morte!" Sikong Du scosse la testa e continuò, "Non hai idea del divario tra Murong Yi e te? Hai un intero realm di differenza! In soli tre mesi, anche se sei un genio di prim'ordine, anche nelle circostanze più estreme, in tre mesi sarai in grado di avanzare di due livelli. In più in questi tre mesi sarai nelle stesse condizioni di Murong Yi. Non solo ha le risorse del Palazzo Interno, ma anche quelle del suo clan. La velocità del suo miglioramento può essere solo più veloce della tua! Quando arriverà il momento, cosa potrai affrontare Murong Yi?!"





