---
title: Capitolo 1331 – Morire Senza Rimpianti (1)
pubDate: 2025-02-27T08:14:48.778Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>


<em><strong>-Alstor</strong></em>






L’aura di qualcuno che aveva appena raggiunto il Divine King non era neppure degna di nota nella Città degli Dei Stellari, dove abitavano gli Dei Stellari e le Guardie Stellari, eppure scioccò notevolmente tutti i presenti.


Perché quell’aura aveva chiaramente attraversato la Barriera Spirituale Assoluta delle Stelle, che avrebbe dovuto essere impenetrabile, ed era giunta nella Città degli Dei Stellari durante la cerimonia che avrebbe deciso il futuro dell’intero Regno.


“Chi diavolo è!?!?”


Gridando a squarciagola, tutti gli Dei Stellari, gli Anziani e le Guardie alzarono lo sguardo verso l’alto nello stesso istante…


Quanto era terrificante avere le auree di tremila Guardie Stellari e di un Anziano del Regno degli Dei Stellari puntate su di sé? Tutte le Guardie erano radunate lì, ed erano individui potenti quanto Mu Bingyun e Mu Huanzhi, anche una sola di loro avrebbe potuto uccidere facilmente l’intruso.


Inoltre, l’Anziano rimasto con loro per occuparsi di eventuali imprevisti, Xing Mingzi, era un Divine Master!


Se Yun Che fosse stato un qualsiasi praticante della Via Divina, la sola forza soverchiante che l’aveva avvolto sarebbe stata sufficiente a schiacciarlo e spezzare le sue ossa.


Si sentì come se una montagna fosse stata poggiata sulle sue spalle e si sentì mancare il fiato, ma la sua espressione era spaventosamente calma. Mentre tutti i presenti lo fissavano, scese dal cielo e atterrò nella Città degli Dei Stellari… quel ragazzo dall’aura piccola, debole e insignificante aveva davvero scelto di affrontare faccia a faccia tutti gli Dei Stellari, gli Anziani e le migliori Guardie Stellari, completamente da solo.


La scena di fronte a lui era incredibilmente maestosa. Tutta l’élite del Regno degli Dei Stellari era radunata lì, era uno spettacolo così grandioso che chiunque sarebbe rimasto scioccato e ammaliato. Yun Che vide la formazione misteriosa che stava irradiando luce in tutto il cielo, e vide l’Imperatore degli Dei Stellari seduto al centro, circondato dagli altri. Poi, vide l’altra barriera e Jasmine, che lo stava fissando a sua volta con gli occhi spalancati, e…


Caizhi!?


“Yun Che!?”


Dopo la Tribolazione di nove stadi e la Profezia sui Veri Dei, chi nella Regione Orientale non avrebbe riconosciuto Yun Che?


Quando videro che ad arrivare era proprio lui, lo shock nei cuori di tutti i presenti scomparve all’istante, lasciando posto solo a una grande confusione. Dopotutto, anche se era assolutamente inconcepibile che fosse riuscito ad arrivare fin lì da solo, per loro non rappresentava affatto una minaccia.


“Catturatelo!” ordinò il Trentasettesimo Anziano, Xing Mingzi, rimasto con le Guardie per assicurarsi che non ci fossero imprevisti.


“Aspettate un momento!” disse in tono indifferente l’Imperatore degli Dei Stellari. Dal centro della Formazione del sacrificio, osservò Yun Che, fissandolo così intensamente da far sembrare che volesse vedere dentro la sua mente e la sua anima: “Yun Che, ho sentito dire che hai rinunciato all’opportunità di entrare nella Perla dell’Eternità, scegliendo invece di restare nel Regno del Dio Drago, quindi perché sei venuto qui? Possibile che… l’Imperatore del Drago ti abbia chiesto di controllare cosa stesse succedendo?”


Nel mezzo di un evento così grandioso, che coinvolgeva anche alcuni grandi segreti proibiti del Regno degli Dei Stellari, naturalmente sarebbe stato naturale uccidere senza esitazione chiunque si intromettesse. Ma Yun Che era diverso, siccome aveva ricevuto il permesso di rifugiarsi nel Regno del Dio Drago. Aveva sicuramente ottenuto l’appoggio dell’Imperatore del Dio Drago, quindi ucciderlo avrebbe potuto suscitare l’ira del suo Regno. Per di più, considerando la sua forza… anche lasciando perdere il dubbio su come fosse riuscito a intrufolarsi lì, non avrebbe potuto ostacolarli neppure se ci fossero stati altri mille o diecimila di lui, non era affatto una minaccia. Quindi, non era necessario ucciderlo.


Ma ancora più importante era il fatto che ci fossero molte cose di lui che nessuno riusciva a comprendere, perciò molto probabilmente se lo avessero catturato avrebbero potuto scoprire i segreti senza precedenti che gli conferivano quelle capacità “inspiegabili”. L’Imperatore degli Dei Stellari, in quanto Imperatore Divino, ovviamente desiderava sapere tutto a riguardo. Quindi Yun Che, intrufolandosi in quel modo e in quell’occasione, si era praticamente gettato da solo in pasto alle tigri.


Di conseguenza, era ovvio che l’Imperatore degli Dei Stellari collegasse la sua intrusione all’Imperatore del Drago. Perché eccetto quella, non riusciva a immaginare nessun’altra ragione per cui Yun Che avrebbe dovuto dirigersi lì proprio quel giorno.


L’Imperatore degli Dei Stellari in persona gli aveva fatto una domanda, ma nel suo tono non c’era alcuna traccia di disapprovazione. Eppure, Yun Che non diede alcuna risposta, non lo degnò neanche di uno sguardo. Al contrario, spinse via una Guardia Stellare dopo l’altra finché il suo sguardo non incrociò finalmente quello di Jasmine, incredula… Lei era proprio di fronte a lui, eppure era come se fossero separati da una vita intera.


“Jasmine…”


Quel nome sussurrato a bassa voce da Yun Che sconvolse terribilmente Jasmine. La mano con cui stava tenendo Caizhi strinse la presa, e gridò senza pensarci: “Perché sei venuto qui!? Sparisci! Sbrigati, vattene da qui!!”


L’improvviso arrivo di Yun Che era senza dubbio il più terribile degli scenari per Jasmine, e le sue grida rauche fecero voltare verso di lei tutti i presenti, increduli.


L’Imperatore degli Dei Stellari inarcò di scatto le sopracciglia.


Yun Che non era minimamente sorpreso dalla reazione di Jasmine. Scosse la testa: “Jasmine, sai che non me ne andrò… a meno che tu non venga via con me.”


Già, Jasmine sapeva meglio di chiunque altro che Yun Che non se ne sarebbe andato. Anche se sapeva che sarebbe morto, anche se sarebbe stata una morte inutile, non se ne sarebbe comunque andato. Quando lei lo aveva accompagnato per tutti quegli anni, lui seguiva quasi tutti i suoi ordini e i suoi insegnamenti. Solo su quell’unica cosa era estremamente testardo… era anche per questo motivo che l’insulto che lei usava più spesso quando lo rimproverava era “idiota”.


Jasmine si sentì mancare il fiato e disse, addolorata: “Anche se sei venuto, cosa puoi fare… perché sei venuto…”


Durante gli ultimi anni, lei aveva sempre creduto di aver preso le decisioni giuste e di essere stata costretta a prenderle perché erano le uniche possibili. Proprio come Xisu aveva accettato di sacrificarsi per lei. Ma quel giorno, aveva scoperto che il suo sacrificio e la convinzione che fosse stata costretta a fare quelle scelte, due verità che aveva creduto reali e necessarie, in realtà l’avevano portata a fare del male a Caizhi, a fare del male a sé stessa… e ora, a fare del male anche a Yun Che.


Yun Che non avrebbe dovuto assolutamente riuscire a oltrepassare la Barriera Spirituale Assoluta delle Stelle. Eppure, per pura coincidenza lei gli aveva lasciato di proposito una goccia del suo Sangue degli Dei Stellari quando se n’era andata dal continente del Cielo Misterioso, anni prima. In quel momento, l’aveva fatto solo perché desiderava egoisticamente che una parte di lei rimanesse per sempre con lui, non si sarebbe mai aspettata che questo…


Tutto ciò era milioni di volte più straziante anche del peggiore scenario che lei avesse previsto.


Le parole di Yun Che e di Jasmine avevano completamente stupito tutti i membri del Regno degli Dei Stellari. Ma a quel punto, il Dio Stellare dell’Origine, Tumi, si lasciò sfuggire una debole risata: “Heh heh. Ah, ora capisco tutto. Quando Moonflower ha riportato qui Sua Maestaà Jasmine, anni fa, mi aveva accennato che fosse stata costretta a rinunciare al proprio corpo per sfuggire al veleno diabolico con cui era stata intossicata nella Regione Meridionale, e che avesse scelto di legare il proprio spirito a un umano dei piani d’esistenza inferiori che per puro caso era compatibile… a quanto pare, si trattava di Yun Che.”


“Oh?” L’Imperatore degli Dei Stellari aggrottò visibilmente la fronte.


Tumi continuò: “Ultimamente, questo vecchietto si è chiesto spesso perché Yun Che avesse scelto il nostro Regno degli Dei Stellari, accettando anche di venire qui insieme al nostro Imperatore senza alcuna esitazione. E ho avuto ancora più sospetti quando Sua Maestà Jasmine, che non ha mai lasciato avvicinare nessuno al suo Palazzo, ha accettato di insegnargli personalmente l’Ombra Spezzata del Dio Stellare, facendo anche tutto il possibile per impedirgli di entrare in contatto con il nostro Imperatore. Se davvero Sua Maestà è stata con Yun Che per tutti gli anni in cui non abbiamo avuto contatti con lei, allora questo spiega tutto.”


“E poi…” un terrificante bagliore d’intuizione comparve negli occhi del Dio Stellare dell’Origine: “Se questo vecchietto non si sbaglia, allora tutte le stranezze riguardanti Yun Che molto probabilmente sono dovute… al fatto che ha ereditato il potere divino del Dio Malvagio, che Sua Maestà Jasmine aveva ottenuto anni fa!”


Yun Che: “…”


Quando Tumi pronunciò quelle parole, tutti i presenti rimasero scioccati. Il potere del Dio Malvagio… si trattava dell’Eredità Divina di un Dio della Creazione, che nessuno aveva mai visto prima, un potere al di sopra di quelli dei Veri Dei!


L’espressione dell’Imperatore degli Dei Stellari cambiò drasticamente in quello stesso istante. Non sembrava riuscire a credere alle sue orecchie: “Tumi, intendi dire che…”


“Non posso sbagliarmi.” Gli occhi del Dio Stellare dell’Origine brillarono, mentre fissava Yun Che: “Del resto, è un genio che è stato in grado di sconfiggere Luo Changsheng, superando una differenza in forza misteriosa di un intero Realm, una cosa del genere non è mai successa nella storia del Regno degli Dei. Neppure il potere con il potere del Dio Drago ci si potrebbe riuscire. Ma con il potere di un Dio della Creazione, sicuramente sarebbe possibile colmare un divario di un intero Realm. Per di più, il Dio Malvagio era il Dio della Creazione degli Elementi, possedeva la massima e assoluta abilità nel loro controllo. E Yun Che può controllare ghiaccio, fuoco e fulmine contemporaneamente, senza contare il fatto che è uscito completamente illeso da quella Tribolazione di nove stadi…”


“Quindi, non è successo perché è un cosiddetto Figlio dei Cieli, ma perché possiede il potere del Dio Malvagio! In quanto Dio della Creazione, il suo potere è al di sopra di quello della Legge Celeste… Quindi, non è affatto irragionevole o assurdo che i fulmini della Tribolazione non abbiano potuto ferirlo in alcun modo.”


“Quindi, ora è tutto chiaro! Sua Maestà Jasmine gli aveva già donato persino l’Eredità Divina del Dio Malvagio, quindi è fin troppo prevedibile che gli abbia lasciato anche il suo Sangue degli Dei Stellari. Questo spiega anche come abbia fatto ad attraversare la Barriera Spirituale Assoluta delle Stelle.”


La spiegazione del Dio Stellare dell’Origine fece tremare tutti i presenti. Il concetto dell’Eredità di un Dio della Creazione ebbe un tremendo impatto sulla mente e sulle anime dell’Imperatore degli Dei Stellari e di tutti i presenti. Gli sguardi puntati verso Yun Che erano completamente diversi da prima… inoltre, tutti avevano ascoltato il ragionamento del Dio Stellare dell’Origine, e in effetti tutti i misteri e le stranezze riguardo a lui potevano essere spiegate attraverso il potere del Dio Malvagio.


Come se non bastasse, tutti avevano sentito le voci secondo cui Jasmine aveva trovato l’Eredità del Dio Malvagio nella Regione Meridionale.


Mu Xuanyin una volta aveva dato a Yun Che un avvertimento molto severo, dicendogli che non avrebbe mai dovuto permettere a nessuno di scoprire il suo legame con Jasmine. Altrimenti, sarebbe stato molto facile collegare tutte le sue stranezze al “Potere del Dio Malvagio”.


Tuttavia, ormai a Yun Che non importava più nulla di tutto questo. Non cercò di negarlo in alcun modo, e rispose direttamente: “Tutti la considerano il più saggio dell’intero Regno degli Dei Stellari, Dio Stellare dell’Origine, e a quanto pare è davvero degno della sua reputazione. Ha perfettamente ragione, il mio potere deriva dall’Eredità del Dio Malvagio!”


Yun Che lo ammise personalmente, sconvolgendo ancora di più i presenti, già terribilmente scioccati… Yun Che aveva ereditato il potere di un Dio della Creazione, se si fosse saputo, sicuramente avrebbe suscitato scalpore nell’intero Regno degli Dei, uno scalpore senza precedenti.


L’Imperatore degli Dei Stellari, seduto al centro della Formazione del sacrificio, all’inizio era assolutamente calmo, ma in quel momento nei suoi occhi si accese una strana luce. Sentì il suo cuore battergli all’impazzata nel petto – non si sentiva così entusiasta dal giorno in cui aveva finalmente ultimato i preparativi principali per quella cerimonia.


Percependo lo sbalzo d’umore dell’Imperatore degli Dei Stellari, che stava chiaramente per perdere il controllo, Tumi mormorò a bassa voce: “Mio Imperatore, a quanto pare i Cieli proteggono davvero il nostro Regno degli Dei Stellari. Non solo questo rituale sarà un successo, ma un dono così grande si è anche consegnato da solo fra le nostre mani. Questa è un’opportunità che ci è stata regalata dai Cieli, non possiamo assolutamente permetterci il minimo errore.”


L’Imperatore degli Dei Stellari respirò lentamente e profondamente, poi fece un piccolo cenno d’assenso. Ma per quanto ci provasse, non riusciva a nascondere lo strano bagliore nei suoi occhi, così luminosi.


Yun Che aveva ammesso personalmente la verità, firmando chiaramente la propria condanna a morte, ma l’espressione sul suo volto era spaventosamente calma e fredda. Guardò dritto negli occhi l’Imperatore degli Dei Stellari e disse: “Imperatore degli Dei Stellari, adesso sarai sicuramente impaziente di scoprire tutti i segreti che nascondo, e soprattutto di sapere… se e come mi puoi rubare l’Eredità del Dio Malvagio, giusto?”


Puntò un dito verso Jasmine e Caizhi: “Lascia andare Jasmine e Caizhi e ti dirò tutto ciò che vorrai!”


“Heh heh.” L’Imperatore degli Dei Stellari rise con indifferenza: “Yun Che, dato che ti sei presentato qui, dovresti sapere molto bene anche che cerimonia sta attuando il mio Regno degli Dei Stellari. Per questo rituale, non ho solo aspettato e pianificato per molti anni, ma ho anche giocato tutte le carte a disposizione del mio Regno, quindi come potremmo semplicemente lasciar perdere e sprecare quest’occasione, solo per qualche tua parola?”


“Intendi dire che non lascerai andare Jasmine e Caizhi per nessun motivo… anche se sono le tue stesse figlie?” chiese Yun Che. Aveva promesso all’Imperatore degli Dei Stellari che gli avrebbe rivelato i suoi segreti in cambio della libertà di Jasmine e Caizhi, ma lo aveva fatto senza la minima speranza che funzionasse.


L’Imperatore degli Dei Stellari sollevò leggermente lo sguardo e si abbandonò a un debole sospiro: “Jasmine e Caizhi sono le mie due figlie, quindi sacrificarle mi fa soffrire più di chiunque altro. Ma, in fin dei conti, sono pur sempre l’Imperatore degli Dei Stellari, quindi se è per il bene del nostro Regno, lo farò senza alcun rimpianto o esitazione, anche a costo di sacrificare le mie stesse figlie, anche a costo di non essere degno di essere chiamato ‘padre’ e anche a costo di essere disprezzato e odiato dal mondo intero.”


Le parole dell’Imperatore degli Dei Stellari colpirono Yun Che, lasciandolo stupito per qualche secondo. Ma poi, scoppiò in una fredda risata, una fredda risata che si trasformò subito in una risata sfrenata e feroce: “Hahahaha… HAHAHAHAHA… che bel ‘per il bene del nostro Regno’, che bel ‘a costo di non essere degno di essere chiamato padre’. Il tuo è chiaramente un gesto egoista, disumano e disgustoso, eppure non provi neanche un po’ di vergogna o rimorso. Al contrario, lo presenti come un atto giusto e virtuoso. Vecchio bastardo Xing, oggi mi hai davvero aperto gli occhi e fatto mancare il fiato dallo stupore!”


Yun Che aveva davvero cambiato il modo in cui si rivolgeva a Xing Juekong, passando da “Imperatore degli Dei Stellari” a “Vecchio bastardo Xing”, e nell’intero Regno degli Dei chi altri avrebbe osato chiamare in quel modo il prestigioso Imperatore degli Dei Stellari – per di più, lo aveva insultato in quel modo guardandolo negli occhi. Mentre tutti i presenti diventavano terribilmente scuri in volto, Yun Che non indietreggiò di un singolo passo nonostante il cambiamento dell’atmosfera. I suoi occhi si restrinsero leggermente e indicò l’Imperatore degli Dei Stellari con un dito: “Vecchio bastardo Xing, ti devo correggere riguardo a una cosa…”


“Anche se sono ancora giovane e ho poca esperienza, nel corso della mia vita ho già incontrato parecchie persone malvagie e disgustose. Ma tutti loro, anche quelli che avevano commesso crimini orribili, anche quelli che ero impaziente di fare a pezzi, in caso di pericolo avrebbero protetto i loro figli anche a costo della vita. Perché questo è il più basilare istinto umano, non ha nulla a che fare con l’essere malvagi o no.”


“Quindi, vecchio bastardo Xing, non è corretto dire che non sei degno di essere chiamato ‘padre’, perché non sei neppure degno di essere definito un essere umano!”


“Persino una tigre feroce non mangerebbe i propri cuccioli, e anche i cani e i maiali difendono i propri piccoli. Ma tu, nonostante il tuo cosiddetto titolo di Imperatore degli Dei Stellari, sei diventato qualcosa di inferiore persino ai cani e ai maiali!!”
                                


                                



