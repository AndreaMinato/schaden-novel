---
title: Capitolo 1332 – Morire Senza Rimpianti (2)
pubDate: 2025-02-27T08:14:48.778Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>


<em><strong>-Alstor (che ancora una volta per sbaglio ha salvato come bozza anziché pubblicare e se n'è accorto solo adesso)</strong></em>


Imperatore Divino, il titolo più grandioso e rispettato dell’universo. Nell’intero Caos Primordiale, contando tutte e quattro le Regioni, c’erano solo diciassette persone degne di quel nome, e di queste solo quattro vivevano nella Regione Orientale.


Erano gli individui ai vertici del mondo intero, sia per forza, sia per fama, sia per potere politico. Non li si doveva provocare, e soprattutto non li si doveva insultare.


Ma in quel momento, l’Imperatore degli Dei Stellari, Xing Juekong, era stato davvero chiamato “vecchio bastardo” da un ragazzo centinaia di volte più giovane di lui, che l’aveva persino insultato con parole sprezzanti e umilianti.


Fra tutti i presenti alla cerimonia, i più deboli erano comunque le Guardie Stellari, dallo status estremamente prestigioso nella Regione Orientale. Eppure, Yun Che aveva gridato che l’Imperatore degli Dei Stellari “era inferiore persino ai cani e ai maiali”, e in quell’istante tutti erano rimasti pietrificati ed erano stati travolti dal terrore… perché aveva appena insultato l’Imperatore degli Dei Stellari in persona!


Nessuno l’aveva mai fatto… e nessuno avrebbe mai neanche immaginato che qualcuno potesse davvero avere il coraggio di insultare o umiliare così tanto un individuo come l’Imperatore degli Dei Stellari. Persino l’Imperatore degli Dei Lunari, che lo odiava profondamente e godeva di uno status pari al suo, non l’avrebbe mai fatto.


La barba e le sopracciglia di Xing Mingzi, rimasto incredibilmente indifferente fino a quel momento, si rizzarono sul suo volto, e ruggì infuriato: “Moccioso arrogante! Osi davvero insultare il nostro Imperatore!? Anche solo per quello che hai appena detto, diecimila morti non sarebbero sufficienti a punirti!”


“Cosa state aspettando, sbrigatevi a catturarlo!”


Proprio quando le Guardie Stellari stavano per avanzare, sentirono l’Imperatore degli Dei Stellari ridacchiare con noncuranza. Non sembrava arrabbiato, anzi, aveva un grande sorriso sulle labbra: “Yun Che, sei davvero molto coraggioso, sei la prima persona al mondo ad avermi mai insultato così apertamente. A quanto pare, dal momento stesso in cui hai deciso di venire qui hai anche accettato di non avere alcuna possibilità di sopravvivere.”


Non guardò Yun Che, e si abbandonò a un lungo sospiro: “Sigh… se le tue parole fossero state pronunciate da chiunque altro, mi sarei assicurato di condannare a morte il suo intero Clan. Eppure, nel tuo caso non intendo fare nulla. Dopotutto, hai rischiato la vita per venire qui a vedere le mie due figlie. Se mi vuoi odiare, allora odiami. Se mi vuoi insultare, allora insultami. Dato che sto sacrificando le mie figlie, merito quest’odio, merito questi insulti. Solo che, per quanto tu possa odiarmi e insultarmi, non rimpiangerò comunque di aver preso questa decisione… Se servirà a far guadagnare la gloria eterna al mio Regno degli Dei Stellari, allora anche se sarò disprezzato per sempre dal resto del mondo, anche se resterò inferiore ai cani e ai maiali, cosa importa?”


L’Imperatore degli Dei Stellari parlava lentamente e solennemente, le sue parole riecheggiarono tutt’intorno come tuoni e vi si poteva percepire chiaramente l’odio che provava per sé stesso, nato dalla decisione di sacrificare la sua stessa famiglia. Ma ancora di più, sembrava trasmettere una saggezza magnanima, come se avesse accettato di sacrificarsi per il resto del mondo. Il Dio Stellare dell’Origine lo osservò per qualche secondo, poi sospirò debolmente a sua volta e disse: “Questo vecchietto sa bene quanto il mio Imperatore sia triste e che il suo dolore e più atroce di quello di chiunque altro. Questo giovane ragazzo non comprende la sua generosità, mio Imperatore, ma noi come non potremmo? Lei non ha esitato a sacrificare ogni cosa per il Regno degli Dei Stellari. Quindi, soltanto affidandole le nostre stesse vite, seguendola e aiutandola fedelmente, potremo provarle di essere degni della sua magnanimità.”


Tumi riusciva sempre a trovare le parole perfette nel momento perfetto. Gli erano bastate poche frasi per commuovere leggermente la maggior parte degli Dei Stellari, delle Guardie Stellari e degli Anziani lì presenti.


Eppure, Yun Che rise freddamente e con estremo sdegno: “Heh heh heh… continui a dire che è per il bene del Regno degli Dei Stellari, vecchio bastardo Xing, quindi temo che se continuerai a ripeterti questa menzogna strappalacrime finirai per crederci davvero anche tu! Per il Regno degli Dei Stellari? Heh… allora, lascia che ti faccia una domanda! Se questa cerimonia potesse davvero aiutare il Regno degli Dei Stellari, allora perché nessuno dei precedenti Imperatori degli Dei Stellari l’ha mai attuata prima!?”


“Ignorante.” Rispose Tumi, tranquillamente: “Questa Formazione sacrificale in antichità venne sigillata dagli Dei Stellari ancestrali all’interno di un canone segreto. Il sigillo è rimasto intatto fino alla generazione del nostro Imperatore, e soltanto di recente è stato possibile infrangerlo.”


Gli occhi di Yun Che si restrinsero leggermente e la sua risata si fece ancora più gelida: “Oh, davvero? Allora perché non mi dite una cosa. Continuate a dire che questo rituale, in teoria, permetterà al Regno degli Dei Stellari di ottenere una gloria eterna, quindi perché mai i vostri antenati avrebbero dovuto nasconderla, impedendo che venisse tramandata di generazione in generazione e utilizzata per il bene del Regno? Perché mai hanno scelto, al contrario, di sigillarla e proibirne l’utilizzo!?”


“…” per un istante, Tumi non seppe davvero come rispondere.


“Perché i vostri Dei Stellari ancestrali sapevano chiaramente quanto fosse orribilmente spregevole l’uso di questa Formazione sacrificale. Sacrificare i propri parenti più stretti per raggiungere i propri obiettivi… Heh, quanto si deve essere disumani, crudeli e malati per fare una cosa del genere! Se un qualsiasi Dio Stellare l’avesse davvero fatto, allora avrebbe sicuramente infranto le leggi dei Cieli, le leggi della basilare natura umana, suscitando la giusta ira di tutti gli Dei e tutti gli uomini. Il Regno degli Dei Stellari, che avrebbe dovuto guardare dall’alto in basso l’intero universo, sarebbe stato disprezzato dal mondo, da ogni essere vivente!”


“Ecco perché i vostri antenati sigillarono le informazioni su questo rituale!”


“Solo che i vostri Dei Stellari ancestrali e tutti gli altri vostri antenati non si sarebbero sicuramente mai immaginati di avere davvero un discendente disposto non solo a infrangere il sigillo, ma anche a sacrificare senza esitazione le sue due figlie per attivare questa Formazione!” Yun Che puntò di nuovo un dito verso Xing Juekong, insultandolo sempre più aspramente e ferocemente: “Vecchio bastardo Xing, non è neppure necessario discutere del male che stai facendo alle tue figlie, perché puoi dire anche solo di non aver tradito e offeso i tuoi antenati e predecessori!?”


“Oggi, anche se avessi successo e diventassi davvero un cosiddetto Vero Dio… quanto sarebbe disgustoso e malvagio il fatto di aver ottenuto quel potere uccidendo personalmente le tue due figlie!? Anche se diventassi il sovrano assoluto del cielo e della terra, il tuo nome sarebbe per sempre coperto da un’infamia senza pari! Anche l’intero Regno degli Dei Stellari diventerebbe il Reame più odiato e disprezzato dell’universo, solo per colpa tua! Chiunque potrebbe insultarvi e deridervi! Distruggeresti con le tue mani la prestigiosa e ammirevole fama che i vostri antenati hanno costruito nel corso di quasi un milione di anni, con il loro sangue e le loro lacrime!”


“In futuro, con che faccia potresti guardare negli occhi i tuoi antenati e predecessori, una volta morto? Anche se scendessi all’inferno, anche se sprofondassi nelle Fonti Gialle, i tuoi antenati di sicuro non ti perdonerebbero comunque. Al contrario, farebbero di tutto per spezzarti personalmente le ossa e ridurle in polvere! Per di più, i tuoi discendenti e tutte le prossime generazioni del Regno degli Dei Stellari dovrebbero per sempre ricordare che un tempo il loro Regno venne governato da un Imperatore Divino che non meritava di essere paragonato neppure ai cani e ai maiali, un Imperatore Divino la cui infamia non scomparirà mai!”


Ogni singola parola delle feroci accuse di Yun Che era terribilmente sconvolgente, ogni singola parola era estremamente crudele e, alla fine, l’Imperatore degli Dei Stellari che aveva solo sorriso con indifferenza quando gli era stato detto che “era inferiore ai cani e ai maiali” cedette, e divenne scuro in volto. Un silenzio inquietante avvolse l’intera Città degli Dei Stellari, tutti gli Dei Stellari, gli Anziani e le Guardie, dentro e fuori la barriera, erano rimasti pietrificati. Nelle loro menti regnava il caos, e per parecchio tempo sentirono fischiare le loro orecchie.


Xing Mingzi aveva gli occhi spalancati e lo sguardo perso nel vuoto. A quel punto, notò improvvisamente l’espressione cupa dell’Imperatore degli Dei Stellari e rabbrividì. Poi, gridò: “Stai zitto!”


“Sei tu a dover stare zitto!” non appena Xing Mingzi aprì bocca, venne travolto da un urlo feroce e uno sguardo che brillava con una luce estremamente spaventosa incrociò il suo. Yun Che aveva un’espressione tetra e minacciosa come quella di uno spettro e ogni sua singola parola era sconvolgente: “Quel vecchio bastardo di Xing Juekong è assolutamente disumano, non è degno di essere paragonato neppure ai cani o ai maiali. Non solo è disposto a uccidere le sue stesse figlie, ma anche a distruggere la reputazione che il Regno degli Dei Stellari ha costruito per sé in un milione di anni. Come se non bastasse, tutti voi, siete ognuno un vero e proprio pilastro del Regno. Eppure, non solo non avete neppure cercato di fermarlo, ma lo state persino aiutando. Quindi, neppure voi siete degni di essere paragonati a cani o maiali!”


“Anche se avete calpestato la vostra stessa umanità e il vostro stesso onore, avete ancora il coraggio di abbaiare ferocemente contro di me! Sputerei in faccia a tutti voi!”


“Tu…” quello era il prestigioso Trentasettesimo Anziano del Regno degli Dei Stellari, eppure in quel momento sembrò che qualcuno lo avesse costretto a ingoiare degli escrementi secchi. Il suo intero volto divenne verdognolo e tremò dalla testa ai piedi, ma non riuscì a pronunciare neppure una parola.


Dato che era il più vicino all’Imperatore degli Dei Stellari, Tumi poté percepire chiaramente che la sua aura era diventata piuttosto caotica. Si sentì piuttosto sorpreso… anche se l’arrivo di Yun Che era un grosso imprevisto, non l’aveva affatto preso sul serio. Perché considerando la sua forza misteriosa, non poteva in alcun modo creare dei problemi da solo. Al contrario, era come se si fosse gettato da solo nella tana delle tigri.


Eppure, non si sarebbe mai aspettato che Yun Che fosse così coraggioso e sfrontato, al punto da accusarli così ferocemente e con parole velenose. Riusciva a percepire chiaramente dei tremori nelle auree di parecchie degli Dei Stellari vicini a lui e degli Anziani. Yun Che non stava facendo agitare solo l’Imperatore degli Dei Stellari.


Si voltò verso di lui e ridacchiò con indifferenza: “Yun Che, hai davvero una lingua affilata. Ma è un vero peccato…”


Prima ancora che finisse di parlare, Yun Che lo stava già fissando. La sua espressione era così carica di odio e disprezzo da far sembrare che stesse fissando una disgusta pila di letame, piuttosto che un Dio Stellare: “Vecchio bastardo Tumi, chiudi la tua bocca da cane! Il tuo fiato è fin troppo nauseante, al punto che ogni parola che esce dalla tua schifosa bocca mi sporca le orecchie! Hai capito!?”


Tumi: “…”


Quando Yun Che aveva incontrato Tumi per la prima volta, nel Regno dell’Eternità, la sua prima impressione era stata che fosse un anziano gentile, saggio ed erudito, e quando aveva scoperto che era stato il tutore di Jasmine quando lei era piccola il suo rispetto per lui era cresciuto ulteriormente.


Ma in quel momento, per lui provava solo odio e un disprezzo senza fine.


Yun Che distese una mano e indicò tutti gli altri Dei Stellari e Anziani, rimasti seduti: “In questo momento, vorrei davvero sapere una cosa. Tu e tutti voi Dei Stellari, possedete il potere di un Dio Stellare, un’enorme benedizione donatavi dai vostri antenati. Eppure, tutti voi avete deciso di giurare fedeltà a un Imperatore privo di qualsiasi umanità, un Imperatore che lascerà una macchia indelebile sulla storia del vostro Regno. Tutti voi avete deciso di aiutarlo a uccidere altri due Dei Stellari… Tutti voi dovreste riflettere su ciò che avete fatto, ascoltando il vostro cuore e la vostra coscienza. In futuro, come guarderete in faccia il resto del mondo, e una volta morti come guarderete in faccia i vostri antenati e predecessori!?”


“Nessuno degli eredi degli Dei Stellari ha mai usato questa Formazione sacrificale. Perché in quanto Dei Stellari, purché si abbia il minimo senso dell’onore e della vergogna, purché si abbia la minima concezione di giusto e sbagliato, si dovrebbe disprezzare un gesto del genere, trovandolo disgustoso! Dato che nessuno l’ha mai usata prima, non si può neppure sapere se funzionerà davvero o no, eppure quel vecchio bastardo non esiterebbe a uccidere le sue figlie, solo per una possibilità di successo impossibile da determinare… lasciamo perdere per un attimo gli esseri umani, neppure gli animali più infimi farebbero mai una cosa del genere!”


“Se è disposto a fare una cosa del genere alle sue stesse figlie, allora se in futuro avrà l’occasione di soddisfare la propria ambizione sacrificando tutti voi, di sicuro non si farà problemi! Quello che oggi è il destino di Jasmine e Caizhi, in futuro sarà il vostro! Se davvero volete il bene del Regno degli Dei Stellari, se qualcuno di voi ha ancora un minimo di onore in quanto Dio Stellare, e un minimo di umanità in quanto essere umano, allora dovreste immediatamente fermare tutto questo e menomare quel merdoso Imperatore che non è degno di essere paragonato neppure ai cani o ai maiali!”


“Bastardo!” alla fine, l’Imperatore degli Dei Stellari cedette e gridò. Era diventato terribilmente pallido e, sorprendentemente, stava tremando leggermente.


Se non l’avessero visto coi loro occhi, nessuno dei presenti avrebbe mai creduto che il prestigioso Imperatore degli Dei Stellari fosse stato davvero insultato così ferocemente da tremare.


Le accuse di Yun Che erano incredibilmente furiose e le sue parole riecheggiavano nell’aria, eppure ognuna di essere era sconvolgente. Non solo l’Imperatore degli Dei Stellari, ma anche gli altri Dei Stellari e gli Anziani avevano cominciato a tremare visibilmente, più o meno forte, e le loro auree erano diventate caotiche.


Neppure nei suoi sogni, Tumi avrebbe mai osato immaginare che un comune ragazzo, di soli trent’anni, potesse davvero turbare così tanto l’Imperatore degli Dei Stellari e gli altri. Lui stesso cominciava ad avere la sensazione che in effetti il loro piano fosse veramente crudele e senza possibilità di redenzione. I suoi occhi, però, si riempirono di rabbia e ruggì in tono grave: “Dannato ragazzino… Xing Mingzi, cosa stai aspettando! Svelto, fagli chiudere la bocca!”


“Catturatelo!” urlò Xing Mingzi.


All’interno della Formazione sacrificale, il Dio Stellare del Demone, Rose, si voltò furtivamente verso Aster, la Dea Stellare della Giada, e le sussurrò: “Sorellona…”


“Concentrati e ignora le tue emozioni, non lasciarti influenzare da nulla.” Gli rispose a bassa voce Aster. Poteva percepire che il cuore di Rose era in preda alla confusione più totale… così come il suo, e si trattava di una confusione impossibile da controllare o sopire in nessun modo.


Ma ormai la cerimonia era iniziata, ed era impossibile interromperla. Quindi, anche se uno di loro si fosse sinceramente pentito, non avrebbe comunque potuto fare nulla per tirarsene fuori.


Anche se Xing Mingzi era così furioso da avere quasi un attacco cardiaco, naturalmente in quanto Anziano era troppo orgoglioso per abbassarsi al livello di Yun Che e occuparsi personalmente di lui. Non appena urlò l’ordine, una Guardia Stellare scattò rapidamente verso Yun Che.


Diventando un Divine King, Yun Che poteva essere considerato senza pari nella sua generazione, in cui tutti erano ancora al massimo al Divine King Realm, ma come poteva essere paragonato a una Guardia Stellare? Una forza soverchiante, alla quale non avrebbe mai potuto resistere, lo schiacciò dall’alto, bloccandolo così violentemente da costringerlo a cadere in ginocchio. Era come se una gigantesca montagna stesse gravando sulle sue spalle, costringendolo a restare completamente immobile.


Digrignò ferocemente i denti e riuscì in qualche modo ad alzare lo sguardo per guardare la Guardia Stellare di fronte a lui… aveva riconosciuto poche fra le tremila Guardie Stellari di altro grado radunate lì, ma quella davanti ai suoi occhi era quella che conosceva meglio.


Era un membro delle Guardie Stellari della Dea Stellare di Massacro, di Jasmine… nonché il comandante di tutte le sue Guardie Stellari…


Xing Ling!


Xing Ling era un comandante delle Guardie Stellari, un Divine Sovereign di ottavo livello, forte quanto Mu Bingyun… tuttavia, lei era la seconda persona più forte del Regno della Canzone Glaciale, al di sotto solo della sua Maestra.


Di fronte a un potere del genere, anche se Yun Che avesse aperto forzatamente Ade non sarebbe comunque riuscito a opporre alcuna resistenza.


“Giovane Maestro Yun, perché l’ha fatto…” Xing Ling scosse la testa, con gli occhi pieni di pietà e dispiacere… non riusciva a capire perché Yun Che, un ragazzo dal futuro inimmaginabile, fosse così determinato a morire.


Le labbra di Yun Che si incurvarono verso l’alto e fissò dritto negli occhi la persona che all’inizio aveva chiamato rispettosamente “Fratello Maggiore”: “Xing Ling, una volta mi hai detto tu stesso che diventare una Guardia Stellare è stato il più grande onore e la più grande gloria della tua vita. Heh… sei una Guardia Stellare di Jasmine, avresti dovuto esserle fedele. Eppure, hai scelto di tradire la tua Maestra e farle del male, hai scelto di aiutare gli altri a uccidere la Dea Stellare a cui avevi giurato fedeltà… è questo quello che consideri un onore!?”


Xing Ling non riuscì a respirare e distolse innaturalmente lo sguardo da quello di Yun Che: “Non sono fedele a una Dea Stellare… sono fedele al Regno degli Dei Stellari.”


“Ptu!” Yun Che sputò a terra: “Sei fedele a un vecchio bastardo che dice di essere il tuo Maestro, a un vecchio bastardo che vuole uccidere le sue stesse figlie! Non sono una Guardia Stellare, sono solo un misero mortale proveniente dai piani d’esistenza inferiori, eppure so comunque cosa significa proteggere qualcuno anche a costo della propria vita. Ma tu sei il capitano delle Guardie Stellari di Jasmine, se avessi anche solo cercato di difenderla con qualche parola, ti avrei comunque concesso un minimo di rispetto. Invece, alla fine l’hai tradita, persino un cane addomesticato è più fedele di te!”


“E pensare che all’inizio ti ho mostrato rispetto, chiamandoti Fratello Maggiore, perché sei una Guardia Stellare di Jasmine… sono stato davvero cieco!”


“…” Xing Ling aprì la bocca, come se volesse dare delle spiegazioni, eppure non riuscì a mormorare una sola parola. Senza rendersene conto, indebolì di parecchio anche la forza con cui stava immobilizzando Yun Che.


“Dove sono le Guardie Stellari della Dea Stellare del Massacro e della Dea Stellare del Lupo!?” anche se era costretto a rimanere in ginocchio, Yun Che gridò comunque così forte e con la voce così roca che persino un sordo l’avrebbe sentito: “Se ne avete il fegato, fate un passo in avanti e fatemi vedere tutte le vostre facce, le facce di dei mucchi di spazzatura disposti a tradire e lasciar uccidere le loro Maestre!”


Nonostante le accuse furiose di Yun Che, nessuno fece un solo passo in avanti… tuttavia, c’erano parecchie Guardie Stellari con lo sguardo abbassato, i volti scuri e i pugni stretti.


“Heh…” Yun Che rise freddamente: “Tutti voi fareste meglio a pregare che nessuno scopra mai cosa sta per succedere oggi. Altrimenti, tutti sapranno che il Regno degli Dei Stellari aveva fra le proprie fila un mucchio di disgustosi traditori! Verrete disprezzati e odiati dal mondo intero e anche le Guardie degli altri Dei Stellari vi guarderanno per sempre con disgusto. Tutto il vostro cosiddetto prestigio diventerà un marchio di vergogna che non potrete mai cancellare in vita vostra… le vostre famiglie, le vostre mogli e i vostri figli, i vostri discendenti, tutti loro da oggi in poi dovranno convivere con una vergogna così terribile, tutti loro si vergogneranno di voi per sempre!”


“Cosa state aspettando!? Fatelo tacere!” ringhiò a squarciagola Xing Mingzi.


BOOOOOOM!!


Con una gigantesca esplosione, l'Energia Misteriosa di Yun Che esplose verso l’esterno e lui riuscì incredibilmente a liberarsi dalla presa di Xing Ling, che rimase con lo sguardo perso nel vuoto. Poi, fece una capriola a mezz’aria e la sua Energia Misteriosa cominciò a contorcersi caoticamente. Impugnò la Spada Colpo Celeste Nemesi dei Diavoli e la puntò in avanti, con negli occhi un bagliore terribilmente inquietante:


“Dal momento stesso in cui ho superato la barriera, non ho avuto alcuna intenzione di andarmene vivo da qui. Sono solo un inutile rifiuto, non posso salvare Jasmine né Caizhi. Ma come minimo… voglio che tutti voi figli di puttana che avete tradito Jasmine e Caizhi…”


“Veniate sepolti qui con loro!”
                                


                                



