---
title: Capitolo 1335 – Massacro Spietato
pubDate: 2025-02-27T08:14:48.779Z
tags:
    - atg
---


<em><strong>Capitolo regolare, 3 in coda, 0/10 donazione</strong></em>


<em><strong>-Alstor</strong></em>






Intento omicida, energia feroce ed aura malvagia… mischiate a un fetore di sangue incredibilmente intenso, che raggiunse tutti i più eccezionali individui del Regno degli Dei Stellari, rendendoli vagamente nauseati. In preda allo stupore, dato dal fatto che tutto ciò che sapevano e la loro esperienza stavano venendo fatti a pezzi di fronte a loro, tutti rabbrividirono e sentirono il proprio cuore sopraffatto dal terrore, come se fossero davanti a un diavolo… era un terrore a cui nessuno riuscì a resistere con la sola forza di volontà, era ancora più spaventoso dell’inferno che vedevano durante i loro incubi.


Per di più, l’origine di tutto questo… era Yun Che, di fronte a loro, avvolto da una Energia Misteriosa rosso sangue incredibilmente densa. Non potevano vederlo chiaramente, oltre quello strato di energia, e non riuscivano neppure a carpire se quella fosse effettivamente Energia Misteriosa oppure vero e proprio sangue che stava sgorgando copiosamente da lui.


Ma nel mezzo di quell’aura scarlatta, si accesero due luci ancora più brillanti e spaventose del sangue fresco, come se un Diavolo divino rinchiuso nel purgatorio avesse improvvisamente spalancato gli occhi.


“Co… Co… Cosa sta succedendo?” balbettò Xing Lou, il comandante delle Guardie Stellari del Lupo, uno dei più vicini a lui, con la voce tremante. Non appena ebbe finito di dirlo, si rese conto senza quasi riuscire a crederci di quanto stesse tremando.


Lui e tutte le altre Guardie Stellari avevano minimo qualche migliaio di anni e, considerando il loro status, come potevano non essere persone straordinarie e sopravvissute a ogni genere di esperienze? Eppure, nessuno di loro aveva mai percepito un’aura così terrificante e nessuno di loro si era mai sentito gelare a tal punto il sangue nelle vene dalla paura… per di più, tutto questo a causa da un ragazzo proveniente dai piani d’esistenza inferiori. E per quel che ne sapevano, avrebbero dovuto avere il suo destino nelle loro mani!


“Divine Sovereign… da Divine King a Divine Sovereign…” a parlare era stato nientemeno che il Dio Stellare della Forza, Shenhu, e la sua voce era chiaramente scossa da tremiti.


“Com’è possibile che… al mondo esista davvero una cosa simile…” per la prima volta da quando avevano ereditato il loro Potere Divino, gli Dei Stellari stavano dubitando pesantemente della loro stessa percezione spirituale. Le abilità proibite più estreme e stupefacenti fra tutte quelle che conoscevano non potevano replicare neppure una frazione di ciò che stava accadendo di fronte ai loro occhi.


“Il potere di un Dio della Creazione… questo è il potere di un Dio della Creazione…” l’Imperatore degli Dei Stellari aveva gli occhi completamente spalancati e mormorò fra sé e sé qualche frase. Quel potere superava chiaramente persino le aspettative, l’esperienza e la conoscenza di un Imperatore Divino. Solamente i famosi e supremi poteri degli Dei della Creazione, anche nell’Era degli Dei, possedevano una forza così surreale!


Quando lo stupore e la meraviglia cominciarono a dissiparsi, nel profondo degli occhi dell’Imperatore degli Dei Stellari comparvero un’avidità e una bramosia milioni di volte più intense di prima. Si voltò di scatto verso Xing Mingzi e ruggì: “Svelto, catturalo… Ma… non devi assolutamente ucciderlo!”


La voce dell’Imperatore degli Dei Stellari era così roca e tremante che tutti lo notarono e, per di più, stavolta aveva anche gridato apertamente che non dovevano assolutamente uccidere Yun Che.


Il fatto che la forza misteriosa di Yun Che fosse schizzata dal primo livello del Divine King Realm al primo del Divine Sovereign Realm in pochi secondi era difficile da accettare per tutti. Solo che, il primo livello del Divine Sovereign Realm… se fossero stati in un Reame Stellare comune, avrebbe anche potuto essere definito un potere quasi senza pari, ma quello era il Regno degli Dei Stellari! Ogni singola Guardia Stellare era al Divine Sovereign Realm. Quindi, in quanto a forza misteriosa, ognuna delle tremila Guardie Stellari di fronte a Yun Che era più forte di lui.


Come se non bastasse, c’era anche Xing Mingzi, un autentico Divine Master!


Perciò, anche se Yun Che aveva infranto la loro stessa concezione del mondo e loro erano rimasti totalmente scioccati e terrorizzati da quell’evento innaturale, al tempo stesso non l’avevano ancora considerato neppure per un istante come una minaccia per loro… quello era il Regno degli Dei Stellari, loro erano le Guardie Stellari. Anche se Yun Che non aveva pari nella sua generazione, ai loro occhi era ancora solo un debole ragazzo. Anche se di fronte a loro aveva utilizzato una tecnica che andava contro le leggi della natura stesse, non poteva comunque sconfiggerli in nessun modo.


Quando il grido dell’Imperatore degli Dei Stellari raggiunse le loro orecchie, prima ancora che Xing Mingzi rispondesse, nel cielo della Città degli Dei Stellari risuonò uno strano ululato, simile a quello di una bestia feroce e disperata. L’aura rosso sangue che avvolgeva Yun Che eruppe improvvisamente, e lui scattò rapidamente verso Xing Ling. La Spada Colpo Celeste Nemesi dei Diavoli, inizialmente vermiglia, adesso era avvolta da un bagliore sanguigno, come se fosse stata appena immersa in uno dei laghi di sangue del Purgatorio.


Dolore, odio, disperazione, rancore, crudeltà, sete di sangue… ogni singolo frammento di aura che raggiungeva le Guardie sembrava provenire da un tetro abisso. Inoltre, quell'Energia Misteriosa era chiaramente al Divine Sovereign Realm, ma quando li raggiunse tutti provarono improvvisamente il freddo terrore della morte… le pupille di Xing Ling si contrassero bruscamente e, non appena quell’ombra minacciosa lo avvolse, reagì istintivamente prima ancora di riuscire a formulare un qualsiasi pensiero e scappò all’indietro il più velocemente possibile, nonostante avesse temprato e rafforzato enormemente il suo corpo.


BOOOOOOM ————


La terra tremò catastroficamente e l'Energia Misteriosa rosso sangue si innalzò verso il cielo, mentre quella zona rafforzata dalle Formazioni Misteriose di più alto livello dell’universo tremava intensamente, senza sosta…


Prima ancora che Xing Ling potesse riprendere fiato per un istante, due occhi rosso sangue, più spaventosi di quelli di un Diavolo, si avvicinarono nuovamente ai suoi. Si abbandonò a un grido strozzato e incrociò entrambe le braccia al petto, difendendosi con tutte le sue forze da Divine Sovereign di ottavo livello, in preda al terrore.


BANG!!


Secondo tutti, c’era un’enorme differenza di potere tra il primo e l’ottavo livello del Divine Sovereign Realm, che non poteva essere colmata in nessun modo.


Ma…


“UWAAAAAAHHHHHHHH!!”


Un grido incredibilmente straziato e raggelante trafisse senza pietà i cuori e le anime di tutti i presenti. Un Divine Sovereign di primo livello e uno di ottavo livello si erano scontrati, ma a gridare in preda all’agonia era stato incredibilmente Xing Ling! Colpito dall’aura rosso sangue emessa dalla Spada Colpo Celeste Nemesi dei Diavoli, il suo braccio destro era stato fatto istantaneamente a pezzi, e anche il sinistro si era rotto in dieci parti. Un solo istante dopo, era stato ridotto subito in piccoli brandelli di carne, che si sparpagliarono nell’aria.


“AAAAAAAHHHHHHHH!!!”


“Co… Cosa!?”


“Xing Ling!!”


Quella scena scioccò Xing Mingzi così tanto che cadde immediatamente in preda alle convulsioni. Anche tutte le Guardie Stellari erano così sconvolte da far sembrare praticamente che le loro anime avessero lasciato i loro corpi. Per quanto ci provassero, non riuscivano a credere che le braccia di Xing Ling, un Divine Sovereign di ottavo livello, tra i più potenti di tutti loro, fossero state davvero distrutte da un singolo fendente di Yun Che, qualcuno che aveva appena innalzato forzatamente la propria forza misteriosa solo al primo livello del Divine Sovereign Realm.


Quelle erano le braccia di un Divine Sovereign, erano milioni di volte più resistenti di qualsiasi metallo. Agli occhi del mondo intero, si trattava di un vero e proprio “fisico divino”!


“AHHH… AAAAAAHHHHHH… AAAAAAAAAAHHHHHHHHHHH!!”


Gli occhi di Xing Ling erano così spalancati da sembrare sul punto di schizzargli fuori dalle orbite. Fissò le sue braccia, ridotte a semplici brandelli di carne, e provò una disperazione che non aveva mai neppure immaginato prima. Ma il diavolo che con un fendente lo aveva menomato a tal punto era ancora davanti a lui e la Spada Colpo Celeste Nemesi dei Diavoli, rosso sangue, stava sfrecciando spietatamente verso di lui, dall’alto al basso, con una forza esplosiva.


Puuuuuuuuuuu!


Un fiotto di sangue raggiunse più di dieci metri d’altezza, mischiato a innumerevoli piccoli pezzi d’interiora. Il petto di Xing Ling si era squarciato, quasi tutte le sue costole erano state distrutte… Xing Ling si abbandonò a un roco grido d’agonia e disperazione. Avrebbe voluto lottare, ma le sue braccia non rispondevano ai comandi. Avrebbe voluto scappare, scappare il più lontano possibile, ma ciò che lo aspettava era un terrore ancora più terribile.


“TU… MUCCHIO… DI… SPAZZATURA… CHE HAI… TRADITO… E LASCIATO… A MORIRE… JAS… MINE…”


Yun Che, avvolto dall’aura rosso sangue, parlò con una voce ancora più rauca e spaventosa di quella di un diavolo. Ogni sua parola sembrava provenire da un profondo abisso di dolore…


“MUOOORIIII!!”


BOOOM!!


Sferrò un pugno, che trapassò da parte a parte il corpo di Xing Ling… forse, lui non aveva mai immaginato, anzi, forse nessuno aveva mai immaginato che il suo corpo da Divine Sovereign fosse davvero così debole e fragile.


“Ah… AAAAAAAHHHHHH…” Xing Ling gridò miserabilmente finché non rimase senza voce, dopodiché non rimase altro che un fiume di sangue che sgorgava senzza sosta da ogni orifizio del suo volto.


“MUOOORIIIIII!!”


BOOOOOM!!


Con un altro pugno, Yun Che spezzò di netto il collo di Xing Ling.


“MUOOOOORIIIIIIIII!!!”


BOOOOOOM!!


Un terzo pugno colpì brutalmente la parte superiore del cranio di Xing Ling. In quello stesso istante, la sua testa si frantumò e un fiotto di sangue schiumoso spruzzò verso l’alto… dal collo in poi, non restava più niente del suo capo e per terra, sotto quel pugno avvolto dall’aura scarlatta, non c’era neppure un frammento d’osso più grande di qualche centimetro.


Il corpo di Xing Ling venne scosso da ancora qualche violento spasmo, poi rimase completamente immobile.


Xing Ling, un comandante delle Guardie Stellari che avrebbe suscitato paura e agitazione anche nei Realm King dei Reami Intermedi e Inferiori, che avrebbero dovuto trattare con il massimo rispetto e con totale accondiscendenza, era stato ucciso brutalmente come se nulla fosse. Era riuscito a malapena a difendersi, mentre veniva trucidato senza pietà.


Era morto senza neppure un cadavere intatto.


Nei pochi secondi prima della sua morte, aveva provato il dolore, il terrore e la disperazione più terribili della sua intera, lunga vita.


Un silenzio tombale avvolse la Città degli Dei Stellari, mentre l’intenso fetore di sangue si diffondeva nell’aria. Gli occhi di tutte le Guardie Stellari erano così spalancati da far sembrare che stessero per cadere fuori dalle loro orbite. Una Guardia Stellare, anzi, un comandante delle Guardie Stellari era morto miserabilmente di fronte ai loro occhi, quindi avrebbero dovuto essere scioccati e infuriati… Ma, in quel momento, non riuscivano a provare rabbia, perché uno stupore terribile e una paura sempre più crescente stavano attanagliando i loro cuori e le loro menti.


“Come… può essere…”


“Lui… Yun Che, ha…”


“Ha… davvero…” il Dio Stellare dell’Origine, Tumi, che tutti credevano sempre tranquillo, aveva un’espressione incredibilmente tetra e distorta.


Non solo le Guardie Stellari, ma anche gli Dei Stellari e gli Anziani erano assolutamente senza parole. Prima ancora che si riprendessero del tutto dallo shock causato dall’innaturale aumento di forza misteriosa di Yun Che, erano rimasti di nuovo così stupiti da sentirsi sul punto di svenire.


Sapevano con assoluta chiarezza quanto fosse forte Xing Ling. Anche se la forza misteriosa di Yun Che era cresciuta così tanto, non avrebbe dovuto comunque riuscire neppure a tenergli testa… eppure, l’avevano appena visto uccidere Xing Ling a pugni.


Come se non bastasse, era stata una spietata esecuzione, durante la quale Xing Ling non aveva potuto neppure difendersi o opporre resistenza!


Un Divine Sovereign di primo livello ne aveva trucidato crudelmente uno di ottavo!


“Cognato… Lui… Lui…” Caizhi era pallida come un fantasma ed entrambe le sue mani stavano stringendo quelle di Jasmine. Eppure, si accorse che quelle della sorella erano incredibilmente fredde e che lei non aveva avuto alcuna reazione nonostante quella scena assolutamente scioccante. Al contrario, aveva gli occhi lucidi e opachi, terribilmente spenti…


Sotto gli sguardi terrorizzati di tutti, Yun Che si alzò lentamente in piedi. Poi, sollevò in alto la Spada Colpo Celeste Nemesi dei Diavoli e le Fiamme della Fenice e del Corvo Dorato si fusero intorno al suo corpo, formando le crudeli e spietate Fiamme Cremisi.


“Tutti voi… meritate… di… morire!!”


Sembrava che stesse gridando e al tempo stesso cantilenando quelle parole, ma ognuna di esse era più spaventosa di qualsiasi altro suono che tutti i presenti avessero udito nelle loro vite. l'Energia Misteriosa rosso sangue e le fiamme cremisi avvolgevano il corpo di Yun Che, come se fosse un Diavolo divino dal sangue scarlatto, accecato dall’ira. Completamente solo, stava caricando verso tremila Guardie Stellari, eppure ognuna di loro stava tremando.


“Attaccatelo insieme… spezzategli le braccia e le gambe!!”


Xing Mingzi sembrò risvegliarsi improvvisamente da un sogno e gridò un ordine a squarciagola.


Venti secondi prima, Xing Mingzi non avrebbe assolutamente permesso neppure a due Guardie Stellari di unire le forze contro Yun Che. Perché sarebbe stato semplicemente un insulto al potere, al prestigio e alla dignità delle Guardie Stellari. Ma in quel momento, aveva davvero urlato senza esitazione “attaccatelo insieme”. Al tempo stesso, però, non aveva dimenticato gli ordini dell’Imperatore degli Dei Stellari, ovvero di rendere innocuo Yun Che ma di non ucciderlo!


Non appena Xing Mingzi diede l’ordine, le tre Guardie Stellari più vicine a Yun Che spiccarono il volo. Tre identiche Lance Stellari comparvero fra le loro mani e le loro armature d’argento brillarono con la stessa luce delle stelle.


Tre Guardie Stellari, tre Lance Stellari, ma Yun Che inaspettatamente non indietreggiò di un singolo passo. Al contrario, scattò in avanti per affrontarli direttamente, lanciando uno strano grido di odio e dolore, mentre la Spada Colpo Celeste Nemesi dei Diavoli avvolta dalle fiamme cremisi disegnava un arco rosso sangue nell’aria…


BOOOOOOOM!!


“UWAAAAAAAHHHHHHH!”


Tre grida agonizzanti si sovrapposero l’una all’altra, riecheggiando tutt’intorno. Le tre Lance Stellari vennero scaraventate via e le braccia delle tre Guardie Stellari, che le stavano impugnando, vennero frantumate contemporaneamente… in quell’istante, capirono finalmente perché il corpo di Xing Ling fosse sembrato così fragile di fronte alla spada di Yun Che…


“MORITE!!!!!”


Nessuno poteva comprendere quanto fossero grandi l’odio e il rancore contenuti in quelle grida. Mentre la Spada Colpo Celeste Nemesi dei Diavoli sfrecciava verso il basso, la gigantesca immagine di un lupo comparve nel cielo sopra Yun Che… era l’immagine del Lupo che tutte le Guardie Stellari conoscevano, eppure non era del familiare colore azzurro a cui erano abituati. Al contrario, era di un terrificante scarlatto e anche le sue zanne digrignate sembravano bagnate da un lago di sangue…


BAAAAANG————


Quello era un “Wild Fang” completamente distorto dal potere di Yun Che. Quando l’immagine rosso sangue del lupo le colpì dall’alto, le armature e i corpi di quelle tre potenti Guardie Stellari vennero fatti a brandelli in un solo istante. Prima ancora che potessero gridare dal terrore, erano già stati ridotti a poco più che ammassi di carne lacerata e fiotti di sangue nell’aria.
                                


                                



