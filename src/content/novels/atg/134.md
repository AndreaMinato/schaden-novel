---
title: Capitolo 134 – Spada Colossale del Signore Supremo
pubDate: 2024-05-28T04:22:06.267Z
tags:
    - atg
---




Il Palazzo Interno era situato nel cuore del Palazzo Profound Blue Wind, un piccolo tratto di bosco molto fitto lo divideva dal Palazzo Centrale. Attraversato il bosco, si poteva vedere l'entrata principale. L'ingresso non era protetto da un cancello, ma da un sigillo di colore viola, che roteava lentamente.


Quando Sikong Du si avvicinò, il sigillo smise di muoversi e poco dopo scomparve. Ma appena Yun Che fece un passo in avanti, riapparve all'improvviso ed emanò un'inarrestabile forza repulsiva che lo costrinse a indietreggiare. Sentirono la voce di un vecchio echeggiare dal nulla:


“Sikong Du, la persona che hai portato con te è quel 'Yun Che' menzionato dal Capo Palazzo Qin?”


Sikong Du rispose allegramente: “Sì. Anziano Xu, vi chiedo di autorizzare il passaggio.”


Ding!


Un sottile fascio di Profound Energy apparve improvvisamente di fronte a Yun Che, lo sfiorò, e subito dopo essere entrato nel suo corpo scomparve nel nulla. La voce autorevole spiegò immediatamente: “Questo è il marchio che garantisce l'accesso al Palazzo Interno, ma avrà effetto solo per i prossimi tre mesi. Quando saranno trascorsi, il marchio scomparirà automaticamente; ora puoi entrare.”


“Andiamo.” Sikong Du fece strada e entrò nel Palazzo Interno.


L'ambiente del Palazzo Interno poteva essere descritto come semplice e pacifico. Guardandosi intorno, non si vedeva neppure una persona e le semplici costruzioni davano un'impressione rustica.


Tuttavia, non appena Yun Che mise piede nel Palazzo Interno, si accorse chiaramente che quel luogo era particolarmente ricco di Profound Energy. Era densa almeno il doppio di quella all'esterno.


“Riesci a percepirla?” Sikong Du notò la reazione di Yun Che e gli spiegò: “Anche se il Palazzo Interno è molto piccolo, sotto di esso c'è una rara circolazione naturale di Profound Energy! È per questo che qui l'aria è così ricca di Profound Energy. Il sigillo che abbiamo appena attraversato non serve solamente per bloccare l'accesso al Palazzo Interno; la sua funzione principale è di evitare che la Profound Energy fuoriesca.”


“Quella torre di fronte a noi è la Torre Profound Gathering e ha un totale di dieci piani. Al suo interno è stata costruita una formazione speciale che permette di raccogliere e condensare con grande efficienza la Profound Energy nell'ambiente, così da renderla estremamente densa all'interno della torre. Coltivando nella Torre Profound Gathering, la velocità di crescita della propria Profound Strength è molto maggiore rispetto al normale.”


Guardando nella direzione in cui Sikong Du stava indicando, Yun Che vide la torre di dieci piani eretta nel cuore del Palazzo Interno.


“Hai solo tre mesi di tempo, quindi dovresti sfruttarli al massimo e coltivare la tua Profound Strength il più possibile; non dovresti sprecare nemmeno un minuto, nemmeno un secondo.” disse seriamente Sikong Du. Ma sapeva che non importava quanto disperatamente Yun Che si allenasse, era semplicemente impossibile che riuscisse a sconfiggere Murong Yi. L'unica possibilità in cui poteva sperare, era che si verificasse una qualche sorta di miracolo... per esempio, che nei tre mesi seguenti Murong Yi soffocasse bevendo dell'acqua o che morisse per un'indigestione, che venisse colpito da un fulmine o che camminando inciampasse e morisse nella caduta oppure che si spegnesse tra le braccia di una donna per aver esaurito tutte le sue forze, eccetera...


“Quindi, probabilmente dovresti entrare oggi stesso nella Torre Profound Gathering e iniziare a allenarti, impegnandoti al massimo e sfruttando tutto il tempo a tua disposizione, dovresti persino mangiare e dormire lì... per quanto riguarda il cibo e l'acqua, per me non è affatto un problema portarteli di persona ogni giorno.”


Sentendo quelle parole, Yun Che si commosse, e disse con sincera gratitudine: “Fratello Maggiore Sikong, grazie per la tua ospitalità.”


“Ah ah, non ringraziarmi.” Sikong Du sorrise e rispose: “Tuo nonno mi salvò la vita. Senza tuo nonno, Xiao Li, oggi non sarei qui con te. In questi anni, mi sono sempre chiesto come ripagare la sua gentilezza; il tuo arrivo mi ha finalmente dato la possibilità di soddisfare il mio desiderio e, per quanto possibile, sdebitarmi. Non importa cosa io faccia per te, sarà sempre un mio dovere farlo. Va bene, ora andiamo, per prima cosa ti porterò al Padiglione delle Armi Sky Profound.”


“Padiglione delle Armi Sky Profound?”


“Il Palazzo Profound Blue Wind ha tre grandi Padiglioni dove sono custodite le armi, il Padiglione delle Armi Comuni, il Padiglione delle Armi Earth Profound e quello delle Armi Sky Profound. Il primo si trova nel Palazzo Esterno, il secondo nel Palazzo Centrale e il Padiglione delle Armi Sky Profound è qui nel Palazzo Interno. Questi tre Padiglioni sono i luoghi dove gli studenti scelgono le loro armi. Ovviamente quelle livello più alto si trovano nel Padiglione delle Armi Sky Profound. Ogni singolo allievo del Palazzo Interno ha diritto a entrare una sola volta e scegliere la propria arma. Dopo che l'avrai presa anche tu, potrai andare nella Sala Supreme Profound e scegliere le Profound Art e le Tecniche Profound che intendi studiare... inoltre, solo chi ha accesso al Palazzo Interno può allenarsi nelle Profound Art esclusive del Palazzo Profound Blue Wind; ovviamente, anche le Profound Art e le Tecniche Profound sono del livello più alto.”


“Tuttavia, il Palazzo Interno non ha nessun Istruttore; tutti i risultati dell'allenamento dipendono dalle proprie capacità.”


Mentre Sikong Du parlava, i due avevano già raggiunto il Padiglione delle Armi Sky Profound.


La costruzione si trovava sottoterra, eppure non era affatto buio. Armi di ogni colore e di tutti i tipi erano collocate ovunque; spade, alabarde, lance, asce, martelli, pugnali... c'era di tutto; la maggior parte di esse emanava bagliori dai colori accesi, ma ce n'erano anche alcune scure e opache che giacevano negli angoli. Quando Yun Che entrò, sentì folate di vento fredde come il ghiaccio; le auree delle armi erano eteree o nobili, oppure affilate o schiaccianti.


“Le armi di livello più basso del Padiglione delle Armi Sky Profound sono al True Profound Realm, ma quasi tutte al livello Spirit Profound. Inizialmente, ce n'erano parecchie all'Earth Profound, ma sono state prese tempo fa dagli studenti più grandi; l'unica Arma Earth Profound rimasta è così inutile che nessuno la vuole. Yun Che, che arma usi di solito?” chiese Sikong Du.


Yun Che rimase in silenzio per qualche secondo, ma alla fine rispose sinceramente: “Non sono bravo con nessun tipo di arma.”


Quando era nell'Azure Cloud Continent, aveva bisogno di usare le mani per controllare la Perla del Veleno Celeste, quindi non poteva mai impugnare un'arma. Dopotutto, a quel tempo la Perla del Veleno Celeste non si era fusa con il suo corpo.


“Non usi armi?” Sikong Du era molto sorpreso, e scosse la testa dicendo: “Dato che sei un praticante del Profound, non dovresti trascurare l'importantissimo ruolo di un'arma. Un'arma nella quale si è esperti può aumentare di molto le proprie capacità offensive e difensive. La sua importanza è pari a quella di un braccio. In una battaglia tra due avversari più o meno allo stesso livello, considerando anche altri fattori, qualcuno disarmato non avrà mai nessuna possibilità contro un nemico armato. Ma sei ancora giovane; non è troppo tardi per iniziare a allenarti nell'uso di un'arma.”


Yun Che annuì con un cenno; condivideva le parole di Sikong Du. In passato doveva controllare la Perla del Veleno Celeste, quindi non aveva mai imparato a usare un'arma, ma ora avrebbe senza dubbio iniziare a allenarsi con un'arma adatta a lui.


“Se davvero non hai mai usato nessuna arma, ti consiglio di prendere una spada.” disse Sikong Du: “La spada viene usata da decine di migliaia di soldati; può colpire con dei fendenti, squarciare, attaccare con affondi, strappare, tagliare, parare, è adatta a molte situazioni, facile da controllare e offre incredibili vantaggi sia in difesa che in attacco. Inoltre, imparare a usarla e allenarsi con essa è facile. In tutto il Profound Sky Continent, circa il settanta percento dei praticanti del Profound usa la spada. A meno che si debba usare un tipo specifico di arma per sfruttare al massimo un'Abilità Profound, solitamente si sceglie la spada come propria arma. Anche io combatto con una spada.”


Yun Che concordava con ogni parola di Sikong Du. Durante le prove della Fenice e nel combattimento contro il Gruppo di Mercenari Black Demon aveva usato Tiger Soul, la spada che aveva rubato alla Frazione Esterna dello Xiao Sect. Prima di allora, non ne aveva mai usata una, eppure aveva trovato molto facile controllare Tiger Soul. La versatilità della spada, la possibilità di attaccare e difendersi, e la facilità nell'apprendimento e nell'uso erano vantaggi che nessun altro tipo di arma poteva uguagliare.


“Perfetto, allora prenderò una spada.” annuì Yun Che.


Tra le armi custodite nel Padiglione delle Armi Sky Profound, le spade erano le più numerose. C'erano varie centinaia di spade. Yun Che controllò meticolosamente ogni singola spada; ma dopo averle osservate tutte, rimase un po' deluso. Infatti, nessuna di esse aveva un'aura comparabile a quella di Tiger Soul.


Dopotutto, tutte quelle spade erano Armi True Profound o Spirit Profound, mentre Tiger Soul era un'autentica Spada Earth Profound.


Proprio quando stava per prepararsi a cercare altre armi, Yun Che si fermò all'improvviso. Il suo sguardo si posò sulla parte più bassa di una rastrelliera.


Sotto la rastrelliera, che conteneva ogni tipo di armi magiche e spade, giaceva silenziosamente un'enorme spada, coperta da uno spesso strato di polvere... esatto, quello era un vero e proprio spadone, largo all'incirca trenta centimetri e senza decorazioni appariscenti; non emanava neppure nessun tipo di aura imponente e sembrava solo un pezzo di normalissimo ferro, sommerso dalla polvere, come se fosse stato da lungo tempo scartato e dimenticato. Se Yun Che non avesse avuto una vista particolarmente acuta, non si sarebbe mai accorto dell'esistenza di quell'arma.


“E questa spada?” Yun Che si accovacciò e interrogò con curiosità Sikong Du.


Sikong Du diede una breve occhiata allo spadone, poi disse distrattamente: “Oh, è quella di cui ti ho parlato poco fa. È l'unica Arma Earth Profound rimanente. Si chiama 'Spada del Signore Supremo', perché migliaia di anni fa fu utilizzata da un uomo proveniente dal Blue Wind Empire, conosciuto come 'Il Signore Supremo'. Un tempo la usò per massacrare innumerevoli nemici e raggiungere parecchi successi militari. Dopo la sua morte, quest'arma fu portata nel Padiglione delle Armi Sky Profound e da allora è rimasta qui. Sfortunatamente, questo è uno spadone pesante; nessun praticante del Profound sceglierebbe mai di impugnarla.”


“Perché?” chiese Yun Che.


“Beh, è molto semplice. Siccome è uno spadone, enorme e incredibilmente pesante, anche se è classificato come 'spada', non è flessibile né versatile. Inoltre, a causa del suo peso eccessivo, anche solo controllarlo è incredibilmente difficile e anche se qualcuno ci riuscisse, ad ogni colpo si dovrebbe consumare una quantità troppo grande di Profound Strength. Ingombrante, difficile da controllare e consuma un sacco di energie; questi sono tre svantaggi che non porterebbero nessun praticante del Profound a sceglierlo. Il suo principale punto di forza è che una volta che si riesce a sferrare un colpo, causerà distruzione su larga scala; ma è così scomodo che è impossibile attaccare velocemente. Colpire l'avversario sarebbe molto difficile e a ogni fendente si creerebbero molte opportunità per contrattaccare.”


“Di conseguenza, questo spadone è adatto solamente ad un campo di battaglia; se qualcuno riuscisse a controllarlo bene, diventerebbe senza dubbio un'arma in grado di falciare molti nemici. Ma non è il caso dei praticanti del Profound; in un duello, non solo non darebbe nessun vantaggio, ma sarebbe persino un fardello.”


“Inoltre, anche si può considerare una spada, ha caratteristiche completamente diverse, quindi tutte le Abilità Profound progettate per le spade non possono essere utilizzate con uno spadone. Al momento, la Sala Supreme Profound contiene trecentoquarantasette Abilità Profound legate alla spada, ma nessuna per gli spadoni.”


Mentre ascoltava Sikong Du, Yun Che fissava intensamente la Spada Colossale del Signore Supremo, ricoperta di polvere. Nella sua immaginazione poteva vedersi brandire con temerarietà quello spadone... a quel punto, allungò all'improvviso una mano, afferrò l'elsa della Spada Colossale del Signore Supremo e tirò con forza.


Eppure lo spadone non si mosse di nemmeno un millimetro.


Yun Che rimase in silenzio, scioccato... era davvero pesantissimo!


Fece un profondo respiro, strinse con vigore i denti e concentrò tutta la Profound Energy che aveva in corpo. La incanalò nelle mani, e urlò rumorosamente.


“AAHH!!”


Clang...


Con un forte rumore di metallo che strisciava a terra, finalmente Yun Che riuscì a sollevare la Spada Colossale del Signore Supremo, poco alla volta, aggrappandosi all'elsa; l'intero processo fu lento e sfiancante... solo dopo più di dieci secondi in cui usava tutte le sue forze, Yun Che riuscì infine a sollevare l'impugnatura della spada all'altezza del bacino; dopo aver tentato così duramente, era esausto e rosso in volto e dalla sua fronte colava sudore bollente.


Così pesante! Perché è così pesante! Si può sapere di con che materiale è stata forgiata questa spada!


“Si dice che questo spadone sia stato creato con dei meteoriti. Pesa millenovecentocinquanta chili; il solo fatto che tu sia riuscito a sollevarla con la tua attuale Profound Strength è piuttosto stupefacente.” disse Sikong Du: “Mh? Non sarai davvero interessato a quest'arma?”


“Evil Soul!!”


Yun Che mormorò un cupo ringhio, aprì Evil Soul e istantaneamente la Profound Energy prese a scorrere senza controllo. Con quell'esplosivo aumento della Profound Energy, lanciò un grido e la incanalò nelle braccia, frenetico. Subito, la punta della Spada Colossale del Signore Supremo si sollevò da terra e Yun Che riuscì a alzare tutto lo spadone, fino a portarlo davanti a sé, in posizione orizzontale... tuttavia, dopo averlo tenuto così per qualche secondo, a causa del terrificante peso dell'arma non riuscì più a resistere. La lama si inclinò e la punta della spada cadde a terra, con un “Boom”. Quel rumore assordante fu così forte da far tremare per un istante l'intero pavimento del Padiglione Sky Profound.


Yun Che stringeva ancora l'elsa della Spada Colossale del Signore Supremo, ansimando disperatamente, sfinito; eppure, sul suo volto c'era inaspettatamente un'espressione euforica: “Prendo... questo spadone!”







