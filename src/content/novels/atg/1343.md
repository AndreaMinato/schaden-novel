---
title: Capitolo 1343 – Quando Ogni Stella si Spegne
pubDate: 2025-02-27T08:14:48.781Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>


<em><strong>-Alstor</strong></em>


Yun Che era morto avvolto dalla luce stellare. Era morto davanti agli occhi di tutte le Guardie Stellari e gli Dei Stellari, era stato fatto a pezzi proprio di fronte a Jasmine e Caizhi.


Caizhi smise di piangere e rimase semplicemente con lo sguardo perso nel vuoto, il suo volto e i suoi occhi di solito brillanti come stelle avevano perso ogni colore. Esile e delicata, cadde lentamente in ginocchio all’interno della barriera e rimase immobile.


Yun Che aveva accettato di morire nel momento stesso in cui aveva utilizzato forzatamente Other Shore Asura. Infatti, quella tecnica avrebbe bruciato la sua energia vitale, le sue Vene Misterioses, la sua anima, la sua mente, la sua forza di volontà… tutto questo, in cambio di quel potere disperato. Inoltre, dopo la sua morte, avevano perso la vita anche He Ling e Hong’er, le cui anime erano legate alla sua.


Yun Che era morto, ma nel farlo aveva anche causato al Regno degli Dei Stellari un incubo che non sarebbero mai stati in grado di dimenticare, infliggendo loro perdite tremende. La sua morte non poteva cancellare del tutto l’ira e la paura che l’Imperatore degli Dei Stellari provava in quel momento. Ormai aveva smesso da parecchio di preoccuparsi per la cerimonia e a quel punto si alzò in piedi, avvolto dalla barriera, gridando: “Distruggete il suo corpo! Non deve rimanere neppure un capello, neppure una goccia di sangue!!”


“…Sì!” Tutte le Guardie Stellari erano pietrificate dallo stupore, ma annuirono rapidamente e molti raggi di luce stellare cominciarono di nuovo a raccogliersi fra le loro dita. Ma prima ancora che potessero colpire, in quel preciso istante delle fiamme scarlatte cominciarono a bruciare il cadavere distrutto e lacerato di Yun Che, come se il suo Sangue Divino stesse rilasciando il suo ultimo bagliore dopo la sua morte.


Le fiamme si intrecciarono velocemente mentre bruciavano il suo corpo, creando un piccolo mare di fuoco. Al suo interno, i vari pezzi del cadavere di Yun Che si incenerirono rapidamente e scomparvero uno dopo l’altro, finché non vennero completamente carbonizzati e non ne rimase alcuna traccia.


Proprio come l’Imperatore degli Dei Stellaria veva sperato, di lui non era rimasto neppure un capello né una goccia di sangue. Neppure un frammento del suo corpo si era salvato, era davvero scomparso completamente nel nulla.


Sigh…


Vari sospiri risuonarono tutt’intorno. Alcuni dei presenti si sentivano come se un pesante fardello fosse stato sollevato dalle loro spalle, altri provavano senza sosta dispiacere e rimpianto, ma la maggior parte avvertivano emozioni contrastanti e difficili da identificare.


A morire non era stato solo Yun Che, perché a morire era stato anche colui che possedeva il potere di un Dio della Creazione, colui che era stato in grado di fondere le Fiamme della Fenice a quelle del Corvo Dorato, colui che era riuscito a utilizzare una Manifestazione Divina, colui che aveva attratto una Tribolazione di nove stadi, colui che era riuscito a controllare i Fulmini della Tribolazione, colui che era riuscito ad aumentare esplosivamente la propria forza fino al livello di un Divine Master, sebbene fosse solo un Divine King. Era morto un genio straordinario, come non se ne era mai visto nessun altro nel Regno degli Dei, e come probabilmente non si sarebbe mai più rivisto in futuro.


“Mio Imperatore, dato che Yun Che è morto, è giunto il momento di iniziare la cerimonia di oggi. Al momento non c’è niente di più importante per lei, mio Imperatore, né per il Regno degli Dei Stellari. Quando il rituale si concluderà, lei otterrà un potere senza precedenti, così le anime del Trentasettesimo Anziano e delle Guardie Stellari morte quest’oggi saranno sicuramente felici del risultato.” Disse il Dio Stellare dell’Origine, per ricordare all’Imperatore della situazione in cui si trovavano.


“…” L’Imperatore degli Dei Stellari chiuse gli occhi e fece qualche profondo respiro, prima di riuscire veramente a calmarsi. Annuì leggermente con il capo, poi disse in tono solenne: “Dimenticate tutto ciò che è appena successo, concentratevi con tutte le vostre menti e i vostri cuori, iniziamo la cerimonia!”


Tutti gli Dei Stellari e gli Anziani obbedirono ai suoi ordini e chiusero gli occhi, tentando di ignorare lo stupore che ancora faceva tremare i loro cuori.


Caizhi era pallida come un fantasma e sentì una fredda sensazione diffondersi in tutto il suo corpo. Anche se quando era bambina tutti l’avevano sempre fissata con sguardi glaciali, non aveva mai avuto così tanto freddo. Si voltò verso Jasmine… l’ultima fonte di calore e consolazione nella sua vita, solamente per scoprire che era ancora con lo sguardo perso nel vuoto dallo shock.


“Sorellona…”


Caizhi chiamò Jasmine, ma lei non rispose né ebbe alcuna reazione. Tenne lo sguardo fisso davanti a sé, ma nei suoi occhi brillanti non c’era alcun riflesso. Anzi, stavano diventando sempre più opachi, poco alla volta.


…………….


“Ragazzina, a dire il vero non capisco cosa stai dicendo, ma dormi nella Perla del Veleno Celeste da un sacco, quindi potresti dirmi come ti chiami?”


“Jasmine.”


Ricordava ancora quanto guardasse Yun Che con disprezzo e freddezza, a quel tempo. Lei era la Dea Stellare del Massacro e lui era solo un essere insulso, nato nei piani d’esistenza inferiori e addirittura con le Vene Misterioses menomate. Solo in base al suo status e al suo prestigio, anche solo degnarlo di uno sguardo o rivolgergli una sola parola sarebbe stato come garantirgli una grande benedizione.


“Jasmine… Gelsomino… I fiori di gelsomino sono meravigliosi e delicati, emanano un forte profumo e sono di un bianco puro e perfetto. È un nome che ti si addice davvero molto.”


“Un bianco puro e perfetto? Heh… io sono Jasmine, ma sono un gelsomino i cui fiori sono stati tinti di rosso da sconfinati fiumi di sangue fresco!”


…………………..


“La terza condizione è che devi inginocchiarti, prostrarti e accettarmi come tua Maestra!”


“…”


“Che c’è? Non sei disposto a farlo?”


Considerando la sua identità, per lei prendere Yun Che come discepolo sarebbe stato semplicemente il più grande disonore e la più grande umiliazione del mondo. Per di più, in quel momento la prima reazione di Yun Che era stata davvero di rifiutare, e aveva persino cercato ingenuamente di dare prova del suo cosiddetto carattere determinato e orgoglioso, un carattere che lui sosteneva presuntuosamente fosse forte e saldo come l’acciaio.


“Quanti… anni hai?”


“Tredici!”


“Tredici… anni!? Sei ancora più piccola di me, quindi non sarebbe appropriato se tu fossi la mia Maestra, no…?”


“D’accordo, ti accetterò come Maestra, ma non mi prostrerò di fronte a te. Io, Yun Che, sono disposto a inginocchiarmi di fronte ai miei anziani, di fronte ai miei benefattori, eh… Beh, credo che sarei disposto a inginocchiarmi anche di fronte a mia moglie, ma di sicuro non posso farlo di fronte a una ragazzina che ho appena conosciuto, non posso!”


“E’ la più basilare dignità di un uomo!”


“Umpf… non spetta a te deciderlo!”


…………


Quel giorno, aveva calpestato la testa di Yun Che, deridendolo con ogni sua parola e guardandolo dall’alto in basso: “Adesso credi che le tue ossa siano molto resistenti, di essere davvero fantastico? Senza forza, non sei neppure in grado di rifiutarti d’inginocchiarti di fronte a me! Quindi, che diritto hai di fare il presuntuoso con me? Senza forza, il tuo vanitoso orgoglio e la tua dignità non sono altro che uno scherzo, di fronte a chi è davvero forte!”


“… adesso, hai qualche domanda per me, la tua nuova Maestra?”


“Sì… vorrei chiederti, i tuoi peli non sono cresciuti in tempo, o… sei una white tiger naturale?”


“….”


……………


Finalmente, l’espressione di Jasmine cambiò. Le sue labbra si incurvarono leggermente verso l’alto e un vago, minuscolo e incredibilmente meraviglioso sorriso comparve sul suo volto. Era un sorriso che Yun Che aveva visto per l’ultima volta molti anni prima.


Ma non avrebbe mai più avuto la fortuna di vedere quel grazioso sorriso.


Thump…


Thump…


Per qualche strana ragione, il mondo era stato avvolto da uno strano silenzio e Jasmine riusciva a sentire i battiti del proprio cuore, in modo incredibilmente chiaro.


“Idiota!! Idiota!! Molestatore pervertito, sei disposto a rischiare la tua stessa vita solo per una donna!! Idiota!! Se un giorno morirai orribilmente, sarà di sicuro per una donna!!”


“Aheheh… Se… quella donna fossi tu, allora forse sarei felicemente disposto a farlo.”


“Heh! Risparmia queste parole sdolcinate per quando dovrai ingannare quelle stupide donne!”


Thump…


Thump… Thump…


Sembrava che il suo cuore stesse battendo sempre più in fretta, sempre più forte.


“Jasmine, il primissimo giorno in cui ci siamo incontrati mi hai chiesto di aiutarti a ricostruire il tuo corpo, ed è anche stata la tua unica richiesta in tutti questi anni…”


“Siccome ti ho incontrata, anche se ero solo uno storpio ho potuto avere una nuova vita e riottenere persino la mia dignità… grazie a te, ho potuto proteggere mio nonno e la mia Zietta da tutti i soprusi e le crudeltà… grazie a te, ho scoperto la verità sul mio passato e ho potuto incontrare i miei veri genitori… tutto il potere, il prestigio, la gloria e la fama che possiedo oggi, li devo a te. Se non ti avessi incontrata per pura fortuna, forse sarei morto come un cane molto tempo fa… e anche se fossi ancora vivo, l’unica possibilità è che starei vagabondando come un fantasma sull’orlo della disperazione…”


“Ma alla fine, io non sono neppure riuscito a realizzare… questo tuo unico desiderio.”


………….


“Yun Che!! Quanto devi continuare ancora con questa sciocchezza… se stai agendo così disperatamente perché credi di dovermi ripagare per la mia gentilezza e per i motivi che hai elencato, allora puoi tranquillamente fermarti! Tutto ciò che ho fatto, l’ho fatto solamente per me stessa! Non ho bisogno che tu metta in gioco la tua vita solamente per un Fiore Netherworld Udumbara! Per non parlare del fatto che ora come ora non potrai mai riuscirci… e anche se riuscissi a prenderlo, non ti sarei affatto grata. Al contrario, penserei solo che la tua idiozia non ha limiti!!”


“Ripagarti per… la tua gentilezza? Come potrebbe essere solo per… ripagare la tua gentilezza… Jasmine, per me… come potresti essere semplicemente… una benefattrice, per me?”


“Tu sei ancora… più giovane di me… eppure, fin da quando eri piccola… hai potuto contare… solo su te stessa… per sopravvivere… E io so bene quanto sia… terribilmente dolorosa… e triste… una vita del genere…”


“Anche se tu sei… arrogante… testarda… irascibile… e ti piace insultarmi… non mi hai mai permesso… di provare pietà per te… ma… io so che… sicuramente, tu desideri la libertà… più di qualsiasi altra cosa…”


“Non si può disobbedire agli ordini della propria Maestra… ma per me, tu… non sei solo… la mia Maestra…”


“Sei anche… la mia… Jasmine!!!”


“…”


Quel giorno, pur di cogliere un Fiore Netherworld Udumbara senza neppure tutti i petali, lui aveva gridato come se la sua anima fosse sul punto di collassare, e quell’immagine era rimasta impressa nel profondo dell’anima di Jasmine… Eppure, forse, lui si era scavato già da tempo il proprio posto nel suo mondo. Solo che lei non se n’era ancora accorta.


Thump…


Thump, Thump…


Thump, Thump, Thump…


…………….


“Mi va bene essere uno stupido, e non mi importa neppure di firmare la mia condanna a morte. In confronto alla possibilità di rivederti, tutto il resto non ha alcuna importanza.”


………..


“… Jasmine, in effetti io… non avrei dovuto credere di sapere cosa tu pensassi, né credere che ti fossi mancato quanto tu sei mancata a me. Ma come minimo, non si può negare che… mi sono impegnato molto e ho rischiato la mia vita ogni giorno durante i miei ultimi tre anni nel Regno degli Dei, pur di trovarti. Alla fine, non ho neanche esitato a farmi strada fino alla Battaglia degli Dei, così che tu potessi sentire parlare di me. Anche se davvero adesso provi solo disprezzo per me, come minimo… permettimi di rivederti per un solo istante. Permettimi di dirti di persona tutto ciò di cui avrei voluto parlarti, e…”


………………


“Jasmine, fin dal primo giorno in cui ti ho rivista qui, mi sono accorto che il tuo cuore e la tua mente sono imprigionati da pesanti catene… fin da quel giorno in cui decidesti di recidere spietatamente ogni legame con me e di costringermi ad andarmene, e sono fermamente convinto che non l’hai fatto solo perché io fossi al sicuro. Altrimenti, avresti potuto chiaramente usare molti altri metodi di gran lunga migliori… Ma non preoccuparti, non intendo farti altre domande a riguardo.”


“Se è un problema di cui persino tu fai fatica ad occuparti, allora anche se mi raccontassi tutto io non potrei esserti di alcun aiuto, considerando quando è minuscola e insignificante la mia forza al momento. Per di più, diventerei solamente un’altra catena e un altro fardello sulle tue spalle…”


“Quando entrerò nella Perla dell’Eternità, non mi concederò la minima distrazione né la minima perdita di tempo. E fra tre anni, sarò diventato così forte che sarai disposta a dirmi tutto, così potremo spezzare insieme le catene che ti tengono prigioniera. Sarebbe ancora meglio… se potessi anche proteggerti… e vegliare su di te per sempre.”


“Yun… Che… Perché… ho dovuto… incontrarti…”


“Probabilmente, così da potermi dare in sposa Caizhi, haha…”


…………..


“Jasmine… non sono venuto a salvarti, sono solo un mucchio di spazzatura, non posso riuscirci. L’unica cosa che posso fare è morire insieme a te.”


“Se… ci sarà… un’altra… vita… ci incontreremo… di nuovo…?”


…………….


Thump…


Thump…


THUMP!


…………


<em>Yun Che, dopo che ci siamo separati nel continente del Cielo Misterioso, per colpa mia mi hai inseguita fin qui nella Regione Orientale, poi ti sei fatto strada fino al Regno dell’Eternità. E per colpa delle parole che ti ho detto, hai rischiato tutto ciò che avevi per raggiungere il primo posto nella Battaglia degli Dei. E, sempre per colpa mia, ignorando tutte le conseguenze ti sei introdotto nel Regno degli Dei Stellari, solo per morire insieme a me…</em>


<em>Sei ancora quell’idiota, il più grande, più stupido, più incorreggibile idiota che io abbia mai incontrato in vita mia.</em>


<em>Da quando hai raggiunto il Regno degli Dei, pur sapendo di essere una persona insignificante e qualunque, a quando hai finalmente intrapreso la Via Divina, e a quando poi il tuo nome ha scosso il mondo intero, ogni tuo singolo passo non è stato dettato dal tuo desiderio di conoscere un universo più vasto o di ascendere ad altezze sempre maggiori. Hai fatto tutto questo solo perché volevi trovarmi e trascorrere altro tempo con me…</em>


<em>Ma io, dall’inizio alla fine, ero terrorizzata e ho cercato di evitarti, pensando a ogni possibile modo per allontanarti da me. Credendo di farlo per il tuo bene, credendo che così ti avrei salvato, e avrei salvato anche Caizhi…</em>


<em>Eppure, alla fine, ho solo fatto del male a te, a Caizhi e a me stessa…</em>


<em>Sono stata io a farti del male… Sono stata io a fare del male a Caizhi… se non fossi stata così presuntuosa e arrogante, se solo avessi imitato un unico briciolo del tuo coraggio…</em>


<em>Tutto questo è successo per colpa mia…</em>


<em>Yun Che… Non merito nulla di ciò che hai fatto per me…</em>


……………………


Ping…


Fu come se molti cristalli e stelle avessero cominciato a infrangersi nel cuore di Jasmine, liberando un bagliore che scomparve in pochi istanti.


Yun Che era morto. Di lui non erano rimaste che cenere e fumo dispersi dal vento di fronte ai suoi stessi occhi e, scomparendo, lui aveva portato via con sé anche l’ultimo conforto e felicità della sua vita… questo cancellò anche tutta la sua esitazione, tutte le sue debolezze, tutto il suo attaccamento alla vita, tutta la sua speranza, tutta la sua bontà…


THUMP!


THUMP!


Quel battito riecheggiò nella mente di Jasmine… e nelle orecchie di tutti i presenti.


Tutti gli Dei Stellari e gli Anziani all’interno della Barriera, così come le Guardie Stellari oltre di essa, in quell’istante sollevarono di scatto lo sguardo e fissarono il cielo con gli occhi spalancati.


Senza alcun motivo, l’atmosfera divenne bruscamente rigida e soffocante, sembrava che ci fosse un gigantesco cuore che stava pulsando fra il cielo e la terra, con dei battiti che raggiunsero direttamente l’anima di tutti i presenti.


“Cos’è… questo?”


“Cosa succede? Cos’è questo rumore!?”


“Chi… chi è!?”


THUMP!


THUUMMPP!!


THUUUUMMMPPP!!!


Risuonò sempre più forte e divenne sempre più vicino. Gradualmente, tutti iniziarono ad avere la sensazione che fossero i loro stessi cuori a tremare.


Quella era la Città degli Dei Stellari, isolata dalla Barriera Spirituale Assoluta delle Stelle. Yun Che era riuscito a penetrarvi solamente perché nelle sue vene scorreva una goccia di Sangue di Dio Stellare che Jasmine gli aveva donato, e già quello era stato un gigantesco imprevisto… quindi, cosa diavolo stava succedendo, cos’era quel rumore strano e minaccioso!?


Non si trattava solamente del rumore del cuore che batteva, ma anche dell’enorme agitazione che stava nascendo nel cuore di tutti, un’agitazione che crebbe e si diffuse come un’epidemia.


L’Imperatore degli Dei Stellari e gli altri Dei Stellari, che erano appena riusciti a calmarsi un po’, alzarono contemporaneamente lo sguardo e fissarono il punto da cui proveniva il rumore con la fronte corrugata. Per di più, stavano anche diventando rapidamente molto scuri in volto… Perché persino loro provavano chiaramente un estremo disagio, un disagio che diventava sempre più grande, secondo dopo secondo.


“Sorel… Sorellona?” Caizhi si voltò verso Jasmine e la chiamò in tono spento. Si stava appoggiando a lei, quindi percepiva moto chiaramente che quei battiti di cuore, così tonanti che l’intera Città degli Dei Stellari riusciva a sentirli… in realtà provenivano da Jasmine.


“Sorellona… Sorellona?” AHHH!”


Gridò parecchie volte, per poi urlare allarmata.


Perché aveva visto gli occhi di Jasmine.


Le pupille dei suoi occhi erano nere come la pece e al loro interno comparve un vuoto terrificante come nient’altro al mondo. Non c’era più neppure una traccia della loro solita brillantezza, ancora più luminosa di quella delle stelle stesse…


Sembravano uno sconfinato cielo notturno, completamente nero, un cielo in cui ogni stella si era spenta.
                                


                                



