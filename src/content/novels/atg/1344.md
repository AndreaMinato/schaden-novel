---
title: Capitolo 1344 - []
pubDate: 2025-02-27T08:14:48.781Z
tags:
    - atg
---


<em>Capitolo regolare,
0 capitoli in coda, 0/10,
-Schadenfreude</em>


Al di fuori del Regno degli Dei Stellari, Qianye Fantian, Zhou Xuzi e Yue Wuya, i tre grandi sacri imperatori della Divina Regione Orientale non se n'erano ancora andati.


A causa dell'effetto isolante della barriera, non sapevano affatto cosa stava accadendo nella città principale.


"La Barriera Spirituale Assoluta delle Stelle non può essere mantenuta troppo a lungo, tra altri sette giorni raggiungerà il suo limite. Continuerete ad aspettare voi due?" Chiese l'Imperatore dell'Eternità.


"Dato che sono venuto fin qui, naturalmente continuerò ad aspettare." Disse con un sorriso l'Imperatore del Brahma Celeste.


"Un evento importantissimo probabilmente influenzerà la nostra intera regione. Se non indagheremo subito, come potremmo rimanere tranquilli?" In confronto all'altro, l'espressione dell'Imperatore degli Dei Lunari era un po' più solenne e seria.


L'Imperatore dell'Eternità annuì lievemente e mentre pensava a come Yun Che aveva attraversato la barriera mostrò di nuovo un'espressione preoccupata. "Per il momento, non discutiamo del perché Yun Che si sia precipitato quaggiù dal regno del Dio Drago. Ora che è entrato nel regno degli Dei Stellari, sicuramente sarà considerato un intoppo per il regno degli Dei Stellari. Temo che..."


"Eheh, non c'è bisogno di agitarsi." Disse l'Imperatore del Brahma Celeste. "Yun Che non è un giovane ordinario, il suo talento innato è impareggiabile ed è anche il figlio del cielo di cui hanno parlato i tre Anziani del Mistero Celestiale. Inoltre è sotto la protezione dell'Imperatore del Drago, quindi nessuno sarebbe disposto ad attaccarlo. Inoltre, alla fine, il suo potere è comunque molto debole, quindi anche se fosse un intoppo, non sarebbe così critico."


"..." L'Imperatore dell'Eternità annuì e disse: "Spero sia così."


L'Imperatore del Brahma Celeste lo scorse con lo sguardo e il suo sorriso si allargò: Sembra che anche se Yun Che abbia deciso di stare nel Regno del Dio Drago, lei sia ancora profondamente preoccupato per lui. Questo ragazzo ha davvero una grande fortuna. A proposito, deve provare proprio un grande rimpianto per il fatto che non è entrato nella Perla dell'Eternità e abbia scelto di rimanere nel regno del Dio Drago invece. Ma se vuole che ritorni nella Divina Regione Orientale, non dovrebbe essere troppo difficile."


"Oh?" Disse l'Imperatore dell'Eternità guardandolo di sottecchi.


"Tutti sanno che il motivo per cui è scappato è perché teme l'Imperatore degli Dei Lunari." Disse allegramente l'Imperatore del Brahma Celeste mentre guardava l'Imperatore degli Dei Lunari. "Finché sarà disposto a perdonarlo, allora naturalmente tornerà. Non è vero?"


L'Imperatore degli Dei Lunari non commentò. Scostò lo sguardo mentre stringeva freddamente gli occhi.


L'Imperatore del Brahma Celeste continuò: "Così mostrerà chiaramente il suo cuore magnanimo ed esaudirà i desideri dell'Imperatore dell'Eternità. La crescita di Yun Che in futuro si rivelerà positiva per la Divina Regione Orientale, sarebbe come cogliere due piccioni con una fava. Non sarebbe semplicemente splendido?"


"Eheheh, l'Imperatore del Brahma Celeste ha assolutamente ragione." Disse con un sorriso falso l'Imperatore degli Dei Lunari. "Dato che ho già accettato Qingyue come mia figlia adottiva, naturalmente non continuerò a preoccuparmi della questione. Ma per quanto riguarda il motivo per cui ha scelto di rimanere nel regno del Dio Drago... Imperatore del Brahma Celeste, davvero non..."


THUMP!!


Prima che finisse il suo discorso, l'Imperatore degli Dei Lunari sussultò... I tre uomini cambiarono espressione nello stesso istante.


"Cosa sta succedendo?!" Disse con tono profondo l'Imperatore degli Dei Lunari.


"..." L'Imperatore dell'Eternità aggrottò le sopracciglia e rilasciò all'istante la sua percezione spirituale attorno.


L'Imperatore del Brahma Celeste alzò la testa... In quel momento il cielo si incupì e nuvole nere si radunavano velocemente. Vorticarono per poi premere verso il basso strato dopo strato. Non molto tempo dopo, il cielo fu schiacciato da queste nubi così tanto che sembrava essersi abbassato al punto da poter essere toccato.


"Cosa... cos'è questo?"


Gli imperatori mostrarono espressioni estremamente solenni. Era accaduto un evento simile poco più di un anno fa. Allora le nuvole che avevano avvolto la Divina Regione Orientale avevano scatenato una sconvolgente tribolazione del fulmine dalle nove fasi.


Le condizioni di stavolta però erano diverse, perché l'aura piena di inquietudine e oppressione era mille volte più pesante e terrificante della scorsa volta!!


Era così terrificante che mozzò il fiato dei tre uomini. Scioccati, iniziarono a fremere come non avevano mai fatto prima.


.....


Nella città degli Dei Stellari, anche le nuvole nere coprivano il cielo. Un'oppressione invisibile stava opprimendo il petto di tutti i presenti. Il rumore di un battito cardiaco stava diventando sempre più forte... Sembrava che un dio diabolico del Caos Primordiale si fosse appena ridestato dal suo lungo sonno durato eoni e stesse iniziando a puntare le sue zanne affilate e i suoi artigli verso questo mondo debole e fragile.


"Cosa sta succedendo? Cosa sta succedendo esattamente?" Sotto questa oppressione, perfino gli Dei Stellari stesse si riempirono di inquietudine... Questa sensazione poi diventò paura, una paura che stava aumentando sempre di più, un terrore che scosse perfino i loro animi.


Thump!


Thump!


Thump, thump, thump...


Thump, thump, thump, thump, thump, thump, thump, thump...


Quel battito cardiaco divenne sempre più potente e più frenetico, mentre un'aura terrificante riempiva ogni angolo del mondo. Solo Jasmine rimase completamente immobile, impassibile, il suo sguardo però era diventato incredibilmente vuoto.


<em>Yun Che...


Yun Che... Yun Che...</em>


"Sorellona, tu... cosa ti sta accadendo? Sorellona..." Caizhi era mortalmente pallida. Per qualche strano motivo era piena di paura. La chiamò più e più volte, ma Jasmine non le rispose. Alla fine represse il suo terrore e cercò di afferrarle la mano.


In un istante la sua mano si ritrasse di scatto come se fosse stata folgorata e il suo viso impallidì ulteriormente: "So... Sorellona..."


La mano di Jasmine era incredibilmente gelida, ancora più fredda delle regioni dell'estremo nord... Inoltre era un tipo di gelo che penetrava direttamente l'anima.


In quel momento Jasmine si mosse.


Alzò la mano sinistra e premette la mano contro la barriera che la sigillava e che stava sopprimendo il suo potere.


Sul dorso della sua mano, un marchio di una ruota nera come la pece brillò mentre rilasciava un bagliore cupo.


Nel momento in cui la luce nera si manifestò, sembrò che fosse apparso un buco nero dalla potenza distruttiva. Tutta la percezione spirituale e gli sguardi furono attirati da questa forza inesorabile. Mentre tutti fissavano storditi il bagliore cupo, iniziarono a strabuzzare gli occhi...


Il colore nero non poteva essere più familiare o comune in questo mondo, ma nessuno di loro sapeva che poteva essere così denso e profondo.


Quell'ammasso cupo era molto piccolo, ma mentre lo fissavano, per qualche strano motivo, uno pensiero terrificante emerse nelle loro menti:


Quell'ammasso di luce nero avrebbe potuto divorare ogni forma di vita, anche questo regno degli Dei Stellari e tutto il resto dell'universo...


Il Dio Stellare dell'Origine fu il primo a riprendersi e disse: "Cosa... cos'è quello?"


Luce nera... nel regno degli Dei Stellari non esisteva nessun artefatto profound capace di rilasciare un bagliore del genere ed era ancora più impossibile che fosse il potere della Dea del Massacro!


Poteva essere solo emessa da Energia Misteriosa dell'oscurità, ma nessuno dei diavoli o delle creature dell'oscurità che aveva incontrato gli avevano dato una sensazione di orrore così profonda.


"..." L'Imperatore era rimasto senza parole. Voleva sapere cos'era quell'ammasso di luce nera più di chiunque altro. Cosa stava succedendo esattamente a Jasmine e all'intero regno degli Dei Stellari?!


Raggi di luce nera si irradiarono in ogni parte del corpo di Jasmine e la coprirono in pochi secondi.


I suoi capelli iniziarono a danzare nell'aria e, sotto gli sguardi scioccati di tutti, i suoi occhi e i suoi capelli tinti dal potere del Dio del Massacro, stavano diventando neri come la pece.


"Ah... ah... ah?! Cosa sta succedendo esattamente?!"


La maggior parte degli Dei Stellari ed Anziani dentro la barriera si erano alzati. Erano riusciti in qualche modo a ricomporsi dopo l'attacco di Yun Che, ma ora erano di nuovo sconvolti.


Ma questo era solo l'inizio. Un istante dopo avrebbero avuto la sensazione di perdere lo spirito.


CRAAAACCCK!!!!


Una piccola fessura apparì sotto il palmo di Jasmine e fece strabuzzare gli occhi a tutti gli altri.


Per questa fenditura era apparsa sulla barriera che aveva imprigionato Jasmine e Caizhi.


La barriera cerimoniale era connessa al potere di nove Dei Stellari e trentasei Anziani, insieme ad innumerevoli quantità di pietre misteriose e cristalli! La barriera sarebbe dovuta essere completamente impenetrabile!


"AHHHHHH?!!!"


"No... non è possibile!!" L'Imperatore degli Dei Stellari si alzò e tremò, i suoi occhi erano iniettati di sangue e sembrava che fosse precipitato in un incubo.


KA!!


La luce nera brillò nuovamente e si gonfiò fino ad avvolgere il lungo braccio sottile di Jasmine. Dopodiché ci fu un crepitio dopo l'altro. In un batter d'occhio si era diffusa per tutta la barriera.


Una barriera d'isolamento sostenuta dai poteri e dalle aure di un Realm King, una difesa che poteva essere definita la più potente nell'universo sembrava un sottile strato di vetro.


Dopodiché... si ruppe con un'esplosione.


BOOOM!!


Questo rumore fu così acuto che dava la sensazione che miliardi di punteruoli stessero infilzando le orecchie e il cuore.


Questa barriera non era solo collegata a tutte quelle persone, ma anche alle loro aure, e adesso che era stata infranta si poteva immaginare quanto sarebbe stato orribile il contraccolpo. Dopo lo scoppio, i timpani di innumerevoli Guardie Stellari si ruppero e il sangue iniziò a colare dagli orifizi del viso. Sputarono anche sangue dalle loro bocche mentre i loro meridiani si rompevano e ricevevano innumerevoli ferite...


La barriera cerimoniale; i due strati che sigillavano la città e il regno collassarono nello stesso istante. Lo scoppio risuonò nel cielo mentre l'energia esplosiva creò innumerevoli tempeste. Sembrava che fosse discesa una catastrofe nell'intero regno degli Dei Stellari e ruggiti scioccati e urla miserabili risuonarono nell'aria.


I nove Dei Stellari e i trentasei Anziani... Erano tutti a terra, mentre vomitavano sangue a causa del contraccolpo. Le loro menti e i loro spiriti erano così scossi da poter volare via...


"Eheheheheheh..."


"UUuuuuuuuu... uUUUuuuuuuu..."


"Hic, hic... Hic, hic, hic, hic... Huhuhuhu.... Huhuhuahuahahahahah..."


Una voce terrificante risuonò nell'aria. Era molto tenue e acuta; a volte rideva e a volte piangeva. Questa voce sembrava quella di un bambino, ma era estremamente inquietante e raggelò tutti quanti.


Alzarono istintivamente le teste... le nuvole nere avevano oscurato il sole e avevano creato una scena apocalittica, ma mentre vorticavano, formavano un viso cupo... Quello di un bambino. Eppure i suoi occhi erano ancora più sinistri di quelli di un diavolo mentre rideva e piangeva...


"Hic, hic, hic..."


"Uhuhuhuhu... Uuuuuuuu... Yehahahahahha..."


Jasmine rimase in silenzio sotto quelle nubi, il suo corpo era ricoperto da segni neri e i suoi capelli neri come la pece danzavano anche se non c'era vento. I suoi occhi prima rossi, emanavano una terrificante luce nera che la facevano sembrare ancora più pallida di prima.


Nella sua mano sinistra teneva una ruota grande come il suo corpo e le lame che aveva spiegato erano grosse quanto le zanne di un diavolo. La ragazza alzò lentamente gli occhi e guardò il mondo avvolto dall'oscurità per poi dire con odio e risentimento:


"Meritate... di morire..."


"TUTTI VOI... MERITATE... DI MORIRE!!"


"..." L'Imperatore degli Dei Stellari teneva gli occhi fissi sulla ruota nella mano di Jasmine.


Iniziò a tremare, così tanto che sembrava stesse per crollare mentre disse con un tono stridulo:


"La ruota dell'infante... delle Infinite Tribolazioni ..."



