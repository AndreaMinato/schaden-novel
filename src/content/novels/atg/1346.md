---
title: Capitolo 1346 – Incubo degli Dei Stellari
pubDate: 2025-02-27T08:14:48.782Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>


<em><strong>-Alstor</strong></em>


<em><strong>Ragazzi, come abbiamo comunicato sulla pagina Facebook, ci saranno grossi cambiamenti nella programmazione di molte serie (alcune saranno interrotte, altre riprese, altre pubblicheranno molto più rapidamente). Tuttavia, Against the Gods non subirà alcuna modifica, quindi proseguiremo coi nostri soliti quattro capitoli settimanali.</strong></em>






“Smettila di fare del male al mio Imperatore!”


Il Dio Stellare della Forza, Shenhu, lanciò un grido assordante che fece tremare il cielo. Represse forzatamente le sue ferite e il Potere Divino del Dio della Forza cominciò a circolare senza freno nel suo corpo, costringendolo a ingrandirsi repentinamente. In un batter d’occhio, si era trasformato in un gigante alto più di sei metri e mezzo. Le sue braccia si erano gonfiate ed espanse così tanto che ogni loro singolo muscolo era spesso più di un metro, e brillavano con un freddo riflesso metallico.


Il Dio Stellare della Forza era quello con la maggiore forza fisica tra tutti, ed era l’unico a non possedere un’arma unica. Questo, perché i suoi pugni erano i più spaventosi strumenti di morte dell’intero Regno degli Dei Stellari, con un solo colpo era in grado di distruggere una stella!


“Haah!”


Con un forte ringhio, sferrò un pugno verso il basso. La potenza contenuta in quell’attacco era così devastante che fu come se diecimila montagne fossero precipitate direttamente sulla Ruota della Calamità dell’Infante Diabolico, quando la colpì.


BOOOOOOOOOM————


Il suo pugno si scontrò con la Ruota e la fragorosa esplosione fu così assordante da far davvero tremare visibilmente il cielo e la terra. La Ruota della Calamità venne scagliata via bruscamente… la pressione diabolica che gravava sull’Imperatore degli Dei Stellari scomparse subito, e lui si ritirò frettolosamente. Lanciò un’occhiata alle ossa delle sue mani, grigie e completamente esposte, mentre le sue pupille si contraevano dal terrore e dallo stupore.


Che razza di potere era… come poteva esistere un potere così terrificante!?


La Ruota era stata scaraventata all’indietro, e anche Jasmine venne trascinata insieme ad essa dalla potenza del Dio Stellare della Forza. Dopodiché, sembrò impazzire dalla rabbia. Le sue pupille e la Ruota fra le sue dita emanarono improvvisamente un bagliore nero ancora più inquietante. Persino il pianto dell’Infante Diabolico, che risuonava tutt’intorno, si fece ancora più raggelante e spaventoso.


“HAAAAAHHHHH!!”


Shenhu ringhiò a squarciagola e le sue braccia già incredibilmente spesse e robuste si gonfiarono di nuovo, diventando due volte più spesse. Il suo pugno gigantesco sembrò il martello di un Dio, mentre colpiva verso il basso.


Di fronte al Dio Stellare della Forza, trasformatosi in un gigante, Jasmine sembrava semplicemente fin troppo piccola e delicata; era più piccola persino delle sue mani. Minacciata da quel potere in grado di distruggere intere stelle, distorse improvvisamente l’energia oscura intorno a lei, che divenne ancora più minacciosa, mentre nei suoi occhi bruciava un bagliore d’odio. Accolse direttamente il pugno del Dio Stellare della Forza con la sua Ruota dell’Infante Diabolico!


RIIIP————


La Ruota si scontrò a mezz’aria con il pugno del Dio Stellare della Forza. Una lacerazione nera si aprì nello spazio stesso, trafiggendo gli occhi, i cuori e le anime di tutti.


La potenza feroce e senza pari del Dio Stellare della Forza era stata surclassata ed era scomparsa come una bolla di sapone. Quella lacerazione spaziale nera cominciava dal suo pugno e tagliava in due la maggior parte del suo avanbraccio. Il braccio del Dio Stellare della Forza, che conteneva un Potere Divino eccezionale, venne reciso fino al gomito, come se fosse uno stelo di bambù. Era stato brutalmente mozzato in due.


“UWAAAAAAAHHHHHHHHHHH…”


Quel dolore era ancora più straziante di quello che avrebbe provato se il suo braccio fosse stato spezzato e frantumato, era milioni di volte peggiore. Il Dio Stellare della Forza ritrasse di scatto il braccio, abbandonandosi a un grido d’agonia soffocante e raggelante. Il sangue che schizzò tutt’intorno conteneva chiaramente un’orribile sfumatura nera.


“Shenhu!!”


Gli Dei Stellari rimasti indietro urlarono, allarmati e increduli. In quell’istante, la Ruota che aveva reciso il braccio del Dio Stellare della Forza stava emanando un bagliore nero ancora più terrificante di prima e subito comparve un’altra lacerazione spaziale… ancora più profonda e minacciosa della prima. Nel mezzo delle risate folli e degli ululati lamentevoli dell’Infante Diabolico, colpì orizzontalmente Shenhu, che stava ancora gridando dal dolore.


In lontananza, quasi all’orizzonte, l’Imperatore dell’Eternità, l’Imperatore del Brahma e l’Imperatore degli Dei Lunari stavano sfrecciando il più in fretta possibile verso la Città degli Dei Stellari. A colpo d’occhio, videro una giovane ragazza completamente avvolta da un bagliore oscuro e i cui capelli neri danzavano nell’aria… e riconobbero la ruota nera come la pece che teneva fra le mani, una ruota demoniaca che sembrava l’occhio di un Diavolo.


Inoltre, l’uomo gigantesco di fronte a lei, avvolto da un’incredibile e brillante aura divina, era senza alcun dubbio il Dio Stellare della Forza – in quel momento, stava rilasciando a piena potenza tutto il suo Potere Stellare della Forza.


La Ruota danzò nell’oscurità, rilasciando una lacerazione nera nello spazio, che sembrò provenire da un abisso…


Travolto dal potere di quell’attacco, il Dio Stellare della Forza, un Divine Master di nono livello protetto dal Potere Stellare della Forza… venne tagliato in due all’altezza della vita.


Quando i tre grandi Imperatori Divini videro quella scena, tutti e tre si sentirono come se fossero stati colpiti simultaneamente alla nuca da un gigantesco martello. Si fermarono di colpo e si limitarono a fluttuare a mezz’aria, mentre i loro cuori venivano scossi da onde gigantesche.


“Shen… hu?”


“SHENHU!!”


Uno dei dodici Dei Stellari, il Dio Stellare della Forza, era morto!


Possedeva un corpo da Divine Master, rafforzato dal Potere Stellare della Forza, un corpo che un comune praticante della Via Divina avrebbe potuto attaccarlo ininterrottamente per milioni di anni e non sarebbe comunque riuscito a lasciarvi neppure un graffio, un corpo così resistente che persino lui stesso avrebbe fatto fatica a ferirsi da solo. Ma di fronte alla potenza della Ruota della Calamità dell’Infante Diabolico, aveva perso istantaneamente un braccio e subito dopo era stata tagliato in due.


“Questo…”


“La Dea Stellare… del Massacro!?” Con una sola occhiata, l’Imperatore degli Dei Lunari capì che la giovane ragazza avvolta dall’energia diabolica, con in mano la Ruota della Calamità, era chiaramente la principessa maggiore del Regno degli Dei Stellari! Solo che, perché mai… possedeva un’aura del genere? Era così fredda e glaciale che avrebbe potuto congelare l’anima stessa delle persone, il suo odio e il suo rancore erano quasi taglienti, e il suo intento omicida faceva tremare e distorcere lo spazio nel raggio di cinquanta chilometri intorno a lei…


Cosa diavolo stava succedendo? Cos’era successo prima del loro arrivo?


“A quanto pare, non ci rimane più altra scelta.” Mormorò l’Imperatore dell’Eternità: “L’Infante Diabolico… si è davvero risvegliato.”


Per Jasmine non esisteva altro che un mondo grigio e offuscato, pieno di odio, rancore, sete di sangue, intento omicida, disperazione, rabbia… conteneva solamente innumerevoli e sconfinate emozioni negative…


Quel mondo che le aveva portato via tutto… tutti meritavano di morire… ogni cosa meritava di essere distrutta…


Sollevò la Ruota sopra la propria testa e la sua energia oscura crebbe esplosivamente fino a diventare decine, anzi, centinaia di volte più grande, mentre l’Infante Diabolico rideva senza controllo. Venne avvolta dal bagliore nero, dalla testa ai piedi.


BOOOOM!!


La Ruota colpì il terreno e innumerevoli raggi neri si diramarono rapidamente tutt’intorno, fino a cinque chilometri di distanza, fino a cinquanta chilometri, cinquecento chilometri, cinquemila chilometri…


Attraverso quella ragnatela nera, l’energia oscura permeò l’aria e l’intera Città degli Degli Dei Stellari in un battito di ciglia, sommergendola completamente in cupo bagliore.


All’interno del bagliore nero, tutti provarono in ogni angolo del corpo la terribile sensazione di essere divorati da qualcosa, così tutti gli Anziani e gli Dei Stellari, già increduli, rimasero ancora più scioccati e rilasciarono rapidamente la loro Energia Misteriosa da Divine Master per proteggersi dall’energia diabolica che li stava corrodendo. Eppure, grida agonizzanti cominciarono a risuonare tutt’intorno a loro, lacerando il cielo e facendo tremare la terra.


Nella Città degli Dei Stellari, tutte le Guardie Stellari erano completamente ricoperte dall’energia nera, sulle gambe, sulle braccia, sul volto… tutta la loro belle si ricoprì all’istante di ustioni nere. Rilasciarono disperatamente la loro Energia Misteriosa da Divine Sovereign, mentre gridavano in preda all’agitazione, al dolore e alla paura, cercando di respingere l'Energia Misteriosa oscura. Ma quel potere, che aveva facilmente ferito e divorato la carne dell’Imperatore degli Dei Stellari, che aveva ucciso quasi istantaneamente il Dio Stellare della Forza, non era qualcosa da cui avevano la minima speranza di riuscire a difendersi.


Non importava quanto lottassero o gridassero, i loro corpi stavano venendo corrosi, a poco a poco, e in pochi secondi quasi tutta la loro pelle e quasi tutta la carne delle Guardie Stellari sopravvissute erano scomparse, lasciando intravedere chiaramente le loro ossa annerite… il Dio Stellare dell’Origine volò in alto nel cielo e gridò disperatamente: “Svelti! Scappate subito!”


Ma proprio quando finì di parlare, le sue pupille si contrassero bruscamente.


Quelle grida d’agonia e disperazione non provenivano solamente dalla Città degli Dei Stellari, ma anche da fuori di essa. Dall’alto del cielo, poteva vedere che il cerchio di energia nera si era espanso in tutte le direzioni, con al centro la Città…


Sembrava che qualcuno avesse aperto al centro del Regno degli Dei Stellari un passaggio per un abisso infernale, che lo stava divorando rapidamente, trasformandolo in un Tartaro oscuro… tutti loro avevano visto personalmente quanto fosse spaventosa quell’energia diabolica. Senza alcun dubbio, avrebbe annientato ogni forma di vita ovunque arrivasse, senza risparmiare neppure un solo filo d’erba.


Quella realtà si stava rivelando con indicibile chiarezza anche agli occhi dei tre Imperatori Divini.


In quel momento, stavano vedendo coi loro occhi l’inferno stesso.


“Fer…ma! Jasmine… fermati!” urlò l’Imperatore degli Dei Stellari con gli occhi, così spalancati che sembravano sul punto di schizzargli fuori dalle orbite.


“Quella non è più Sua Maestà… quello è l’Infante Diabolico!” disse Tumi, con la voce gradualmente sempre più disperata.


Il vasto Regno degli Dei Stellari stava venendo divorato rapidamente dall’energia diabolica proveniente dalla Ruota della Calamità dell’Infante Diabolico. Forse non sarebbe passato molto tempo prima che l’intero Regno venisse completamente e inesorabilmente ridotto a una landa desolata.


Tutti gli Anziani e gli Dei Stellari, compreso l’Imperatore in persona, avevano subito gravi ferite interne a causa della rottura della barriera, quindi anche la loro forza combattiva era diminuita notevolmente. Nel frattempo, tutte le Guardie Stellari che li stavano proteggendo erano cadute preda della disperazione. Stavano affrontando l’Infante Diabolico, che si era improvvisamente risvegliato, e sembrava anche che questo fosse successo a causa di uno sconfinato odio e rancore per il loro Regno degli Dei Stellari…


Il Regno degli Dei Stellari… era finito…


Era finito…


“Lei è l’Infante Diabolico…” mormorò a bassa voce l’Imperatore degli Dei Stellari. Quando le due parole “Infante Diabolico” fuoriuscirono dalle sue labbra, rimase con lo sguardo perso nel vuoto per un istante. Non riusciva ancora a credere che tutto quello che era successo fosse reale.


Dopodiché, si rialzò lentamente in piedi e fra le sue dita comparve un bagliore argenteo. Si trattava di una spada larga d’argento, con intarsiata con dodici stelle. Puntò l’arma verso Jasmine, dichiarando con voce estremamente grave e solenne: “Ormai è impazzita… attaccate tutti… Tutti!”


Le grida agonizzanti delle Guardie Stellari stavano lentamente diventando sempre più deboli, mentre morivano atrocemente e venivano ridotte a scheletri grigi e rinsecchiti, avvolti dall’energia diabolica…


Tremila Guardie Stellari, tremila Divine Sovereign, ognuno dei quali poteva far tremare interi Reami, erano stati davvero uccisi in un giorno solo.


Metà di loro erano morti per mano del disperato Yun Che, l’altra metà per mano di Jasmine, in preda a un odio e a un rancore sconfinati.


La barriera era stata infranta, l’Imperatore degli Dei Stellari e Tumi erano stati facilmente scaraventati via, Shenhu era stato tagliato in due in un solo istante… ognuno di questi fatti era sufficiente a far capire loro quanto era terrificante l’attuale potere della Principessa degli Dei Stellari di fronte a loro, la Principessa degli Dei Stellari che un tempo conoscevano così bene, ma che ora per tutti loro era un’estranea…


Avevano avuto l’onore di essere testimoni di quel potere sconfinato, avevano avuto l’onore di assistere al risveglio dell’Infante Diabolico, eppure molto probabilmente sarebbero stati anche le sue prime vittime… anche se erano tutti dei Divine Master, individui che agli occhi del mondo intero non avevano rivali!


Hiss! Screeeeech!


La Ruota che aveva colpito il terreno si rialzò lentamente in aria. Il nero lacerò lo spazio, senza fermarsi per neppure un istante, mentre si dirigeva verso l’Imperatore degli Dei Stellari… quello era il suo padre biologico, eppure era diventata la persona che odiava di più al mondo e che voleva uccidere più di chiunque altro. Solo perché lei era scesa a compromessi con lui, gli aveva creduto e aveva obbedito ai suoi ordini, alla fine lui aveva potuto fare del male a Caizhi, spingendola a riconoscere come un rimpianto e un tragico scherzo l’ultimo briciolo di affetto che provava per lui. Alla fine, in lei non era nato altro che un odio assoluto, un desiderio di fare completamente a pezzi il suo corpo e la sua anima.


Anche se Jasmine aveva ritratto la Ruota, le innumerevoli lacerazioni nere continuarono a diffondersi rapidamente per tutto il Regno degli Dei Stellari, lasciandosi dietro l’energia diabolica. Forse, entro poco tempo, avrebbe completamente inghiottito l’intero Regno degli Dei Stellari.


L’Imperatore degli Dei Stellari doveva ancora fare la sua mossa, ma tre grandi Dei Stellari alle sue spalle distesero le braccia. Con le dita ad artiglio, il Dio Stellare del Fuoco scagliò un raggio di fiamme che trafisse l’oscurità e colpì la Ruota. La violenta esplosione di fiamme incenerì all’istante l’energia oscura, mentre il Dio Stellare del Sole e il Dio Stellare dell’Anima gridarono all’unisono. La luce stellare brillò nel cielo, dirigendosi verso Jasmine sia da destra sia da sinistra.


Tre Dei Stellari stavano unendo le forze… che razza di spettacolo improbabile e affascinante era? Forse, sarebbe stato meglio chiedere: che razza di situazione, in tutto l’universo, poteva portare tre Dei Stellari a unire le forze?


Un Dominio di fuoco esplose di fronte a loro, dissipando la fredda e inquietante oscurità che opprimeva il mondo. Ma la luce delle fiamme, create da un Dio Stellare, non resistette neppure due secondi e i marchi diabolici sulla pelle di Jasmine brillarono e dalle sue braccia esili e candide come la neve scaturì di nuovo un lampo di energia nera, che fece tremare persino le Leggi Celesti…


BZZZZZZZN———


Per effetto di quel lampo di energia nera, il Dominio di fuoco venne dissipato all’istante e i tre grandi Dei Stellari, che non erano neppure riusciti ad avvicinarsi a Jasmine, lanciarono delle grida ovattate, mentre venivano scaraventati all’indietro. Lei si lasciò alle spalle delle immagini residue di energia diabolica, sferrando un fendente spietato con l’apocalittica Ruota della Calamità verso l’Imperatore degli Dei Stellari, l’uomo che voleva uccidere più di chiunque altri.


BAAAAANG!!


Un altro Dio Stellare ostacolò Jasmine e, ancora una volta, si trattava proprio di Tumi. Ogni parte del suo corpo si illuminò con una pulsante e abbagliante luce stellare, e la barriera di Energia Misteriosa che aveva eretto con tutte le sue forze riuscì a bloccare bruscamente la Ruota. Poi, gridò a squarciagola: “Create… la formazione!!”


La Formazione dei Dodici Dei Stellari era una formazione che poteva essere creata solo da uno o più Dei Stellari. I loro Poteri Divini erano tutti collegati alla stessa fonte e, quando la Formazione dei Dodici Dei Stellari veniva completata, la sua potenza era sufficiente a squarciare i Cieli e distruggere la terra. Era la Formazione da battaglia più potente del Regno degli Stellari, e più Dei Stellari contribuivano, più diventava devastante.


Tutti gli Dei Stellari rimasero profondamente sorpresi quando sentirono l’ordine del Dio Stellare dell’Origine. Ma, poco dopo, tutti loro si concentrarono e recuperarono il sangue freddo, mettendosi rapidamente in posizione per la Formazione. Quando Tumi gridò, tuttavia, la sua aura di distolse leggermente dalla barriera e la Ruota della Calamità riuscì ad avanzare brutalmente. Con un’esplosione di energia nera, la barriera del Dio Stellare dell’Origine venne infranta di colpo.


Tumi tremò dalla testa ai piedi e divenne pallido come un fantasma. Tuttavia, la nera Ruota si era già avvicinata di molto, riducendo tutto il suo mondo a un abisso oscuro.


BAAANG!!


BAAANG!!


BAAANG!!


La Ruota colpì tre volte e Tumi riuscì a malapena a bloccarla con le braccia, utilizzando tutte le sue forze. Ma al quarto attacco, non riuscì più a difendersi. Entrambe le sue braccia vennero spinte a lato e anche la sua Energia Misteriosa difensiva si infranse. La Ruota pulsò con una diabolica energia oscura, colpendolo direttamente al petto.


BOOOOOOMM!!!


Prima ancora che il Dio Stellare dell’Origine finisse di sputare una boccata di sangue, la Ruota aveva già colpito di nuovo il suo petto…


BOOOM!!


BOOOM!!


BOOOM!!


BOOOM!!


BOOOOOOMMMMM————


Tumi, il Dio Stellare dell’Origine, che aveva insegnato a Jasmine la via del mistero quando era solo una bambina, era anche uno dei suoi Anziani che lei aveva rispettato di più in vita sua. Ma in quel momento, la diabolica Ruota della Calamità non ebbe la minima esitazione né alcuna compassione, mentre martellava orribilmente il suo petto, ancora e ancora. I colpi frantumarono e spezzarono brutalmente le sue costole e il suo sterno, avvolgendo il suo corpo in un’oscurità sempre più profonda…


Il sangue fresco sgorgava senza freno dal corpo del Dio Stellare dell’Origine, e ogni fiotto era macchiato da una sfumatura nera ancora più scura della precedente. Il bagliore nei suoi occhi si spense, mentre perdeva lentamente conoscenza, e poco alla volta non riuscì più nemmeno a sentire le grida allarmate degli altri Dei Stellari.


BOOOOOOMMM!!!!


L’energia diabolica esplose di nuovo e il corpo martoriato di Tumi venne scaraventato molto lontano, avvolto da una sorta di nebbia oscura. L’Imperatore degli Dei Stellari aveva gli occhi spalancati come non mai e spiccò il volo, ringhiando debolmente, nel tentativo di afferrarlo prima che si schiantasse a terra… ma subito dopo che si fu sollevato da terra, un raggio di energia nera incredibilmente spaventoso sfrecciò davanti a lui, che lo intravide solo con la coda dell’occhio.


La Ruota della Calamità dell’Infante Diabolico aveva lasciato la mano di Jasmine, e le sue lame ruotarono lasciando dei vortici spaziali neri come la pece lungo il loro tragitto, mentre si dirigeva verso Tumi. Poi, gli tagliò crudelmente la testa, separandola dal suo corpo martoriato.
                                


                                



