---
title: Capitolo 1348 – La Battaglia che Distrusse i Cieli (2)
pubDate: 2025-02-27T08:14:48.782Z
tags:
    - atg
---


<em>Capitolo regolare,
0 capitoli in coda, 0/10,
-Schadenfreude</em>


La nebbia nera si diffuse velocemente per il regno degli Dei Stellari e avrebbe ridotto ogni pollice di terra in un inferno mortale.


L'aura di disperazione avvolse l'universo e, ad ogni secondo, un'innumerevole quantità di creature viventi stavano perendo all'interno della foschia cupa. Inoltre il bagliore nero aveva ricoperto il centro del regno degli Dei Stellari. Un potere terrificante seminava distruzione in uno dei posti più sacri nella Divina Regione Orientale. Lo spazio veniva lacerato in continuazione e questo fece tremare l'intero regno stellare.


RMMB....!


BOOOM!!!


Urla miserabili risuonarono nell'aria mentre il sangue nero schizzava a mezz'aria. Ogni grido e ogni goccia di sangue proveniva da un Anziano del Regno Stellare... da un Divina Master dopo l'altro!


Al loro stadio uno avrebbe dominato per innumerevoli anni. Fino ad ora, il Regno degli Dei avrebbe ricordato il nome e la posizione di ogni persona arrivata a quel livello, perché il Divine Master Realm era il pinnacolo dell'umanità. Questa forza avrebbe permesso loro di governare il cielo e la terra, era uno stadio quasi divino per l'umanità.


Possedere questo tipo di potere significava che uno avrebbe potuto guardare dall'alto in basso l'intero universo e le creature viventi al suo interno. Un Divine Master avrebbe potuto annientare decine di migliaia di vite con un cenno della mano.


Tuttavia oggi questi Divine Master non erano nient'altro che erba da falciare per Jasmine. Ogni volta che la sua ruota danzava, avrebbe scagliato un raggio nero o anche ondate di energia su di loro, scaraventandoli nell'abisso della morte.


Non avevano mai saputo che la loro forza e i loro fisici divini potessero essere così mediocri e fragili. Chiaramente possedevano il livello più alto di potere in questo mondo... Quindi come potevano essere così deboli da non poter sopportare nemmeno un solo colpo, come potevano non riuscire ad opporsi o a resistere?!


Non poteva essere... non poteva essere vero!


Un incubo! Questo era un incubo!!


Riiipp!!


Un filo nero trapassò due cuori che stavano già battendo così freneticamente che sembravano sul punto di scoppiare. I petti di due grandi Anziani degli Dei Stellari esplosero, schizzando sangue nero.


Dei trentasei Anziani... in un batter d'occhio diciannove di loro erano già morti.


Un totale di diciannove Divine Master!!


La morte di ogni Divine Master, anche se fossero periti di vecchiaia, era un evento che poteva sconvolgere un'intera regione divina. Tuttavia, in questo incubo gli Dei Stellari e gli Anziani non erano nient'altro che insetti schiacciati, uno dopo l'altro andava incontro ad una tragica fine.


Sì, questo era... un incubo...


Oggi era un giorno incredibilmente importante, un giorno che sarebbe stato registrato nel canone divino e negli annali del regno degli Dei Stellari. Questo a causa della cerimonia per cui avevano fatto così tanti piani che sarebbe iniziata.


Allo stesso tempo, Jasmine e Caizhi erano anche le Dee Stellari del Massacro e del Lupo. Entrambe erano principesse, permettendo loro di diventare i sacrifici perfetti per la cerimonia. Questo era un dono del cielo.


Dato che l'Imperatore e il Dio Stellare dell'Origine lo avevano descritto in questo modo, tutti gli altri lo avevano accettato. Anche se le due erano diventate dei sacrifici ed erano stati coinvolti da una trama spregevole, se avesse permesso all'imperatore di ottenere un potere simile a quello di un dio, il loro regno sarebbe asceso ad un livello superiore e così non si sarebbero sentiti in colpa... Anche se era proprio come lo aveva descritto Yun Che, un sacrificio che violava le leggi divine e della moralità.


Ma alla fine non era stato un dono del cielo, ma una punizione divina... la punizione divina più crudele e orribile nella storia del Regno degli Dei.


La luce stellare emanata dall'imperatore brillò e pulsò, mentre il bagliore della spada delle Dodici Stelle divenne sempre più intenso ad ogni secondo. I sei Dei Stellari erano rimasti gravemente feriti e i trentasei Anziani erano stati massacrati brutalmente uno dopo l'altro. In passato, la morte di ognuno di loro sarebbe stata un'enorme perdita difficile da accettare, ma oggi... anche se gli piangeva il cuore, rimaneva immobile.


Fino ad ora, quando la luce nella spada alla fine si solidificò.


La spada delle Dodici Stelle era un vero artefatto divino. Anche se la sua potenza era inferiore rispetto al passato, durante l'era degli Dei, era comunque un vero artefatto divino che era stato lasciato da un Dio Stellare ancestrale. Era stato anche il simbolo dell'imperatore per innumerevoli anni.


Cosa significava per un imperatore radunare e concentrare il suo potere per sette interi secondi? Sicuramente sarebbe stato sufficiente a ferire gravemente uno degli Dei Stellari in un solo istante.


"Ritiratevi!!"


Quando l'Imperatore degli Dei Stellari ruggì, la luce si intrecciò attorno alla spada e puntò direttamente verso Jasmine... Questo era un colpo che conteneva tutto il suo potere ed era anche l'attacco in cui aveva riposto tutte le sue speranze. Questa era la luce più abbagliante che avesse mai scatenato in tutta la sua vita.


Il bagliore squarciò l'oscurità, lacerando lo spazio stesso mentre arrivava di fronte a Jasmine e mirava verso di lei. La ragazza si girò freddamente e la Ruota Diabolica dell'Infante Malvagio impattò contro di essa.


CRAAAAAAACCKK!!!!


La luce e l'oscurità si scontrarono a mezz'aria, sembrava che fosse caduto un fulmine che aveva tagliato il mondo in due. Metà di essa brillava e l'altra era priva di luce.


Lo spazio nel raggio di cinquemila chilometri attorno a lui esplose all'istante, creando delle correnti che si dimenavano come onde selvagge e tempestose. Inoltre, al confine tra la luce e l'oscurità, al centro delle correnti spaziali, la Spada delle Dodici Stelle era stata fermata dalla ruota. Il viso di Jasmine era freddo e impassibile, mentre quello dell'Imperatore degli Dei Stellari fu segnato da un rivolo di sangue che era uscito da un angolo della sua bocca. I suoi occhi erano così spalancati che sembrava che stessero per scoppiare e le sue braccia stavano tremando lievemente.


Il potere che aveva radunato e accumulato per sette interi secondi non era riuscito nemmeno a fare arretrare di un passo Jasmine.


Anche tra le correnti fangose e torbide, la ruota era ancora spaventosamente terrificante nonostante non avesse recuperato un milionesimo del suo potere.


"Jas... mine..." Lo sguardo dell'Imperatore era implorante mentre stringeva i denti così tanto da rischiare di romperli. "Tuo padre... sa di... non averti trattato giustamente... e puoi anche farmi a pezzi per questo... ma questo posto... è il luogo... in cui sei nata e cresciuta... il regno degli Dei Stellari ti ha dato il potere della Dea Stellare del Massacro... è stato costruito con il sangue, il sudore e le lacrime di generazioni e generazioni... Vuoi davvero... distruggerlo..."


CRAACK!!!


Le parole dell'imperatore non fecero cambiare minimamente l'espressione di Jasmine. La sola risposta fu un crepitio che quasi fece a pezzi il suo cuore.


Una fessura nera era apparsa nella spada, proprio nel punto di impatto con la Ruota Diabolica e si stava estendendo lentamente sul resto della lama.


"...!!" Gli occhi strabuzzanti dell'Imperatore degli Dei Stellari si iniettarono di sangue.


La Spada delle Dodici Stelle era il solo artefatto divino del regno. Era un'arma divina, abbastanza potente da sovrastare tutti gli artefatti nell'universo.


Ma che sorta di esistenza era la Ruota Diabolica delle Innumerevoli Tribolazioni? Nell'Era Primordiale degli Dei, anche se era un artefatto, la sua importanza era ancora lievemente superiore a quella degli Dei della Creazione e degli Imperatori Diabolici... Anche se la Spada delle Dodici Stelle era un artefatto lasciato dagli dei, non aveva nemmeno i requisiti per rivaleggiare con un tesoro divino.


Crack!


Un'altra crepa apparì nella lama. La spada iniziò a tremare e sembrò emettere un gemito disperato. La luce rimasta intrappolata nell'oscurità per un breve periodo di tempo iniziò a spegnersi. Dopodiché fu inghiottita dall'oscurità poco a poco.


"Jasmine, tu... ARGHHHHH!"


Una terza fessura apparì e la carne del braccio destro dell'Imperatore degli Dei Stellari si squarciò. Dopo che l'oscurità lo aveva travolto, l'imperatore fu costretto ad arretrare e ogni suo passo faceva attenuare la luce che emanava. I gemiti disperati della Spada delle Dodici Stelle divennero sempre più acuti... lo sguardo di Jasmine invece rimase così freddo e distaccato che sembrava praticamente vuoto, come due abissi di disperazione che avrebbero divorato ogni cosa.


"Cosa state aspettando?!" L'Imperatore dell'Eternità alla fine non riuscì a mantenere la sua compostezza. Con un ruggito, discese verso l'Imperatore degli Dei Stellari.


"Aspetta un momento!" L'Imperatore del Brahma Celeste allungò la mano, ma non riuscì a fermarlo.


"Non va bene, non possiamo aspettarli ancora!" Disse con tono profondo l'Imperatore degli Dei Lunari. "L'orrore della Ruota Diabolica ha superato ogni nostra immaginazione, questa non è più la calamità del regno degli Dei Stellari, ma quella della Divina Regione Orientale! Metà del regno è già in frantumi, se l'Imperatore degli Dei Stellari morirà, perderemo un'organizzazione molto importante che potrà affrontare questa calamità!"


Se c'era una persona che desiderava la morte dell'Imperatore degli Dei Stellari, era indubbiamente lui, ma ormai si stava già precipitando verso il basso, un luce lunare viola stava già illuminando il suo corpo.


"Il potere della Ruota Diabolica si è ripreso di poco, quindi più lo usa, mano ne rimarrà. Allora..."


Proprio mentre l'Imperatore del Brahma Celeste finì di parlare, l'Imperatore degli Dei Lunari era già entrato in una luna viola. La sua espressione cambiò lievemente, ma poi decise di seguirli.


L'Imperatore degli Dei Stellari si ritirò passo dopo passo ed era sull'orlo del collasso. Ma fu proprio in quel momento che una cantilena profonda risuonò nel cielo e un grido risuonò nella tempesta spaziale:


"Muori, oppositrice delle leggi celesti! Che ogni malvagità sparisca!"


Questa bassa cantilena fece recuperare un po' di spirito all'imperatore che gridò con gioia: "Eternità!"


La luce che si stava attenuando sempre di più si stava quasi spegnendo. Nel cielo distante, una mano gigante si stava precipitando verso il basso...


BOOOMM!!


Il terreno dell'intera città degli Dei Stellari sprofondò di quasi tre metri in un solo istante.


L'avanzata di Jasmine fu fermata mentre il suo corpo sprofondava... Il potere di due grandi imperatori premeva sulla Ruota Diabolica, facendo sprofondare Jasmine ancora più velocemente... Ma questa soppressione durò solo per un solo secondo. La ragazza si fermò a mezz'aria e scagliò un contrattacco.


BOOOOOOM!!!


L'Imperatore degli Dei Stellari tremò violentemente mentre sputava una boccata di sangue. La Spada delle Dodici Stelle accumulò altre tre fessure e fenditure simili apparirono anche nella mano gigante nel cielo. In un solo istante, queste fessure si diffusero per tutte e cinque le sue dita, scioccando l'Imperatore dell'Eternità, che era ancora in alto nel cielo.


Ma in quel momento, la luce della volta celeste cambiò di nuovo. L'Imperatore degli Dei Lunari brandì la Divina Spada del Palazzo Imperiale Viola e irradiò una luce viola. Sembrava che una luna brillante fosse discesa dal cielo.


BOOOOOOOMMM!!!!


L'Imperatore degli Dei Stellari, l'Imperatore dell'Eternità, il potere di tutti e tre questi imperatori divini si scatenò allo stesso tempo. In un solo istante, gli Dei Stellari pesantemente feriti e gli Anziani che avevano avuto la fortuna di sopravvivere... furono spazzati via da una forza inarrestabile. La città degli Dei Stellari era completamente sprofondata e tutte le formazioni primordiali erano state distrutte mentre venivano ribaltate e collassavano.


I dodici palazzi degli Dei Stellari alla fine furono ridotti in polvere e il collasso delle loro dimensioni interne iniziarono ad evocare tempeste spaziali che si intrecciarono l'una con l'altra.


Le tempeste spaziali erano già terrificanti, ma in confronto al potere dei tre divini imperatori e a quello della ruota era piuttosto insignificante.


Ciò che era ancora più spaventoso era che l'altra parte non era stata sconfitta in un solo colpo, anzi... non era nemmeno in difficoltà!


La Ruota Diabolica delle Innumerevoli Tribolazioni rilasciò una luce nera divorante e il fisico delicato sembrava essere stato congelato dal potere dei tre divini imperatori, ma non si ritirò nemmeno di un passo... Fu nell'istante in cui le tempeste iniziali iniziarono ad imperversare che l'Imperatore del Brahma celeste sfrecciò attraverso una fessura dello spazio dietro Jasmine e mirò verso la sua schiena.


Jasmine tremò lievemente e quella luce dorata si fermò per un solo istante mentre toccava la sua schiena... per poi trafiggere il suo corpo diabolico.


Pfft!!


Una foschia di sangue schizzò dalla bocca di Jasmine, cospargendo la ruota nella sua mano. Il suo viso si incupì e i marchi diabolici sul suo corpo brillarono più intensamente mentre la Ruota Diabolica rilasciò un grido acuto e infuriato.


"Huaaaaaaaaaaaaaaahhhhh!!"


Una luce nera divorante si scatenò dall'artefatto mentre l'immagine gigantesca di una ruota apparì nel cielo, avvolgendo i quattro imperatori e il regno sovrano coinvolto in questa calamità.


Tutti e quattro i divini imperatori ne furono scioccati e fu in quel momento che il loro potere si scatenò all'impazzata, attivando allo stesso tempo la loro potenza.


BOOOOOOOOM ZZZN!!


Il cielo del regno degli Dei Stellari esplose.


Un abisso nero che partiva dalla città iniziò ad estendersi ai confini del regno degli Dei Stellari, squarciandolo a metà.


Una tempesta cosmica, il disastro più terribile noto ad ogni creatura vivente, iniziò ad imperversare nella regione stellare...
                                


                                



