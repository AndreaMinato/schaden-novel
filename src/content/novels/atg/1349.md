---
title: Capitolo 1349 – La Battaglia che Distrusse i Cieli (3)
pubDate: 2025-02-27T08:14:48.782Z
tags:
    - atg
---


<em>Capitolo regolare,
0 capitoli in coda, 0/10,
-Schadenfreude</em>


In passato, il cielo del regno degli Dei Stellari sarebbe stato pieno di stelle per tutto l'anno. Agli occhi del mondo, era una terra sacra protetta dalla volta celeste. La luce degli astri illuminava tutto il reame facendolo sembrare splendido come un paradiso.


Ma ora le stelle che brillavano fin dai tempi antichi erano state divorate dall'oscurità e una fenditura nera percorse il centro dell'intero regno degli Dei Stellari. Ai suoi confini si potevano sentire lievemente innumerevoli ululati acuti e strazianti.


Nessuno sapeva, né avrebbe osato perfino credere che il settanta per cento delle creature viventi nel regno fosse perito a causa della foschia nera... Inoltre questo numero non stava affatto diminuendo.


La furia di Jasmine e i poteri dei quattro imperatori divini erano sufficienti a distruggere un mondo intero. Il regno fu diviso in cinque aree distruttive. Tra le macerie, questi campi di forza iniziarono a distorcersi e a fondersi come se fossero attirati da uno spazio nero.


BOOOOOM CRACK!!!!


Il mondo sprofondò ulteriormente e le terrificanti tempeste spaziali si estesero ad ogni angolo di questo mondo.


"S... scappiamo!!"


Gli Anziani rimasti usarono tutta la luce stellare per proteggersi mentre scappavano... Esatto, stavano fuggendo.


Visto che non potevano influenzare l'esito di uno scontro così feroce... non avevano più diritto di parteciparvi.


I Divine Master rappresentavano il pinnacolo del potere umano, eppure esisteva una battaglia in cui non avevano il diritto di partecipare!


Prima di oggi nessuno ci avrebbe mai creduto. Perfino gli Anziani stessi sarebbero scoppiati a ridere sentendo parole del genere, come se avessero sentito la battuta più ridicola dell'universo.


Eppure era davvero accaduto.


I quattro divini imperatori stavano combinando le loro forze per affrontare una persona sola. Si trovavano di fronte ad un evento mai accaduto prima nella storia del regno degli dei, ed era successo nel loro regno. Le onde d'urto dello scontro erano sufficienti a devastare il mondo e a seppellire il vuoto stesso; figuriamoci gli Anziani stessi.


L'energia che si stava scatenando suggeriva loro che questo era uno scontro senza precedenti a cui un Divine Master negli stadi iniziali o intermedi non aveva il diritto di partecipare, né di avvicinarsi!


Anche i sei Dei Stellari furono scaraventati via. Lottarono disperatamente per non perdere i sensi mentre fissavano storditi la battaglia, i loro sguardi erano storditi da ciò che stavano vedendo...


Boom! Boom! Boom! BOOOM...


Il potere che si scatenava in ogni secondo fece tremare di terrore questi Divine Master. Il Regno degli Dei Stellari stesso stava sussultando violentemente.


Gli altri tre divini imperatori erano arrivati insieme, riempiendo di speranze l'Imperatore degli Dei Stellari disperato. Scatenò un potere che superò i limiti del suo corpo, ma, mentre le sue ferite si aggravavano ulteriormente, perse di nuovo coraggio.


Gli Imperatori degli Dei Lunari, Stellari e del Brahma Celeste... Avevano visto personalmente il potere della Ruota Diabolica e si erano resi conto da tempo di ciò che stavano affrontando, ma ora erano ancora più scioccati.


Il potere dei tre aveva soppresso per poco tempo la Ruota Diabolica e anche l'Imperatore del Brahma Celeste era riuscito perfino a ferire Jasmine con un agguato. Ma la forza della ragazza non si era indebolita affatto, invece si era scatenata con una furia ancora maggiore.


Il potere combinato dei quattro uomini, una forza mai vista prima nella storia del regno degli Dei, un'energia inimmaginabile, fu respinto via più e più volte dalla ruota demoniaca di Jasmine. I volti dei quattro grandi imperatori si erano incupiti e, ogni volta che scatenavano il loro potere, lo facevano a piena forza. Ogni volta che usavano le loro tecniche, la loro potenza era sufficiente a scioccare il mondo e perfino il regno degli Dei Stellari era stato seppellito lentamente dalle sue onde d'urto, eppure non riusciva a mettere in difficoltà Jasmine. Al contrario, stavano iniziando a provare un dolore insopportabile a causa dell'aura diabolica che proveniva dal corpo della loro nemica.


Erano i quattro divini imperatori della Divina Regione Orientale! Un'alleanza che non era mai apparsa finora... eppure non riuscivano ancora a battere la Ruota Diabolica appena destata!


Boom! BOOOOOMM!!


Due vortici neri si manifestarono e si contrassero per un istante per poi esplodere con violenza. Sembrava che due soli neri fossero esplosi. Visto che il bagliore diabolico era troppo terrificante, i quattro imperatori rinunciarono a difendersi ed emisero dei ruggiti rochi. Alla fine furono comunque scaraventati via.


Il sangue colò dagli angoli della bocca dell'Imperatore dell'Eternità. Dopodiché uscirono rivoli di sangue dalle sue orecchie, dalle sue narici e dagli angoli degli occhi. L'energia diabolica aveva invaso appena il suo corpo, eppure aveva già causato un dolore insopportabile. Mentre guardava la giovane ragazza che era nel mezzo dell'oscurità, provò una sensazione spettrale che si insinuò fino al suo midollo.


Cos'aveva fatto esattamente il regno degli Dei Stellari quando si era isolato dal resto del mondo? Perché la Dea Stellare del Massacro possedeva la Ruota Diabolica delle Innumerevoli Tribolazioni? Dato che apparteneva al suo regno, perché voleva devastare l'intero regno degli Dei Stellari... Stavano provando tutti questi dubbi e sospetti, ma ora non erano più importanti. Perché in quel momento stavano affrontando l'esistenza più terrificante mai apparsa da quando l'Era degli Dei era finita.


Non potevano più avere riserve!


"Imperatori degli Dei Stellari e Lunari, per favore trattenetela!!" Eternità ruggì. Spiegò le braccia e una luce verde brillò di fronte a lui. Dopodiché un gigantesco calderone alto trecentotrenta metri apparì di fronte a lui: "Brahma Celeste, aiutami!"


I quattro si conoscevano da più di diecimila anni, quindi, anche se non andavano d'accordo, erano molto familiari l'uno con l'altro. Gli imperatori non emisero la minima obiezione e la luce stellare e lunare si intrecciò squarciando l'oscurità.


Xing Juekong e Yue Wuya erano estremamente ostili tra di loro e questa era la prima volta che combattevano fianco a fianco.


L'Imperatore dell'Eternità scosse il gigantesco calderone, che iniziò ad emanare una piccola luce verde lampeggiante. Quello del Brahma Celeste apparì accanto a lui. Non aveva bisogno di fare nemmeno una domanda. Brandì la sua spada dorata mentre le sue mani si intrecciavano e formavano una arte misteriosa, poi sputò una boccata di sangue dorato sulla superficie del calderone.


Gocce di sangue rosso dorato... Questa era l'essenza di sangue dell'Imperatore del Brahma Celeste.


In quanto capo dei quattro, non c'era nessuno nella Divina Regione Orientale che fosse degno di fargli consumare la sua essenza di sangue. Ma dopo aver sperimentato il terrore dell'Infante Malvagio, aveva offerta questa boccata senza la minima esitazione.


Allungò la mano e premette il calderone insieme all'Imperatore dell'Eternità. Un diagramma dorato apparì lentamente sul suo palmo, diffondendosi e coprendo l'intero calderone.


RMMBB!


WAAAAAH!!!


"Cosa state aspettando... AHHHH!!"


Il potere combinato di quattro imperatori aveva trattenuto a stento Jasmine, così i due Imperatore degli Dei Stellari e Lunari avevano già iniziato ad avere la peggio in pochi secondi ed erano in difficoltà. La maggior parte del bagliore viola irradiato dal corpo dell'imperatore degli Dei Lunari si era già dissipato, mentre la Spada delle Dodici Stelle si era già infranta completamente. Sangue fresco schizzò dalla loro bocca e sparì nell'oscurità...


Ma in quel momento gli sguardi dei due brillarono e allo stesso tempo ruggirono.


Il calderone verde iniziò a roteare, tuonando mentre si precipitava verso Jasmine. Non sembrava veloce, ma tutte le tempeste spaziali stranamente si calmarono in quel momento. Quando il calderone si avvicinò, i movimenti di Jasmine rallentarono... perché lo spazio in cui stava fluttuando era stato bloccato da un vasto potere sconfinato.


BZZZZZ BOOOOOM!!


Il calderone verde si scontrò pesantemente con la Ruota Diabolica delle Infinite Tribolazioni, una luce si irradiò dal gigantesco artefatto.


Jasmine tremò violentemente mentre veniva scagliata decine di chilometri all'indietro. Luce nera brillò nei suoi occhi e la ruota emise un sibilo acuto... Proprio in quel momento, il calderone brillò di luce dorata e un diagramma apparì sulla sua superficie. Jasmine tremò violentemente, come se la volta celeste la stesse schiacciando, e sputò sangue.


"Aaah!!"


Gli Imperatori dell'Eternità e del Brahma Celeste squarciarono lo spazio mentre sfrecciavano in avanti. Spinsero entrambi il calderone, accendendo ulteriormente la luce del diagramma. Immediatamente, la luce nera della ruota diabolica si spense e un'altra boccata di sangue schizzò dalla bocca di Jasmine. La luce cupa nei suoi occhi si disperse e fu scagliata via come una foglia secca.


L'Imperatore dell'Eternità mosse la mano e il calderone precipitò contro Jasmine. La bocca cupa del calderone sembrava un buco nero incolmabile e inghiottì Jasmine e la ruota diabolica in un istante. Il diagramma si sollevò e sigillò la bocca del calderone.


"Ce l'abbiamo fatta!"


L'Imperatore dell'Eternità ruggì con entusiasmo, ma non osò rallentare nemmeno per un istante. Si tuffò verso il calderone gridando: "È stata sigillata nel calderone, sbrigatevi!!"


Mentre finiva di parlare, le sue braccia colpirono il calderone e un potere annientante distrusse lo spazio nel raggio di cinquemila chilometri.


BOOOM!!


L'Imperatore del Brahma Celeste era alle sue calcagna e lanciò anche lui un attacco sul calderone, facendo emanare un'intensa luce dorata all'artefatto. Un istante dopo, anche gli altri due arrivarono e fecero lo stesso. I quattro stavano scatenando la loro energia senza riserve.


Il nome di questo tesoro era Divino Calderone Prigione delle Bestie e gli era stato donato dagli dei del regno dell'Eternità. Non solo aveva il potere di distruggere le stelle e le bestie, conteneva una dimensione distruttiva. Poteva sopprimere e annientare qualsiasi cosa che divorava. Il potere dei colpi esterni poteva diventare un attacco distruttivo all'interno. Nel momento in cui uno veniva sigillato al suo interno, sarebbe stato condannato a morire, senza mai più rivedere la luce del sole.


Boom!! Boom!! Boom!!


Il potere dei quattro imperatori si scatenò all'impazzata. Anche se Jasmine era stata ferita gravemente e sigillata nel Divino Calderone Prigione delle Bestie, non si trattennero. Un secondo... due secondi... cinque secondi... Ogni attimo sembrava che diecimila saette stessero colpendo l'artefatto allo stesso tempo.


Senza il potere dell'Infante Malvagio, la luce nera che copriva il cielo si dissipò velocemente. Alla fine, in seguito all'ultima eruzione del potere dei quattro grandi imperatori, il mondo tornò un po' nel silenzio. Solo le tempeste spaziali continuarono a roteare a lungo prima di iniziare a spegnersi.


Il Divino Calderone Prigione delle Bestie rimase in silenzio e la debole luce verde era a stento visibile.


"Huuuu...." L'Imperatore dell'Eternità abbassò il palmo e ansimò pesantemente, sentendo una pesante sensazione di stanchezza.


"Siamo stati fortunati che il fratello Eternità abbia portato il Divino Calderone Prigione delle Bestie con sé, altrimenti..." Anche l'Imperatore del Brahma Celeste stava ansimando.


Mentre l'oscurità si stava dissipando sempre di più, il regno degli Dei Stellari rivide finalmente la luce. Ma la regione collassata, le creature perite non sarebbero mai rinate.


"La Dea Stellare del Massacro sicuramente è morta, ma è impossibile che la Ruota Diabolica dell'Infante Malvagio sia stata distrutta. Così... il solo metodo che ci rimane è di sigillarla per sempre nel calderone, senza mai lasciarla riemergere." Disse l'Imperatore degli Dei Lunari senza fiato.


L'Imperatore dell'Eternità annuì.


L'incubo finalmente era terminato, ma l'Imperatore degli Dei Stellari non sembrava provare la minima gioia. Si inginocchiò lentamente mentre fissava stordito il mondo rovinato e distrutto di fronte a lui. Non riusciva a parlare e rimase completamente avvilito per molto tempo.


"Imperatore degli Dei Stellari, cos'è successo esattamente qui?" Domandò l'Imperatore dell'Eternità.


"..." L'Imperatore degli Dei Stellari non rispose.


"Vabbè." Mentre fissava le condizioni terribili del vecchio, l'Imperatore dell'Eternità sospirò per poi dire: "L'Infante Malvagio è stato distrutto e la calamità è stata risolta. Potremo parlare del resto dopo. Imperatore degli Dei Stellari, ora..."


Crack!!!


Un fragore risuonò nelle loro orecchie e i tre imperatori divini ancora in piedi sussultarono, perfino quello degli Dei Stellari alzò di scatto la testa.


Perché questo rumore proveniva dal Divino Calderone Prigione delle Bestie!


"Co... cosa sta succedendo?" Disse con tono tremante l'Imperatore degli Dei Lunari. Ma prima che finisse di parlare, le sue pupille si erano dilatate così tanto che sembravano sul punto di scoppiare.


CRAAAAAAACCCCCKKKKK!!!!!!


Se prima le fessure potevano essere lievi come il passo di una formica, ora era potente come il rumore di diecimila mondi che collassavano.


Una linea nera come la pece esplose dal fondo del calderone. Dopodiché, come un fulmine, si diffuse per i trecentotrenta metri di altezza dell'artefatto.


"Co... cosa?!" Gridò con shock e paura l'Imperatore dell'Eternità. Ma la sua reazione fu estremamente veloce mentre il suo potere si accumulò all'istante...


Era già troppo tardi.


BZZZZZZ BOOOOOOM!!!


Una luce nera da incubo trapelò dalle fessure del calderone, trapassando l'orizzonte. Mentre il bagliore brillava per il calderone, lo fece esplodere sotto gli occhi dei quattro imperatori scioccati. Questo scoppio scaraventò via i quattro uomini che avevano appena iniziato a rilassarsi per pochi secondi.


Il Divino Calderone Prigione delle Bestie era collegato alla forza vitale dell'Imperatore dell'Eternità. Se fosse stato distrutto, lo avrebbe danneggiato molto. La sua vista si offuscò e il suo corpo si accasciò, il sangue schizzava dai suoi sette orifizi del volto. La strana figura attraente di Jasmine riapparì, con il suo sguardo spento... Era ricoperta di sangue e teneva ancora la ruota diabolica in mano. Il suo viso era incredibilmente freddo e distaccato, ma la luce nera nei suoi occhi ora assomigliava a delle fiamme cupe.


"No... no... non è possibile... non è possibile..." L'Imperatore dell'Eternità era completamente avvilito. Come l'Imperatore degli Dei Stellari, era caduto in un abisso di disperazione.


Il Divino Calderone Prigione delle Bestie, un vero e proprio artefatto divino, era un'esistenza che non poteva essere distrutta da nessun potere o artefatto. Nemmeno un altro tesoro lasciato dagli dei sarebbe riuscito a scalfirlo.


Ma Jasmine stava brandendo l'artefatto demoniaco più potente nell'intero caos primordiale, un oggetto che perfino gli dei e i diavoli primordiali temevano!
                                        



