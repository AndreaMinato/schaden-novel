---
title: Capitolo 135 – Tecniche Profound da due soldi
pubDate: 2024-05-28T05:27:25.198Z
tags:
    - atg
---




Yun Che era una persona che non rispecchiava il comune buonsenso. Questa era l'impressione che aveva dato a Sikong Du dopo essere stato con lui per quel breve periodo di tempo.


Per esempio, sebbene fosse solo al Nascent Profound Realm, aveva veramente sfidato Murong Yi. Inoltre... tra tutte le armi del padiglione, aveva davvero scelto quella più sconsigliata in assoluto!


“Non hai ascoltato nulla di quello che ti ho appena detto?” disse freddamente Sikong Du: “Questa spada è praticamente inutile per un praticante del Profound! Controllarla è centinaia di volte più difficile che controllare una spada normale! Anche se è custodita nel Padiglione delle Armi Sky Profound ed è l'arma di grado più alto che abbiamo, quando si sceglie un'arma si dovrebbe per prima cosa capire se è adatta a sé. Non rispondermi che 'è un'Arma Earth Profound'; anche se fosse un'Arma Sky Profound, in tutto il Palazzo Interno non ci sarebbe nessuno disposto a usarla!”


“Capisco perfettamente tutto quello che mi hai detto.” Yun Che strinse i denti, cercando di sostenere il peso della Spada Colossale del Signore Supremo e rispose lentamente: “Ma ho la sensazione che quest'arma sia la più adatta a me.”


“Anche solo per sollevarla devi usare quasi tutte le tue forze. Come pensi di fare a controllarla?”


“Il problema è solamente che non sono abbastanza forte. Quando la mia Profound Strength sarà cresciuta, un giorno, riuscirò a maneggiarla con facilità.” disse Yun Che.


“Il Palazzo Interno, anzi, l'intero Palazzo Profound Blue Wind non ha nessuna Tecnica Profound per gli spadoni, né alcun Istruttore in grado di insegnarti a usarne uno. Se davvero lo sceglierai, non saprai nemmeno come fare ad allenarti adeguatamente.” Sikong Du aggrottò le sopracciglia, cercando con pazienza di far cambiare idea a Yun Che. Non riusciva affatto a capire; gli aveva dato delle ottime ragioni per lasciar perdere, eppure il ragazzo aveva deciso immediatamente di prendere quello spadone dimenticato da tempo.


“Non è un problema, imparare da solo potrebbe non essere uno svantaggio.” Yun Che respirò a fondo, alzò entrambe le bracia e ripose la Spada Colossale del Signore Supremo nella Perla del Veleno Celeste. Dopodiché, batté le mani con soddisfazione: “Fratellone Sikong, ormai ho scelto la mia arma. Più tardi andrò da solo alla Torre Profound Gathering, quindi adesso andiamo alla Sala Supreme Profound.”


“Tu...” Sikong Du voleva davvero dire a Yun Che che era semplicemente ridicolo. Ma alla fine, poté solo scuotere la testa, sconsolato, e dire: “Lascia stare, ti ho detto tutto quello che dovevo dire. Dato che questa è la tua scelta, non ho nessun diritto di oppormi. Andiamo.”


La Sala Supreme Profound era utilizzata dal Palazzo Profound Blue Wind per custodire ogni genere di Profound Art e Tecnica Profound accumulate nel corso di varie migliaia di anni. La Sala Supreme Profound si trovava nel Palazzo Interno, ma al suo interno c'era una formazione di teletrasporto, quindi poteva entrare chiunque, anche gli studenti del Palazzo Esterno e del Palazzo Centrale.
Tuttavia gli allievi del Palazzo Esterno avevano accesso solo al primo piano, quelli del Palazzo Centrale potevano recarsi anche al secondo e solamente chi proveniva dal Palazzo Interno poteva salire fino al terzo piano. Più il piano era in alto, maggiore era il livello delle Profound Art e Tecniche Profound che conteneva.


Dopo aver superato l'ispezione del Marchio effettuata da un Anziano di guardia, Yun Che seguì Sikong Du e raggiunse direttamente il terzo piano. Era un luogo silenzioso e una misteriosa, densa aura di Profound Energy fluttuava nell'aria. Già ad un primo sguardo, si poteva vedere ogni genere di tavolette o pergamene di giada, con incisioni riportanti le Profound Art e le varie tecniche.


“Gli studenti del Palazzo Interno possono visitare la Sala Supreme Profound una volta ogni due mesi e scegliere fino a due Profound Art o Tecniche Profound. Dovrai restituirle entro un mese, non importa che tu sia riuscito o meno a comprenderle.”


Sikong Du avanzò di qualche passo e si fermò davanti a uno scaffale di giada, poi disse indicandolo: “Yun Che, sei abbastanza fortunato, la Profound Art esclusiva del nostro Palazzo Profound Blue Wind, la Formula Supreme Profound Heart, è ancora qui e non è stata presa in prestito da nessuno degli studenti del Palazzo Interno.
Una volta entrato nel Palazzo Interno, la prima cosa che devi procurarti è questa pergamena! Coltivare la Formula Supreme Profound Heart ti permetterà di aumentare enormemente il tuo controllo sulla Profound Energy; quando sarà ad un grado sufficientemente alto, combattere con avversari di livello maggiore sarà un gioco da ragazzi.
Inoltre, la maggior parte delle Tecniche Profound uniche del Palazzo Profound Blue Wind hanno come requisito la conoscenza della Formula Supreme Profound Heart. Oltre alla Formula Supreme Profound Heart, che è una scelta obbligata, puoi prendere una seconda Tecnica Profound abbastanza potente.”


Yun Che raggiunse Sikong Du e prese in mano la 《Formula Supreme Profound Heart》. Dopo averla ispezionata con la sua Profound Energy per capire a grandi linee quali abilità e caratteristiche avesse, la rimise al suo posto e iniziò a rovistare tra le altre tavolette e pergamene di giada. Sikong Du corrugò la fronte, ma non disse nulla.
Avendo di fronte così tante Profound Art e Tecniche Profound ma potendone scegliere solo due, ovviamente Yun Che avrebbe dovuto confrontarle e decidere con attenzione. Sikong Du ripensò alla prima volta in cui era stato lì; era rimasto così scioccato che ci aveva messo parecchio a riprendersi e poi aveva trascorso un intero giorno ispezionando con agitazione le Profound Art, prima di andarsene.


Tuttavia era convinto che, una volta finito di controllare le altre pergamene, Yun Che sarebbe sicuramente tornato sui suoi passi e avrebbe preso la 《Formula Supreme Profound Heart》 .


Yun Che ispezionò uno scaffale di giada dopo l'altro. Ogni volta che prendeva una pergamena, la esaminava per qualche secondo e poi la riponeva frettolosamente; quella a cui dedicò più tempo rimase tra le sue mani solo per cinque o sei secondi. Dopo un'ora non aveva ancora preso una decisione.


“Yun Che, sei già così sbalordito da non sapere dove guardare? Non è un problema, prenditi il tuo tempo. L'anno in cui entrai nel Palazzo Interno io ci ho trascorso un intero giorno.” disse Sikong Du in modo molto comprensivo.


Yun Che annuì e si diresse verso lo scaffale successivo. Quello scaffale di giada era vicino alla parete orientale e avvicinandosi Yun Che notò con la coda dell'occhio un cesto di bambù, alto la metà di una persona. Era pieno fino all'orlo di pergamene di giada rovinate. Sebbene fossero chiaramente delle Profound Art e Tecniche Profound, l'aura che emanavano era estremamente debole.


“Fratellone Sikong, cosa c'è lì dentro?” chiese Yun Che, indicando il cesto con un dito.


“Oh! Quelle sono Tecniche Profound che il Palazzo Profound Blue Wind ha raccolto con vari mezzi da ogni parte dell'Impero negli ultimi anni. Alcune erano decenti e sono state collocate al primo o secondo piano, e in pochissime sono state portate qui al terzo. Inoltre, alcune Tecniche Profound da due soldi utilizzate dalla gente comune, estremamente scadenti per qualità e potenza, sono state ovviamente collocate al primo piano, ma nessuno si preoccupa di dar loro una seconda occhiata.
Di conseguenza, un po' di tempo fa, l'Anziano che si occupa della Sala Supreme Profound ha radunato le Tecniche Profound più inutili e ignorate. Ha detto che verranno tutte gettate via o distrutte, ma sembrerebbe che le abbiano solo messe in quel cesto e se ne siano dimenticati.”


“Oh?” Yun Che rispose con un sussurro, si diresse verso il cesto di bambù e prese con noncuranza quelle pergamene di giada che Sikong Du aveva definito "Tecniche Profound da due soldi della gente comune", poi iniziò a esaminarle. Dopo aver preso la prima e averla rimessa via, prese la seconda, poi la terza, la quarta...


Quando aveva visto Yun Che avvicinarsi al cesto di bambù, Sikong Du aveva avuto un brutto presentimento. Considerando come il ragazzosi era comportato fino ad allora, Sikong Du era giunto alla conclusione che, per quanto qualcosa fosse oltraggiosamente stupido, quel moccioso sarebbe comunque stato in grado di farlo.


Ovviamente Yun Che non deluse le aspettative di Sikong Du. Prese due pergamene di giada dal cesto e disse: “Ok, prenderò queste due. Andiamo, Fratellone Sikong.”


《Pugno Fiammante》, 《Palmo della Nube di Fuoco》...


Quando vide i nomi di quelle due Tecniche Profound, Sikong Du quasi sboccò sangue. Infine perse il controllo e iniziò a urlare e insultarlo: “Yun Che!! Che cavolo hai in testa! Hai sfidato Murong Yi e non ho potuto farci niente, hai deciso di prendere uno spadone che nessuno ha mai voluto usare e ho dovuto accettare anche quello... ma cosa pensi di fare prendendo due Tecniche Profound completamente inutili!! Pugno Fiammante e Palmo della Nube di Fuoco... dannazione!
Queste due abilità sono il peggio del peggio! Tutto quello che ti serve per impararle sono delle nozioni rudimentali di qualche Profound Art che permetta di trasformare la Profound Energy in fuoco. Persino un bambino di tre anni impiegherebbe al massimo un'ora per padroneggiarle alla perfezione! Inoltre, il loro livello di potenza è il più schifoso tra tutte le Tecniche Profound schifose! Davvero sei nella Sala Supreme Profound e vuoi prendere queste due Tecniche Profound inutili? Con una sola Moneta Cyan Profound potresti comprare mezzo chilo di pergamene come queste in qualsiasi negozio!”


Yun Che scosse velocemente la mano e sorrise dicendo: “Calmati, Fratellone Sikong. Per pura coincidenza ho una Profound Art dell'Attributo del Fuoco, quindi ho scelto due Tecniche Profound legate al fuoco. Penso che queste due siano adatte a me.”


“Ma saranno adatte a tua sorella!” Sikong Du indicò un punto alle proprie spalle e disse: “Anche se non ci sono molte Tecniche Profound legate al fuoco, ce ne sono comunque parecchie decine!《Devastante Fiamma Profound》, 《Dito del Sole Celeste》, 《Pugno Brucia-Anima》, sono laggiù... una qualsiasi di queste sarebbe migliaia di volte più potente di quelle che hai tra le mani!”


“Ma ho la sensazione che siano più adatte a me, perché sembrano più facili da imparare.”


La risposta di Yun Che rese Sikong Du incapace di respirare, quasi fino a farlo svenire.


“Ora che ho scelto la mia arma e due Tecniche Profound, chiederò al Fratellone Sikong il disturbo di portarmi al mio alloggio.” disse seriamente Yun Che, mettendo nella Perla del Veleno Celeste 《Pugno Fiammante》 e 《Palmo della Nube di Fuoco》 .


Gli angoli della bocca di Sikong Du tremarono e lui rinunciò a dire anche solo una parola in più. Come Yun Che aveva chiesto, lo accompagnò fuori dalla Sala Supreme Profound e lo condusse direttamente nel suo alloggio.


Ovviamente il Palazzo Profound Blue Wind non era stato avaro con gli alloggi degli studenti del Palazzo Interno. Quando Yun Che vide la casa di fronte ai suoi occhi, non poté che sentirsi sorpreso. Quella casa era inaspettatamente spaziosa e aveva persino un elegante cortile. Tutto ciò che serviva per vivere era pronto all'interno e persino le lenzuola erano di pura seta.


Ogni singolo allievo del Palazzo Interno era una persona che persino la Famiglia Imperiale avrebbe dovuto trattare con cortesia, quindi ovviamente nessuno rifiutava quel privilegio.


“Questo è il tuo alloggio. Io vivo nel cortile numero 41; se ti servisse qualcosa, puoi venire da me in qualunque momento. Inoltre, la tua stanza nella Torre Profound Gathering è la numero 101. Nel tuo corpo è stato inserito il Marchio Profound corrispondente, quindi sei l'unico che può entrarci, così potrai allenarti lì in qualunque momento senza doverti preoccupare.
Ah, e non dimenticarti di dirigerti al Padiglione delle Pillole Profound del Palazzo Interno ogni sette giorni per prendere dieci Pillole di Recupero del Profound di medio livello, tre Pillole Tempra Ossa e due piccole Pillole Heaven Returning. E se ti dovesse capitare d incontrare altri studenti del Palazzo Interno, cerca di non provocare alcun conflitto; ogni singola persona che si trova qui non è qualcuno che tu ti possa permettere di offendere.”


“Il Palazzo Profound non impone nessuna restrizione alla libertà degli allievi del Palazzo Interno. Puoi muoverti liberamente nei tre Palazzi e sei anche libero di lasciare il Palazzo Profound in qualsiasi momento... sempre che tu voglia sprecare il tempo che hai a disposizione per coltivare la tua Profound Strength nel Palazzo Interno.”


Dopo aver finito di dare tutte le spiegazioni, Sikong Du non si trattenne, si incamminò e andò via. Ormai aveva iniziato a convincersi sempre più che Yun Che avesse qualche problema al cervello o che fosse completamente pazzo.


Dopo circa sette minuti, Sikong Du si presentò da Qin Wushang. In quel momento era seduto di fronte a Qin Wuyou e i due stavano tranquillamente sorseggiando del tè.


“Hai sistemato tutto come si deve?” chiese ridacchiando Qin Wushang.


“Sì, questo discepolo ha già aiutato Yun Che a sistemarsi come si deve. Solo che...” Sikong Du aveva un'espressione confusa e sembrava non riuscire a esprimere a parole quello che voleva dire.


“Solo che?” Qin Wushang lo guardò di traverso.


“Al Padiglione delle Armi Sky Profound, ha preso la Spada Colossale del Signore Supremo.”


“Oh?” Qin Wushang era sorpreso e guardò Qin Wuyou con uno sguardo interrogativo: “Quel ragazzino è specializzato nell'uso dello spadone?”


“No!” Qin Wuyou scosse la testa: “Per quel che ne so, in realtà non ha mai usato nessuna arma. Per quanto riguarda il motivo per cui scegliere quello spadone... è davvero curioso. Ma, almeno per quel che ne so, Yun Che non è affatto una persona ingenua e non sceglierebbe mai la Spada Colossale del Signore Supremo solo perché è l'arma di grado più alto. Oh, giusto, Sikong Du, quali sono le due Tecniche Profound o Profound Art che ha scelto nella Sala Supreme Profound?”


“Non ha preso nessuna Profound Art.” Sikong Du fece un profondo respiro e disse abbassando le sopracciglia: “Al contrario, ha preso due Tecniche Profound, il 《Pugno Fiammante》 e 《Palmo della Nube di Fuoco》.”


“Pffft!”


Qin Wushang e Qin Wuyou sputarono contemporaneamente il tè... spruzzandoselo in faccia a vicenda.





