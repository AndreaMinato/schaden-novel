---
title: Capitolo 1352 – Ombra Oscura nella Divina Regione Orientale
pubDate: 2025-02-27T08:14:48.783Z
tags:
    - atg
---


<em>Capitolo regolare,
0 capitoli in coda, 0/10,
-Schadenfreude</em>


Al di fuori del regno degli Dei Stellari, la terrificante tempesta cosmica finalmente si fermò.


Il regno degli Dei Stellari era un posto circondato dalle stelle fin dai tempi antichi e sembrava aver ricevuto la protezione del cielo. Ma oggi era stato ridotto in una terra desolata cupa e cosparsa di macerie, nessuno avrebbe creduto che fosse un regno sovrano se l'avesse visto da lontano.


Il nucleo del regno: la città degli Dei Stellari, era stata completamente distrutta. Non era rimasto niente di intatto per diverse miglia: il palazzo degli Dei Stellari, il Lago Celeste delle Stelle, il Padiglione che raggiunge le stelle, le formazioni protettive... tutto ciò che componeva i milioni di anni di ricchezze, il simbolo e le fondamenta del regno degli Dei Stellari era stato distrutto totalmente.


La distruzione era stata così completa che sembrava fosse stato cancellato dalla faccia della terra.


L'Imperatore degli Dei Stellari rimase stordito al centro della landa desolata. Solo ieri, la città degli Dei Stellari brillava come un regno immortale o una terra sacra. Anche se fosse stato destinato a perire un giorno, sarebbe stato distrutto da una calamità che avrebbe coinvolto tutto l'universo o in una terribile guerra tra regni sovrani che sarebbe durata per decine di millenni. Ma no, era stata devastata in un solo giorno! Un intero regno sovrano era sparito così!


Assurdo... quanto è ridicolo!


Nonostante l'Imperatore degli Dei Stellari avesse esaurito tutte le sue energie, in realtà era la persona che aveva subìto meno ferite. Si guardava attorno stordito con uno sguardo vacuo e un'espressione sciocca che non era adatta alla sua identità, sembrava incapace di accettare la realtà che aveva di fronte.


L'Imperatore degli Dei Lunari era gravemente ferito e Yue Wuji lo stava portando nel suo regno il più velocemente possibile per curarlo. Anche gli Imperatori dell'Eternità e del Brahma Celeste avevano subìto gravi lesioni e l'energia diabolica li stava tormentando anche adesso.


Ma nessuno di loro se ne stava andando, non potevano stare tranquilli a meno che non avessero assistito alla morte dell'Infante Malvagio con i loro occhi.


"Coff... coff, coff..." L'Imperatore dell'Eternità sembrava molto addolorato e il suo colorito era nero e bluastro. Ogni volta che tossiva, avrebbe sputato del sangue nero rossastro.


Riusciva a stento a stare in piedi, ma fece appena due passi in avanti che si sentiva di nuovo sul punto di collassare. Senza altra scelta, dovette sedersi di nuovo a terra.


L'Imperatore del Brahma Celeste era in condizioni ancora peggiori. Jasmine lo aveva trapassato con la mano, ma se la stava cavando meglio dell'altro a causa del suo immenso potere divino. I due divini imperatori si scambiarono un'occhiata per poi mostrare un'espressione piena di amarezza... Non si erano mai ridotti così.


Se gli Dei Lunari, i Guardiani, il Dio e i Re del Brahma non ce l'avessero fatta in tempo, i due più potenti imperatori della Divina Regione Orientale sarebbero già morti.


"Come vanno le tue ferite?" Chiese l'Imperatore dell'Eternità.


"...Sto bene," rispose l'Imperatore del Brahma Celeste. "Ma questa energia diabolica che attacca il cuore... non credo che starò tranquillo per i prossimi due anni."


Il suo commento raggelò per lo shock il re del Brahma... L'energia diabolica che si era infiltrata nel corpo dell'Imperatore del Brahma era abbastanza potente da torturarlo per diversi anni? Che potere spaventoso.


"Eheh..." L'Imperatore dell'Eternità sorrise con amarezza, "Conosco un modo per alleviare velocemente questa sofferenza."


"La Regina Drago intendi?" L'Imperatore del Brahma Celeste scosse la testa: "Il favore della Regina Drago è immensamente prezioso; non possiamo sprecarlo per una questione così triviale. Lasciamolo per un momento in cui le nostre vite sono davvero minacciate."


L'Imperatore dell'Eternità chinò lievemente la testa in segno di comprensione.


"L'Imperatore degli Dei Lunari però..." L'Imperatore del Brahma Celeste guardò verso ovest: "Dubito che resisterà fino a trovare la Regina Drago."


I due imperatori divini rimasero in silenzio; i Guardiani e i Re del Brahma che li proteggevano fecero delle smorfie mentre si sentivano avviliti.


Questo peso aggravò i loro cuori e il fatto che ci fosse ancora qualcosa che poteva distruggerli facilmente in questo modo era inquietante.


"Non preoccuparti." Disse l'Imperatore del Brahma Celeste: "Le ferite dell'Infante Malvagio non sono più lievi delle nostre. Non scapperà."


Aveva appena finito di dirlo che un gruppo si avvicinò velocemente da lontano. Raggiunsero i divini imperatori in un batter d'occhio.


Erano gli Dei Lunari, i Guardiani, gli dei e i re del Brahma che erano andati ad inseguire Jasmine... Tuttavia il cadavere dell'Infante Malvagio non era con loro.


"Dov'è l'Infante Malvagio?" L'Imperatore dell'Eternità lottò per rialzarsi.


I suoi guardiani si inginocchiarono e riferirono con amarezza: "È stata troppo veloce e per qualche motivo la sua aura è svanita all'improvviso nel nulla..."


L'imperatore dell'Eternità tremò e poi sputò una boccata di sangue. Il suo colorito già pallido diventò ancora più bianco.


Si era appena ricordato che l'Infante Malvagio era anche la Dea Stellare del Massacro!


Era la Dea Stellare più veloce e furtiva nell'intera Divina Regione Orientale!


Tutti e quattro gli imperatori divini erano stati feriti gravemente e l'Imperatore degli Dei Lunari stava quasi per morire. Nonostante avessero messo alle strette l'Infante Malvagio grazie al sacrificio di molti Dei Stellari, Lunari, Guardiani e Re del Brahma...


E alla fine era scappata!


Se avesse avuto il tempo di riprendersi, allora l'intera Divina Regione Orientale... no, l'intero Regno degli Dei sarebbe stato in grave pericolo!


"Mio signore!" I guardiani furono sbalorditi dalla reazione dell'Imperatore dell'Eternità. Dissero spaventati: "Si calmi per favore. È tutta colpa nostra."


L'Imperatore del Brahma Celeste sospirò pesantemente per poi chiudere gli occhi, disse: "L'Infante Malvagio è riapparso e il suo potere è oltremodo terrificante. Non è più solo un nostro problema. Dobbiamo informare la Divina Regione Occidentale e Meridionale del suo ritorno e annunciare al mondo che dobbiamo trovarla. Dobbiamo ucciderla immediatamente dopo averla trovata... Non possiamo darle un'opportunità per prendere respiro o guarire."


All'improvviso lanciò un'occhiata arrabbiata verso l'Imperatore degli Dei Stellari e ringhiò: "Xing Juekong! Che diavolo sta succedendo?"


L'Imperatore degli Dei Stellari era così pallido, come se non riuscisse a contenere il suo dolore. "Non lo so, non ho mai saputo che... aveva la Ruota Diabolica dell'Infante Malvagio."


"Non lo sapevi?" L'imperatore del Brahma Celeste chiaramente non gli credeva. Lo guardò con fare brutale: "Allora dimmi, perché il regno degli Dei Stellari ha attivato la Barriera Assoluta delle Stelle in primo luogo?!"


"Ho detto che non lo sapevo." La voce dell'Imperatore degli Dei Stellari diventò gelida: "Non dirmi che mi stai accusando di aver ridotto apposta il mio regno in questo stato?!"


Era la verità. Non sapeva proprio che la Ruota Diabolica delle Innumerevoli Tribolazioni che aveva posto fine all'era dei diavoli e degli dei era rimasta dentro Jasmine per tutto questo tempo. Tuttavia... non si sarebbe mai dimenticato del momento in cui si era attivata. Ormai si era reso conto che l'Infante Malvagio si era risvegliato solo perché Yun Che era morto in modo orribile di fronte a Jasmine, facendole perdere il controllo. In origine doveva essere profondamente addormentata.


Alla fine, il vero motivo di questo disastro era stato causato dalla cerimonia... nello specifico, era dovuto alla sua ambizione!


Non poteva assolutamente dire la verità a tutti, altrimenti sarebbe stato accusato da tutti per le sue colpe e avrebbe subìto la furia del regno del Brahma Celeste, dell'Eternità e degli Dei Lunari.


Ora il regno degli Dei Stellari, sempre che fosse ancora degno del suo nome in queste condizioni, era senza dubbio in rovina. Era stato tutto distrutto e aveva perso innumerevoli persone. Erano sopravvissuti solo sei Dei Stellari e diciassette Anziani e ognuno di loro era rimasto ferito. Il Dio Stellare dell'Anima aveva perfino perso entrambe le gambe. Sarebbe stato facile ricomporle, ma farle tornare al livello di un fisico divino era una storia completamente diversa.


Il regno degli Dei Stellari aveva ancora venti Divine Master circa, ma non era più degno di essere considerato un regno sovrano... come poteva esserlo visto che il loro quartier generale era stato completamente distrutto?


L'Imperatore del Brahma Celeste era cupo come non mai. Stava per interrogare ulteriormente l'Imperatore degli Dei Stellari, ma l'energia diabolica nel suo corpo si scatenò all'improvviso, facendolo barcollare. Si accasciò debolmente a terra, colto da un grande dolore.


"Imperatore Divino, le sue cure non possono tardare, altrimenti potrebbe subìre un danno irreparabile." Disse con solennità un Dio del Brahma. "Faremo tutto ciò è in nostro potere per cercare l'Infante Malvagio... conteremo sul regno dell'Eternità per informare il mondo della sua esistenza tramite la voce dell'Eternità."


L'Imperatore del Brahma Celeste represse l'energia diabolica che stava imperversando nel suo corpo per poi puntare un dito verso l'Imperatore degli Dei Stellari: "Il ritorno dell'Infante Malvagio farà meglio a non avere niente a che fare con te, altrimenti... ti distruggerò io stesso!"


"Andiamo!" L'Imperatore del Brahma Celeste ringhiò per poi andarsene. Non doveva davvero ritardare la sua guarigione ulteriormente.


L'Imperatore dell'Eternità si rivolse verso l'Imperatore degli Dei Stellari per poi fare una domanda improvvisa: "Dov'è Yun Che?"


"..." L'Imperatore degli Dei Stellari rispose senza energia: "Il potere dell'Infante Malvagio è stato sufficiente ad annientare tutte le nostre Guardie Stellari, quindi come... potrebbe essere sopravvissuto all'attacco?"


L'Imperatore dell'Eternità rimase in silenzio per molto tempo per poi sospirare. Era vero che la Ruota Diabolica aveva distrutto quasi tutto il regno degli Dei Stellari e anche la più lieve onda d'urto avrebbe ridotto in polvere persone come Yun Che.


Nonostante l'Imperatore dell'Eternità fosse pronto a sentire questa risposta, provava ancora dolore per la perdita di Yun Che.


"Perché è venuto? Perché è potuto entrare nella Barriera Assoluta delle Stelle?" Chiese l'Imperatore dell'Eternità.


"..." L'Imperatore degli Dei Stellari non disse nulla.


"Sigh, non importa. Ciò che è passato è passato. Niente cambierà anche se ottenessi una risposta. Ma che peccato perdere un genio leggendario che è riuscito a creare un suo mito nella Divina Regione Orientale."


L'Imperatore dell'Eternità si fermò per guardarsi intorno. Poi sospirò: "Imperatore degli Dei Stellari, dubito che ci siano molte creature rimase nel regno degli Dei Stellari e l'energia diabolica si dissiperà dopo molto, molto tempo. Dato che non hai un posto dove andare, vorresti riprenderti nel regno dell'Eternità?"


"Ti ringrazio per la gentilezza." Ma l'Imperatore scosse la testa nonostante il suo sguardo vacuo. "Il sangue e la gloria dei miei antenati sono state ridotte in una terra desolata durante il mio regno, ma non posso abbandonarli finché sono l'imperatore. Questo è il posto dove morirà e così è qui che rimarrò. Altrimenti non potrei guardare in faccia i miei antenati."


Tutti e sei gli Dei Stellari chinarono la testa con tristezza e non dissero una parola.


"Non importa allora." L'Imperatore dell'Eternità annuì: "Tuttavia sono sicuro che non perderai le speranze. Se cambierai idea un giorno, sentiti libero di venire nel mio regno."


"Andiamo." Questa era la più grande gentilezza che l'Imperatore dell'Eternità poteva mostrargli.


Tutti, i membri dei regni dell'Eternità, degli Dei Lunari e del Brahma Celeste, se ne andarono.


Il mondo diventò più silenzioso e freddo. Inoltre l'energia diabolica aveva creato una foschia di disperazione in questa terra desolata.


"Tutti voi... non dovete dire a nessuno della cerimonia, di Yun Che e di Jasmine." Disse l'Imperatore degli Dei Stellari.


Gli Dei Stellari e gli Anziani annuirono in risposta. Non erano degli sciocchi e avevano capito che la loro "cerimonia" poteva aver risvegliato l'Infante Malvagio. Considerato che l'Infante Malvagio era ancora vivo, se qualcuno avesse saputo della verità... le conseguenze sarebbero state inimmaginabili.


"Mio re, cosa... dovremmo fare in futuro?" Chiese senza energia il Grande Anziano.


L'Imperatore stese il braccio ed evocò uno strano disco in cui danzavano dodici tipi di luci profound diverse. Il bagliore rappresentava ciascuno dei dodici Dei Stellari e tra di essi, la luce del Veleno, dell'Origine e della Forza erano particolarmente brillanti. Splendevano come fiamme.


L'Imperatore degli Dei Stellari guardò il cielo grigio e aggiunse: "Finché le stelle non si spegneranno, il potere originale degli Dei Stellari non si spegnerà. Le nostre fondamenta rimangono intatte, quindi il regno degli Dei Stellari... ritornerà alla sua gloria un giorno!"


Ripensò a cos'era successo e il suo sguardo divenne cupo. Alla fine perse il controllo e gli andò il sangue alla testa.


Pff....


Lo schizzo di sangue che sputò era lungo almeno dieci metri. Poi collassò a terra e svenne.
                                


                                



