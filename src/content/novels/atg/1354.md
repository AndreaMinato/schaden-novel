---
title: Capitolo 1354 – Il Nuovo Divino Imperatore degli Dei Lunari
pubDate: 2025-02-27T08:14:48.783Z
tags:
    - atg
---


<em>Capitolo regolare,
0 capitoli in coda, 0/10,
-Schadenfreude</em>


Yue Wuya era morto, il primo imperatore divino perito in combattimento nella storia del regno degli Dei Lunari.


Nessuno sapeva quali erano state le sue ultime parole a parte le due persone al suo fianco. Non riguardavano il futuro del suo regno, né le sue ambizioni da imperatore, invece aveva parlato delle due persone che amava e odiava di più in tutta la sua vita.


La prima era la madre di Xia Qingyue, mentre il secondo era suo padre.


Il regno degli Dei Lunari era nel caos e risuonavano rintocchi ovunque. La luce lunare sparì, facendo sprofondare la città della Luna Divina in una tristezza senza precedenti.


Stordita, Xia Qingyue si diresse lentamente verso il posto che le era più familiare nel regno. Era anche il luogo più silenzioso.


Aprì la porta di un palazzo e attraversò una barriera invisibile, arrivando in un regno isolato dal mondo esterno. C'erano montagne eleganti e fiumi, gli uccelli cinguettavano allegramente. Sembrava quasi un'utopia.


Una donna dall'aspetto delicato vestita di rosso era sull'orlo di un ruscello. Nonostante potesse sentire i passi di Xia Qingyue che si stava avvicinando lentamente, non si girò a salutarla. Chiese piano: "È... mancato?"


Il suo tono era molto tenue, come una brezza gentile che poteva essere spazzata via in ogni momento.


Xia Qingyue si fermò: "È mancato."


"Davvero?" Sussurrò la donna vestita di rosso, ma non mostrò nessuna reazione. In effetti il tono della sua voce era calmo come lo scorrere del ruscello ai suoi piedi. "È l'Imperatore degli Dei Lunari, ma non è comunque riuscito a sfuggire alla sua profezia. Esiste davvero il fato in questo mondo?"


"Madre..." Disse piano e lentamente Xia Qingyue mentre fissava la schiena della donna: "Dove andrai dopo? Ti piacerebbe venire..."


Si fermò all'improvviso. Non finì la sua frase.


La donna vestita di rosso si girò verso di lei, rivelando un contegno impareggiabile e una bellezza incredibile nonostante fosse appesantita dall'apatia e dalle difficoltà. Disse gentilmente mentre fissava Xia Qingyue: "Hai ereditato il suo potere divino, vero?"


Xia Qingyue annuì lievemente.


"Allora dove andrai ora?"


"Andrò ovunque vorrai." Rispose senza la minima esitazione Xia Qingyue.


Yue Wugou sorrise e accarezzò gentilmente le sue guance. Poteva sentire che le dita di sua madre stavano tremando lievemente. "Mia cara, sono molto felice di sentirtelo dire, ma la tua vita è appena iniziata e dovresti concentrarti di più sul tuo futuro."


Xia Qingyue annuì: "Non preoccuparti madre. Mi prenderò cura di me."


Yue Wugou ritirò gentilmente la mano e fissò sua figlia, il suo sorriso diventava sempre più caloroso: "Sono passati solo due anni, ma è chiaro che ti abbia trattato meglio più di ogni altro figlio che ha avuto. Vai... e dagli un addio appropriato. Anche io desidero avere... un momento di pace."


"Va bene." Lo sguardo di sua madre sembrava calmo, ma Xia Qingyue sapeva che doveva essere più addolorata di chiunque altro.


Xia Qingyue si girò per andarsene, ma proprio mentre stava per uscire dallo spazio isolato sentì la sua voce: "Dovresti imparare a vivere per te stessa, capito? Non puoi esaudire il sogno di un'altra persona a meno che tu non sia abbastanza forte. Capisci ciò che sto dicendo?"


"..." Xia Qingyue si girò e guardò sua madre con un po' di sorpresa. Poi annuì: "Sì madre. Ricorderò bene tutte le tue parole."


Xia Qingyue se ne andò e sua madre rimase da sola in questo mondo pacifico. Alzò lentamente le mani e se le premette al petto.


"Qingyue, spero che la tua vita non sarà piena di indecisione, confusione e un costante desiderio di avere il meglio di due mondi... Dovresti vivere per te stessa... Qualunque via sceglierai di percorrere, desidero che tu sia piena di fermezza. Ti starò sempre accanto... anche dall'aldilà..."


Sussurrò Yue Wugou con un sorriso: "Wuya, ti ho deluso in questa vita... quindi permettimi... di accompagnarti... nel tuo lungo cammino... verso l'oltretomba..."


.....


Xia Qingyue era avvilita e confusa mentre i rintocchi risuonavano per la città ad ogni suo passo. Inoltre non poté che ripensare alle strane parole che aveva detto sua madre. Poi... si irrigidì come se fosse rimasta folgorata mentre ritornava da sua madre correndo come una pazza.


Bang!


Aprì di scatto la porta e vide subito una persona a terra nella stessa posizione dov'era prima. L'acqua stava ancora scorrendo, gli uccelli cantando, ma i suoi segni vitali... erano spariti completamente.


Dal mondo di Xia Qingyue sparì ogni colore e suono. Stordita, si avvicinò a Yue Wugou per poi cadere in ginocchio accanto a lei. Si morse le labbra così forte da farle sanguinare, ma si rifiutò di emettere un solo suono. Il suo corpo fragile però non smise di tremare.


Xia Qingyue non aveva idea di quanto tempo fosse passato una volta che uscì da quel pallido mondo bianco, ma quando prese Yue Wugou in braccio, uno specchio circolare cadde dalla manica della donna e rotolò piano a terra.


Colta di sorpresa, Xia Qingyue lo raccolse e gli diede un'occhiata. Era fatto di metallo ordinario; era così normale che si vedeva raramente nel regno degli Dei Lunari. Inoltre chiaramente il passare del tempo lo aveva fatto deteriorare.


Istintivamente, Xia Qingyue lo aprì e trovò l'immagine Profound di tre persone.


La prima era un uomo vivace, la seconda era una bambina di quattro anni. L'ultima era un bambino dall'aspetto salutare e robusto nonostante la sua età.


Le mani di Xia Qingyue iniziarono a tremare sempre di più mentre fissava l'immagine. Una voce fuggevole come un sogno le sfuggì dalle labbra: "Non ci... hai mai dimenticati... dopotutto... non siamo stati mai abbandonati... dopotutto..."


Le sue spalle stavano tremando, i suoi occhi erano chiusi fermamente, la sua mano destra stava stringendo con forza lo specchio rotondo e... senza accorgersene aveva afferrato un pezzo di carta con l'altra.


...Era il certificato di matrimonio che aveva "distrutto" proprio di fronte a Yun Che.


Uno specchio rotondo, un certificato di matrimonio... Xia Qingyue alla fine scoppiò a piangere e pianse come non aveva mai fatto prima mentre abbracciava sua madre...


.....


Xia Qingyue camminò con fare sperduto nella città mentre teneva il corpo senza vita di Yue Wugou. Il suo sguardo era velato e spento, e non aveva idea di dove si trovasse, figuriamoci dove stesse andando.


Stava ripensando al passato.


Gli ultimi anni che aveva passato gli sembravano un sogno.


Yue Wuya, il suo padre adottivo, era stata la prima persona che gli aveva mai dato calore e gentilezza nel regno degli Dei Lunari.


Yue Wugou, sua madre, gli aveva dato l'affetto che le era mancato per molto tempo e l'ossessione per la via del mistero a cui aveva rinunciato nel frattempo.


E alla fine, Yun Che, suo marito, era la persona che l'aveva ridestata da questo sogno.


Qui nel Regno degli Dei erano state indubbiamente le persone più importanti della sua vita.


Tuttavia l'avevano abbandonata in pochi giorni. Il regno degli dei era vasto, ma per lei rimaneva solo freddo e solitudine. Non aveva più nessuno su cui contare qui.


.....


<em>Le lacrime di mio padre mi hanno spinto a trovare mia madre e a riunire la mia famiglia fin da giovane... ma alla fine ho perdonato l'uomo che ha "rapito" mia madre, al punto da non poter sopportare di separarli di nuovo.


Devo la mia vita al mio setta e ha protetto me e solo me dall'annientamento. Oggi sono abbastanza forte da proteggerli tutti... eppure non potrò tornare mai più.


Devo un enorme favore a mio padre, ma non solo non l'ho ricambiato, ho anche distrutto il suo desiderio e la sua reputazione. E ora non ho nemmeno la possibilità di rimediare...


Madre, il fatto che sia riuscita a trovarti è già una grande fortuna, ma nonostante non mi sia mai lamentata in tua presenza, devo ammettere che ho sempre provato risentimento... pensavo che avessi troncato completamente i legami con noi e che avessi scelto davvero di abbandonarci e dimenticarci dopo venti anni di separazione... Ma non ci hai mai dimenticato dopotutto.... Anzi, il dolore che hai sofferto deve aver superato ogni immaginazione... Eppure ora non posso fare altro che guardarvi mentre ci lasci per sempre.


Yun Che... perché non mi hai aspettato...


Il Cuore dal Gelido Vetro... Lo Splendido Fisico... Un mito senza precedenti. Eppure perché non va niente come desidero? Perché non sono riuscita a fare nulla...


Protezione del cielo?


Eheh... non è altro che uno scherzo per ingannare gli altri e sé stessi...


Sia nei regni inferiori che in quello degli dei c'è sempre una costante. Se uno desidera dominare il proprio destino e quello degli altri, allora... bisogna possedere una forza impareggiabile.


Ero io quella con un talento e una fortuna incredibili, ma perché me ne sono resa conto solo ora...?</em>


Le immagini che le passarono per la sua mente. Si dissolsero in un turbinio... finché non si ricordò di una persona.


Qianye Ying'er!


Ping...


Ogni ricordo svanì nel nulla. I passi di Xia Qingyue erano ancora lenti, ma il rumore che stavano facendo iniziò ad affievolirsi fino ad annullarsi. Anche il suo sguardo velato stava diventando gelido.


Ad ogni passo si incupiva sempre di più... fino a farlo sembrare un abisso senza fondo.


"Mmh? Xia Qingyue?"


Risuonò all'improvviso una voce. Era un uomo vestito di viola e l'emblema della luna nel suo abito mostrava che era un nobile.


Era il trentasettesimo figlio dell'Imperatore degli Dei Lunari, Yue Yan.


Una luce ossessiva e lussuriosa balenò nel suo sguardo. Xia Qingyue era familiare con un atteggiamento del genere perché più della metà dei figli e dei nipoti dell'Imperatore la fissavano in quel modo per tutto il tempo, ma stavolta lo sguardo dell'uomo era insolitamente feroce e spudorato... Il motivo di questo naturalmente era la morte dell'Imperatore. Non era rimasto più nessuno a proteggerla.


Senza di lui, sarebbe stato difficile preservare la sua identità come figlia adottiva dell'Imperatore Divino. Inoltre era solo al Divine Spirit Realm e c'erano innumerevoli persone nel regno che avrebbero potuto giocare con lei come desideravano.


Xia Qingyue non reagì minimamente e continuò a camminare in silenzio.


"Eheh!" Non solo Yue Yan non mostrava la sua solita grazia e modestia, non sembrava nemmeno lontanamente triste per la morte di suo padre. Mentre ridacchiava e camminava verso Xia Qingyue, vide la donna morta che stava portando e disse: "Yue Wugou? Come ha... Oh! Così la pu***na che ha umiliato il nostro regno degli Dei Lunari finalmente è morta!"


Xia Qingyue si fermò all'improvviso e si girò lentamente. I suoi occhi arrossati puntarono verso Yue Yan.


In quell'istante l'espressione del principe si irrigidì come se qualcuno avesse lanciato un incantesimo su di lui. Gli occhi normalmente eleganti di Xia Qingyue erano pieni di oscurità e stavano divorando il suo corpo e la sua anima senza pietà. La vista dell'uomo si offuscò e un gelo agghiacciante si diffuse per tutto il suo corpo.


Crack...


Il ghiaccio coprì velocemente tutto il suo corpo. I suoi occhi erano vacui e la sua bocca aperta. Il suo corpo si accasciò sul muro dietro di lui mentre veniva invaso dalla paura.


Crack...


"Tu..." Tutto, incluso la sua stessa esistenza era svanito nel nulla. Poteva solo sentire freddo. A questo punto le sue pupille erano rimpicciolite così tanto da essere a stento visibili e la sua gola si era gelata così tanto che non poteva nemmeno gridare pietà.


Crack... Crack...


Il ghiaccio attorno a lui divenne sempre più spesso... sia il suo corpo che la sua anima erano congelati in un abisso di paura...


Bang!


Xia Qingyue distolse lo sguardo da Yue Yan e, quando si girò, il ghiaccio si ruppe e si dissolse nel nulla. Yue Yan collassò a terra con un colorito violaceo e verdastro, si abbracciò le spalle tremando come un matto. Le sue palpebre erano ancora pallide e tremanti, e forse non sarebbe mai riuscito a scordarsi di questa paura per tutto il resto della sua vita.


Un odore terribile si diffuse da sotto il suo corpo...


Era apparsa un'altra persona di fronte a Xia Qingyue. Era il Dio Lunare Dorato, Yue Wuji. Era stato attirato dall'aura di Xia Qingyue e, quando era arrivato frettolosamente e vide la donna tra le sue braccia, impallidì e disse: "L'imperatrice divina... lei... lei..."


Nessuno sapeva meglio di lui del rapporto tra Yue Wuya e Yue Wugou. Nonostante fossero trascorsi molti anni da allora, non aveva mai smesso di chiamare Yue Wugou Imperatrice Divina. Era perché sapeva che non ci sarebbero state altre imperatrici.


"Wuji," Xia Qingyue disse con calma, "dammi la Perla della Luna Imperiale e la Spada Divina del Palazzo Imperiale."


Il modo in cui Xia Qingyue lo aveva chiamato lo colse di sorpresa. Lo aveva chiamato "Wuji" invece del solito "Zio Wuji".


Inoltre il suo tono era diventato freddo e intimidatorio.


Sbalordito, Yue Wuji stava per dire qualcosa, quando Xia Qingyue stese all'improvviso il braccio. Un istante dopo, una luce color arcobaleno scappò dalle sue mani e volò dalla donna.


Erano la Perla della Luna Imperiale e la Spada Divina del Palazzo Imperiale!


Questo sorprese così tanto Yue Wuji che rimase senza parole.


Non era troppo stupito del fatto che Xia Qingyue potesse evocare forzatamente la spada. Dopotutto l'arma era l'artefatto con cui era legata.


Tuttavia la Perla della Luna Imperiale era il nucleo originale dei dodici Dei Lunari. Non era impossibile evocare la perla con la forza, ma solo quando si era il Dio Lunare più potente!


La perla apparteneva solo al Dio Lunare più forte e solo il detentore della Perla della Luna Imperiale aveva il diritto di diventare l'imperatore.


Ma... ma com'era possibile? Xia Qingyue aveva appena ereditato il potere divino del Palazzo Imperiale!


Com'era diventata all'improvviso la Dea Lunare più potente?


Ma l'aveva visto con i suoi occhi.


Lo Splendido Fisico dai Nove Profound era davvero così sorprendente? Era per questo che l'imperatore desiderava così tanto tramandarlo a lei?


Clang!


Il colore viola abbagliò il cielo mentre la spada divina brillava e gli ci volle solo un'occhiata per capire che era ancora più brillante rispetto a quando ce l'aveva Yue Wuya.


Poi, la perla e la spada svanirono dalle mani di Xia Qingyue, che si girò mentre stava ancora tenendo il corpo di sua madre: "Wuji, seppellirò mia madre. Per favore occupati del funerale del mio padre adottivo, va bene?"


"Sì..." Rispose Yue Wuji stordito.


Fu solo dopo che Xia Qingyue se n'era andata e sparì dalla sua vista che si rese conto che la sua schiena era quasi pienamente piegata e non se n'era reso conto fino ad ora... Sembrava che fosse stata un'azione dovuta ad un puro istinto fisico e mentale.


"Bene... nuova Imperatrice degli Dei Lunari." Disse sovrappensiero.
                                


                                



