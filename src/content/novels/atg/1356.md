---
title: Capitolo 1356 – Incubo
pubDate: 2025-02-27T08:14:48.784Z
tags:
    - atg
---


<em>Capitolo regolare,
0 capitoli in coda, 0/10,
-Schadenfreude</em>


Dopo che aveva ripreso i sensi, rievocò gradualmente tutto ciò che era accaduto nel regno degli Dei Stellari. Jasmine, Caizhi, Hong'er... Stava li ultimi momenti della sua vita gli tornarono alla mente e un istante dopo era diventato tutto buio.


Dopo che una persona moriva, manteneva comunque la sua coscienza dopotutto...


Ma cos'era esattamente questo luogo? E dov'era Jasmine? Sarebbe stata accanto a me? In questo aldilà vedrò le persone che un tempo erano miei amici o nemici...


Eppure sentiva chiaramente il dolore e la pesantezza nel suo corpo; questa percezione era chiara come quando era ancora in vita.


Alla fine, dopo che la sua visuale si illuminò, i suoi occhi rimasti chiusi per molto tempo si aprirono lentamente con molta difficoltà.


Vide un soffitto di legno basso e all'antica, ma completamente pulito. Si girò e lottò per vedere attorno a sé... Era in una piccola capanna di legno semplice e linda, ma per qualche motivo lo riempiva di un senso di familiarità.


I passi della giovane che se n'era andata non troppo tempo fa si riavvicinarono frettolosamente. Molto presto la ragazza riaprì la porta. Sembrava avere circa vent'anni. Indossava abiti rossi e i suoi lineamenti erano adorabili. Il marchio della fenice tra le sue sopracciglia brillava lievemente, dandole un'aura sacra. Arrivò ai piedi del letto e vedendo che Yun Che aveva aperto gli occhi, il suo sguardo si riempì di entusiasmo: "Benefattore, finalmente ti sei svegliato... Meno male... Wuuuuu.... Meno male davvero..."


La voce della ragazza era piena di emozione e le lacrime le rigarono le guance.


"..." Yun Che la fissò stordita e gradualmente si ricordò di una ragazzina adorabile e immatura. Dopodiché disse: "Xian...'er?"


La giovane rimase sbalordita. Si riempì di gioia all'idea che si ricordasse ancora di lei e annuì con estremo vigore: "Sì, sono io. Sono Xian'er, sono Xian'er... Sniff... sniff, sniff..."


Bang!


La porta si riaprì di nuovo con più forza. Entrarono diverse persone che arrivarono velocemente ai piedi del letto. Vedendo che si era svegliato, le loro espressioni si riempirono di emozione ed entusiasmo.


"Yun Che." L'uomo di mezz'età a capo del gruppo lo chiamò: "Finalmente ti sei svegliato. Ooooooh... Fortunatamente ti sei ripreso, fortunatamente ti sei ripreso."


"Senior... Feng?" Disse Yun Che con voce roca. La ragazza era già cresciuta e il suo aspetto era cambiato dopo tutti questi anni, ma l'uomo di mezz'età di fronte a lui non sembrava affatto differente, così si ricordò immediatamente del suo nome.


Feng Baichuan!


Il capo del clan della fenice che risiedeva nel cuore della Catena Montuosa delle Diecimila Bestie!


"Benefattore, finalmente ti sei svegliato." Disse con entusiasmo un giovane alto e dalla schiena dritta dal portamento marziale accanto a Feng Baichuan, i suoi occhi erano un po' velati dalle lacrime.


"Zu...'er?" Sussurrò nuovamente con tono stordito Yun Che, era completamente confuso.


Stava rievocando gli eventi di tredici anni fa.


Aveva sedici anni allora ed era stato anche il periodo in cui aveva incontrato da poco Jasmine, quando provavano ancora sdegno l'uno nei confronti dell'altra.


Allora, lui e Cang Yue, che prima si era presentata come Lan Xueruo, era stata inseguita dalla frazione della setta Xiao ed erano caduti nel cuore della Catena Montuosa delle Diecimila Bestie. Avevano incontrato per caso il clan della Fenice che era stato costretto a nascondersi in questa terra dopo che la sua stirpe era stata maledetta. Avevano salvato Feng Zu'er e Feng Xian'er e, dopo, aveva superato la prova della fenice, ottenendo la sua stirpe insieme al quinto e al sesto stadio dell'Ode della Fenice.


Dopodiché aveva usato quel divino potere per risolvere la crisi del clan e aveva anche rimosso la maledizione che influenzava la loro stirpe.


Feng Zu'er e Feng Xian'er allora avevano solo otto anni.


Cinque anni fa, prima che partisse per il Regno degli Dei, aveva cercato di porgere visita a Feng Xue'er, ma aveva scoperto che il clan della fenice era stato isolato da una potente barriera protettiva. Poi aveva salvato di nascosto Feng Zu'er e sua sorella che avevano incontrato un pericolo fuori dalla protezione. Aveva anche lasciato loro l'Ode della Fenice con tutti e sei gli stadi e una scatola di Pillole del Signore.


Dopodiché, aveva scelto di non disturbarli e partire in silenzio con Feng Xue'er.


.....


E pensare che li avrebbe rivisti in questo aldilà.


Erano morti anche loro?


O lui...


Sollevò lentamente il braccio, ma scoprì di non avere molta forza. Dopo che lo fece ricadere, sentì chiaramente il suo corpo. Guardò Feng Baichuan, che sembrava raffinato e composto come lo era un tempo, e i due fratelli, per poi mormorare con fare assente: "Che sia... ancora vivo?"


"Eheheh." Feng Baichuan ridacchiò. Non trovava affatto strana la reazione di Yun Che. "Naturalmente sei ancora vivo, perché qualcuno che è morto non potrebbe fare una domanda del genere."


"..." Yun Che rimase lievemente a bocca aperta e divenne confuso.


Rievocò alla mente tutto ciò che era accaduto nel regno degli Dei Stellari. Aveva usato forzatamente Other Shore Asura con la risoluzione di morire e aveva sparso il sangue di innumerevoli persone mentre uccideva. Ma alla fine la sua forza vitale e il suo spirito erano bruciati... fino ad essere ridotti completamente in cenere.


Con l'ultimo filo di coscienza che possedeva, poteva sentire come il suo corpo si era squarciato fino a ridursi in frammenti...


Così come... poteva essere ancora vivo?!


Inoltre questo posto... dov'era esattamente...


"Dove sono?" Disse istintivamente.


"Questo posto è la nostra casa." Feng Xue'er si asciugò le lacrime per poi dire con tono tenue, ma contento: "È il luogo dove abbiamo incontrato il benefattore e la sorella Xueruo tutti quegli anni fa... È stato... è stato il Lord Divina Fenice a mandarti qui. Sei già rimasto privo di sensi per così tanti giorni, ma finalmente... ti sei svegliato."


"..." Lo sguardo di Yun Che era ancora sbalordito e confuso.


<em>Questo posto... è la base del clan della Fenice?


Sono tornato nel continente del Cielo Misterioso?


È stata la Divina Fenice... a mandarmi qui?


Cosa sta succedendo? Cosa sta succedendo esattamente?


Che io... non sia davvero morto?


Ma...


Se non sono morto, che tutto ciò che è successo nel Regno degli Dei... che sia stato soltanto un sogno?</em>


Vedendo l'espressione smarrita di Yun Che, Feng Baichuan disse: "Ora devi essere pieno di domande e sospetti. Tuttavia ti sei appena svegliato e sei ancora molto debole. Non pensarci troppo. Prima prenditi un po' di tempo per riposare e guarire, e una volta che ti sarai ripreso a sufficienza, potrai vedere il Lord Divina Fenice. Sicuramente potrà sciogliere ogni tuo dubbio."


"..." Yun Che non reagì.


"Zu'er, vai ad informare subito tua madre e gli altri che Yun Che si è svegliato, così potranno tranquillizzarsi. Xian'er, rimani qui e prenditi cura di Yun Che."


"Sì!"


Rispose frettolosamente Feng Zu'er per poi precipitarsi ad avvertire tutti gli altri. Feng Xian'er rimase sul posto, posta con grazia accanto al letto mentre guardava silenziosamente Yun Che. Strinse istintivamente l'orlo delle sue vesti, era un po' nervoso oltre che contenta.


Yun Che non parlò per molto tempo. Nel frattempo era riuscito a recuperare un po' di compostezza e chiuse lentamente gli occhi.


L'Anziano del clan della Fenice aveva ragione. Anche se non sapeva perché era ancora vivo... aveva difficoltà perfino a sollevare un braccio, quindi doveva almeno guarire in modo da potersi muovere normalmente.


Chiuse gli occhi e si tranquillizzò per poi iniziare ad attivare la Grande Via del Budda.


Mentre meditava, la formula iniziò a circolare... ma un istante dopo riaprì gli occhi.


Nonostante stesse usando la Grande Via del Budda, l'energia spirituale del mondo... non stava rispondendo!


Si concentrò di nuovo, facendo un altro tentativo. Il tempo passò, finché Yun Che non si stancò, ma non era entrato nemmeno un filo di energia spirituale nel suo corpo.


Cosa stava succedendo?


La Grande Via del Budda era l'arte divina del Dio dell'Ira e non contava sull'Energia Misteriosa. Nei suoi stadi avanzati, avrebbe dato sempre più familiarità con l'energia naturale. Anche se uno non l'avesse attivata deliberatamente, il corpo sarebbe stato in grado di assorbire e armonizzare questa forza. Il livello di energia spirituale che poteva essere assorbito dipendeva dallo stadio di questa arte. Più era elevato e maggiore sarebbe stato il livello di energia spirituale.


Normalmente, anche se Yun Che aveva esaurito completamente la sua Energia Misteriosa ed era rimasto così gravemente ferito da essere sul punto di morire, finché gli fosse rimasto un briciolo di forza vitale, avrebbe iniziato a guarire automaticamente grazie alla Grande Via del Budda. Inoltre, una volta che avesse ripreso coscienza e avesse iniziato ad attivarla deliberatamente, si sarebbe ripreso con un ritmo sbalorditivo.


Ma in quel momento, anche se continuava ad usarla, non ottenne nessun risultato.


<em>Che le mie ferite siano troppo gravi...</em>, pensò. Ma in passato non era mai accaduto, non importava quanto fossero orribili le sue condizioni.


La divine art stava ancora risuonando nelle sue orecchie, ma sembrava che il suo corpo avesse perso ogni connessione e intimità con l'energia spirituale del mondo.


Quando ci pensò, si sentì mozzare il fiato. Provò a manipolare Energia Misteriosa... ma non poteva percepire l'esistenza delle sue Vene Misteriose.


<em>Sono davvero... troppo ferito...</em>


Mentre ci pensava, chiuse di nuovo gli occhi e tentò di sondare il suo corpo. Ma la sua concentrazione durò solo per pochi istanti prima di riaprire gli occhi, il suo sguardo annebbiato e torbido.


Riuscire ad esaminare il proprio corpo era l'abilità più elementare di un coltivatore, anche qualcuno appena entrato nello stadio Elementare Misterioso era capace di farlo. Anche quando era stato lo Xiao Che dalle Vene Misteriose distrutte poteva farlo.


Ma quando aveva provato a sondare il suo corpo, si rese conto che la sua percezione spirituale non era in grado di penetrarlo.


In realtà era più accurato dire che non aveva più una percezione spirituale!


<em>No... Non può essere! Anche se fossi così ferito da avere solo un filo di energia rimasto, non dovrebbe essere così!


C'è sicuramente un problema! Che abbia esaurito troppo la mia forza misteriosa?


Giusto! C'è qualche Sacro Nettare Spirituale che mi ha dato Shen Xi nella Perla del Veleno Celeste! Questo dovrebbe aiutarmi a guarire!</em>


Si sforzò di sollevare la mano sinistra, ma scoprì di non riuscire ad entrare nella Perla del Veleno Celeste!


Non poteva nemmeno percepirne l'esistenza.


"..." Le palpebre di Yun Che tremarono mentre era rimasto sconvolto. Dopodiché iniziò ad urlare nel panico: "Hong'er... Hong'er!"


"Ah?!" Le sue grida improvvise spaventarono Feng Xian'er che si avvicinò frettolosamente: "Benefattore... cosa stai dicendo?"


Sembrava che Yun Che non l'avesse sentita. Si stava dimenando, ma non riusciva nemmeno a tirarsi su a sedere. Il suo tono divenne sempre più spaventato e agitato: "He Ling... Hong'er... He Ling..."


Non importava quanto le chiamasse, non ricevette nessuna risposta.


"Benefattore... cosa ti succede? Non spaventarmi." La reazione bizzarra di Yun Che aveva agitato la ragazza, che non sapeva cosa fare.


Ma Yun Che in quel momento si calmò. Non gridò, né si dimenò più. Invece fissò stordito il soffitto e rimase fermo per molto tempo.


"Benefattore, devi riposarti per bene. Non pensarci più. Ti riprenderai, sicuramente." Lo consolò piano Feng Xian'er.


"Xian'er," disse con fare triste Yun Che: "Puoi aiutarmi a fare una cosa?"


"Ah?"


"Portami a vedere la Divina Fenice." Disse lentamente Yun Che, poteva sentire quanto era debole e roca la sua voce.


"Ora? Non puoi!" Feng Xian'er scosse la testa: "Sei fin troppo debole, non puoi muoverti."


"Portami lì, devo vederla subito." Il suo sguardo si spostò di lato mentre osservava con sguardo spento la ragazza: "Xian'er, per favore aiutami... va bene?"


Vedendo le sue condizioni, Feng Xian'er non poté più rifiutare.
                                


                                



