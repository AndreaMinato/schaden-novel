---
title: Capitolo 1358 – Morte Interiore
pubDate: 2025-02-27T08:14:48.784Z
tags:
    - atg
---


<em><strong>Capitolo regolare, 10 in coda, 0/10 donazione</strong></em>
<em><strong>-Alstor (Scusate ragazzi, ho avuto una settimana davvero infernale, ma da adesso in poi sono un po' più libero, quindi non dovrei più essere in ritardo)</strong></em>






Gli occhi della Fenice erano l’unica fonte di luce in quel luogo buio, ma il loro ardente bagliore scarlatto in quel momento a Yun Che sembrava un velo d’ombra.


Tutto venne avvolto da un assoluto silenzio. Yun Che sembrava un guscio privo di vita, mentre teneva lo sguardo fisso davanti a sé, perso nel vuoto, senza più una singola scintilla di vita negli occhi.


Lo Spirito della Fenice non disse nulla. Capiva bene che restare invalidi fosse un destino peggiore della morte per i praticanti del mistero, soprattutto considerando che l’uomo di fronte a lui un tempo aveva sottomesso interi continenti, guadagnato una gloria senza pari e raggiunto traguardi così straordinari da poter essere considerati miracoli, ancora e ancora.


Eppure, dopo quella vita da sogno aveva perso tutti i suoi poteri.


Era impossibile razionalizzare un incubo del genere senza alcun preavviso. Persino nel Regno degli Dei, se fosse successo a un Divine Sovereign, o anche a un Divine Master, sicuramente la sua forza di volontà sarebbe stata messa a dura prova… soprattutto considerando che Yun Che non avrebbe mai potuto risvegliarsi da quell’incubo.


“C’è un modo… per guarire?” domandò lentamente, quasi sussurrando.


“Non esistono resurrezioni senza un caro prezzo da pagare.” Gli rispose lo Spirito della Fenice: “Adesso, sei solamente un mortale… un debole mortale che ha bisogno di tempo per riprendersi. Tutto ciò che avevi, ormai è passato.”


“… Potrò ricominciare a coltivare la mia forza misteriosa, dopo essere guarito?” domandò ancora Yun Che.


“No, non potrai.” Non importava quanto la verità fosse crudele, lo Spirito della Fenice non l’avrebbe tenuta nascosta a Yun Che: “Le tue Vene Misterioses sono ancora quelle del Dio Malvagio, ma ormai sono completamente morte. Non esiste potere al mondo che possa risvegliare di nuovo le Vene Misterioses del Dio Malvagio… a meno che tu non riesca a trovare un’altra goccia del suo Sangue.”


“…” Yun Che rimase con lo sguardo perso nel vuoto, senza nessun’altra reazione.


La Fenice di Ghiaccio sul fondo del Lago del Ghiaccio Infernale gli aveva detto che il Dio Malvagio aveva posto prematuramente fine alla sua stessa vita per poter lasciare in eredità una singola goccia del suo Sangue Indistruttibile. Quindi, la goccia che Jasmine aveva trovato nella Regione Meridionale era a tutti gli effetti l’unica e sola Eredità Divina mai lasciata dal Dio Malvagio. Naturalmente, non ne esisteva nessun’altra.


Quindi, non aveva perso solamente i suoi poteri. Aveva perso anche la possibilità di coltivare la forza misteriosa.


Sarebbe rimasto un invalido per l’eternità!


“Heh… hehe…” Yun Che si abbandonò a una risata terribilmente roca: “Che razza… di scherzo è questo… il prezzo da pagare… per la mia resurrezione… è questo? Questo tuo cosiddetto… Nirvana…”


Spirito della Fenice: “…”


Yun Che l’aveva chiamato “Questo cosiddetto Nirvana”. Quelle parole erano chiaramente un affronto allo Spirito della Fenice, eppure questi non si arrabbiò. Perché capiva quanto quella realizzazione fosse scioccante e crudele per lui.


“Perché non mi hai lasciato morire e basta…” mormorò con la voce secca Yun Che: “Almeno, avrei potuto accompagnarla dopo la morte… le ho promesso che l’avrei incontrata di nuovo, nelle nostre prossime vite… Perché non mi hai lasciato morire… Perché…”


Quelle poche parole erano bastate a lasciarlo senza fiato e a fargli girare la testa. L’amaro sorriso sulle sue labbra divenne ancora più rassegnato e malinconico di prima… Restare invalidi? Era chiaramente ancora peggio che essere un vecchio malato.


Non aveva creduto neppure per un istante di poter salvare Jasmine, quando era arrivato nel Regno degli Dei Stellari… ma pensava che, almeno, avrebbe potuto morire insieme a lei.


Anche se aveva ucciso molte Guardie Stellari e un Anziano, non aveva minimamente ostacolato la “cerimonia”. Per di più, il rituale doveva essersi ormai concluso, dato che era rimasto addormentato per parecchi giorni. Jasmine e Caizhi erano le vittime sacrificali, quindi ormai erano sicuramente morte. Ma lui… aveva promesso di incontrare di nuovo Jasmine nella loro prossima vita… eppure era ancora vivo…


Vivo, e menomato per l’eternità.


Mentre tremava, strinse lentamente i pugni. Cercò di sollevare le braccia, solamente per sentirsi sfinito prima ancora che le sue mani raggiungessero l’altezza della sua vita.


Anche se avesse voluto suicidarsi, non ne sarebbe stato in grado.


“Capisco come ti senti.” Disse lo Spirito della Fenice: “Ma la vita è il dono più prezioso che i Cieli diano a ogni essere vivente. Non importa quanto la propria vita diventi umile e insignificante, la si dovrebbe comunque rispettare e apprezzare. Del resto, anche adesso non credi che ci siano cose più importanti per te della morte?”


“…” Per parecchio tempo, Yun Che non seppe cosa rispondere. Mentre sempre più immagini e sempre più volti riaffioravano nella sua mente, le sue pupille opache cominciarono a tremare sempre più forte….


Era nel continente del Cielo Misterioso… finalmente era tornato a casa.


Finalmente avrebbe potuto rivedere tutte le persone che gli erano mancate notte e giorno, e dire loro che era tornato, ma al tempo stesso, aveva… paura.


Come farò a guardarli in faccia, in queste condizioni?


Dopo un lungo silenzio.


“Grazie per avermi donato una seconda vita.” disse lentamente Yun Che. Sembrava un po’ più tranquillo di prima, ma stava ancora stringendo con forza i pugni.


“So che non puoi accettare subito come stanno le cose.” Rispose lo Spirito della Fenice: “Ma non c’è niente di male. Non devi costringerti ad accettare immediatamente ciò che è successo. Col passare del tempo, alla fine troverai una nuova ragione per vivere e, forse, un giorno realizzerai anche che essere tornato un comune mortale non è necessariamente un male.”


In quel momento, quello era l’unico modo in cui poteva consolare Yun Che.


Trovarsi in quelle condizioni avrebbe infranto la forza di volontà di qualsiasi praticante del mistero. Tuttavia, lo Spirito della Fenice era colui che aveva donato a Yun Che la sua seconda vita, perciò non voleva vederlo per sempre imprigionato in un abisso di disperazione.


“…” Yun Che non rispose.


“Vai.” Lo Spirito della Fenice socchiuse gli occhi e disse gentilmente: “Questa tua seconda vita non è solo un dono, ma anche una prova. Se riuscirai a superare tutto questo con le tue sole forze, potresti risorgere non solo nel corpo, ma anche… nell’anima.”


Yun Che: “…”


Lo Spirito della Fenice chiuse gli occhi, e il mondo tornò nell’oscurità, per poi illuminarsi di nuovo.


Lo spazio intorno a Yun Che era mutato senza alcun suono, ed era stato riportato all’ingresso delle Terre di Prova della Fenice.


La barriera si richiuse alle spalle di Yun Che, e lui vide di fronte a sé Feng Xian’er, Feng Zu’er, Feng Baichuan e molti altri membri del Clan della Fenice… tutti loro avevano espressioni profondamente preoccupate e agitate.


Ma i loro volti si riempirono subito di sollievo quando videro Yun Che. Feng Zu’er e Feng Xian’er furono i primi a raggiungerlo e a supportarlo da entrambi i lati per aiutarlo a camminare.


Nel cuore disperato di Yun Che comparve un certo calore. Capiva chiaramente che la loro preoccupazione era del tutto sincera, e che non lo disprezzavano o lo facevano sentire in colpa per essere diventato un disabile. Si costrinse a fare un piccolo sorriso e disse: “Anziano Feng, sono stato io a chiedere a Xian’er di portarmi qui. La prego, non la incolpi per avermi assecondato.”


Feng Baichuan scosse la testa e sorrise: “Per prima cosa, dovresti riposare e cercare di riprenderti. Tutto il resto può aspettare.”


“Fratellone Benefattore, è meglio se ti riportiamo subito a casa.” Disse Feng Zu’er: “La mamma ha appena finito di cucinare una pentola di zuppa al bambù. Sono sicuro che ti piacerà.”


I due supportarono Yun Che e lo aiutarono a camminare fino a destinazione, con incredibile attenzione. Yun Che riprese a tenere lo sguardo fisso nel vuoto, senza guardare nulla in particolare.


Quelle erano le terre del Clan della Fenice, situate al centro della Catena Montuosa delle Diecimila Bestia Misteriosa. Ogni cosa, eccetto il cielo scarlatto sopra di loro, era praticamente identica a come lui la ricordava… probabilmente si trattava di una barriera che lo Spirito della Fenice aveva eretto per proteggere il Clan.


Cinque anni prima, c’era già una barriera quando lui e Feng Xue’er li avevano visitati… forse, c’era da ancora prima.


“Anziano Feng.” Chiese improvvisamente Yun Che: “Tutti voi sapevate fin dall’inizio che ormai sono un disabile, vero?”


Le mani che lo stavano supportando allentarono leggermente la presa in quello stesso istante, contemporaneamente.


Feng Baichuan rallentò un po’ il passo, poi si voltò e guardò Yun Che con affetto: “Sì, il Divino Spirito della Fenice ce l’ha detto quando ti ha portato da noi, dieci giorni fa.”


Yun Che: “…”


“La mia forza misteriosa è abbastanza mediocre.” Continuò Feng Baichuan, dopo una breve pausa: “Ma persino io capisco che si tratta di qualcosa che non potrai mai accettare. Tuttavia, non importa cosa ti accada adesso o in futuro, sarai per sempre il nostro più grande benefattore… questo non cambierà mai.”


“Non scoraggiarti, Fratellone Benefattore.” Feng Zu’er si costrinse a sorridere: “Si tratta sicuramente di una situazione temporanea. Forse una volta guarito recupererai lentamente i tuoi poteri, e… e… anche se non potessi recuperarli, potresti comunque… riprendere a coltivare dall’inizio! Giusto?”


“Mn!” Feng Xian’er annuì con decisione: “Sei così fantastico, Fratellone Benefattore, quando avevi solo vent’anni eri già imbattibile, eri il più forte del mondo. Se lo vorrai, sicuramente riuscirai a diventare di nuovo altrettanto forte… No, sicuramente diventerai ancora più forte di prima.”


Feng Baichuan distolse lo sguardo e sospirò mentalmente.


Yun Che sorrise con amarezza: “Grazie.”


Quando li aveva incontrati per la prima volta, anni prima, fratello e sorella avevano solo otto anni. Dopo ciò che era successo quella volta, lo avevano ammirato così tanto che quando lo guardavano i loro occhi sembravano diventare stelle brillanti.


Anche se erano cresciuti, entrambi lo trattavano ancora con rispetto e ammirazione.


Tuttavia, non sapevano che l’uomo che ammiravano e imitavano fin da quando avevano otto anni era ormai diventato un completo disabile, e che non si sarebbe mai più ripreso. In effetti, le sue attuali condizioni erano ancora peggiori di quando aveva sedici e le sue Vene Misterioses erano menomate.


Allora, era almeno al primo livello dell’Stadio Elementare Misterioso ed era in grado di generare piccole scintille di Energia Misteriosa.


Dopo un po’, davanti ai suoi occhi opachi comparve un piccolo albero, secco e morente. I suoi rami erano avvizziti, il suo tronco curvo sembrava sul punto di spezzarsi da un momento all’altro, e le poche foglie marroni che gli restavano frusciarono in modo inquietante, non appena una leggera brezza le sfiorò nei loro ultimi momenti di vita. Sembrava l’equivalente di un uomo anziano, giunto ormai alla fine della sua vita.


“Vorrei sedermi lì per un po’.” Sussurrò Yun Che, indicando il vecchio albero.


Feng Xian’er e Feng Zu’er sembrarono voler dire qualcosa, ma fissarono Feng Baichuan con uno sguardo supplichevole. Questi, dopo qualche secondo, annuì con un’espressione combattuta.


Fratello e sorella portarono Yun Che fino all’albero e lasciarono che si appoggiasse al tronco, con davanti a sé un leggero vento e un vasto, pacifico panorama. Yun Che voleva calmarsi e cercare di costringersi ad accettare la realtà, ma la sua determinazione e la sua intera mente sembravano intrappolate in un abisso senza fondo, privo di vie di fuga.


“Vorrei restare un po’ da solo.” Yun Che tenne lo sguardo fisso davanti a sé, e sussurrò ancora più piano della brezza di montagna che stava soffiando verso di lui.


Feng Baichuan annuì leggermente, accettando la sua richiesta. Al contrario di Feng Xian’er e Feng Zu’er, ancora troppo innocenti, lui capiva molto meglio la disperazione che Yun Che stava provando.


“Ma… non puoi restare qui fuori troppo a lungo, va bene? Prenderesti freddo. Io e il Fratellone verremo a prenderti fra un po’.”


Gli ricordò Feng Xian’er, preoccupata, prima di lasciarlo da solo. Continuò a lanciargli occhiate anche dopo essersene andata.


Whoosh…


La brezza a un certo punto divenne leggermente più forte, abbastanza da far danzare nell’aria i capelli scompigliati di Yun Che. Tuttavia, i suoi occhi rimasero spenti e opachi, e neppure il senso di distacco dalla realtà nel suo cuore aveva ancora cominciato a diminuire.


I suoi occhi tornarono normali. Le piccole rocce poco lontane dal punto che stava fissando gli apparivano ancora sfocate.


Un uccellino stava cantando proprio accanto a lui, ma Yun Che non aveva idea di quando si fosse posato lì accanto.


Una foglia secca atterrò sulla sua spalla, ma lui non riuscì a capire da dove fosse caduta.


Da quel momento in poi, la sua vita sarebbe stata così, per sempre.
                                


                                



