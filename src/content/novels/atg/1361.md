---
title: Capitolo 1361 – []
pubDate: 2025-02-27T08:14:48.785Z
tags:
    - atg
---


<em>Capitolo regolare,
10 capitoli in coda (Federico), 0/10,
-Schadenfreude</em>


In confronto al regno degli dei, l'aura del continente del Cielo Misterioso era sottile e impura.


Tuttavia la residenza del clan della fenice era indubbiamente un posto utopico.


Il tempo passò lentamente. Dopo che Yun Che tornò a camminare, visitava molti posti nella valle ogni giorno. Si stava riprendendo lentamente e stava arrivando al normale livello di energia di un comune... mortale.


Arrivò l'autunno. I passi di Yun Che erano un po' lenti mentre le foglie cadevano. Nessuno lo stava sorreggendo, nonostante Feng Xian'er lo stesse seguendo ad ogni passo. Erano alle rovine della fenice e la barriera che avvolgeva questo posto impediva alle Bestie Misteriose e agli estranei di disturbare la loro pace.
Tuttavia Feng Xian'er non poté non preoccuparsi per Yun Che.


Il percorso davanti a loro era pieno di pietre. Non c'era vegetazione qui. Tuttavia per qualche motivo la via era ricoperta da uno strato spesso di foglie autunnali e, quando Yun Che quasi ci inciampò, Feng Xian'er lo sorresse frettolosamente.


"Sto bene." Yun Che le sorrise. "Posso tornare da solo senza problemi se ce ne fosse il bisogno."


Subito dopo che disse questo, notò che Feng Xian'er stava guardando di fronte a sé con uno sguardo distante.


"Ricordi fratellone?" Disse piano Feng Xian'er. "Questo è il posto dove ci siamo incontrati per la prima volta."


Yun Che rimase stordito per un momento per poi fissare anche lui di fronte a sé.


"Allora, il fratellone e io siamo stati catturati da un gruppo di cattivi che si chiamavano Demone Nero. È stato qui che ho incontrato la sorellona Xueruo e poi avete mandato via quelle persone, salvandoci..."


Per Feng Xian'er, i ricordi di quel giorno erano qualcosa di prezioso che non si sarebbe mai dimenticata per il resto della vita, figuriamoci considerando che era stato un punto di svolta nella sua vita: "La sorellona Xueruo è davvero una persona splendida e gentile. Non solo ci ha salvato, ma ha promesso di salvare il nostro intero clan."


"Allora eri privo di sensi, sporco e stavi sanguinando molto, benefattore. Ma la sorellona Xueruo non sembrava affatto preoccupata. Ti ha portato nella nostra casa... Potevi aver subìto gravi ferite allora, ma noi abbiamo pensato che fossi una persona davvero miracolosa."


Yun Che: "..."


"Mi chiedo come la sorellona Xueruo... oops, intendo l'imperatrice, se la stia cavando." Disse con sincerità Feng Xian'er spostando lo sguardo in lontananza. "Di sicuro sono certa di una cosa, che le devi mancare molto."


Le parole di Feng Xian'er riportarono Yun Che al passato. i ricordi di tredici anni fa erano ancora incredibilmente vividi, eppure gli sembrava che appartenessero ad un'altra vita.


Se incontrare Jasmine era stato il suo primo punto di svolta...


Allora quello con Cang Yue, la ragazza che si era presentata come Lan Xueruo, era stato senza dubbio il secondo.


.....


"Fratello minore Yun, partirò con te quando avrò adempiuto ai desideri del mio onorabile padre... principessa... la famiglia reale... potrò rinunciare a tutto..."


.....


"Sorella maggiore, le tue lacrime sono troppo preziose. Così preziose che... non ho avuto altra scelta se non scambiarle con la mia vita."


.....


"Il motivo per cui ho detto quelle parole è stato perché avevo paura... Non sapevo se avessi conquistato un posto nel tuo cuore perché eri così buona con me ed eri anche una principessa. Io invece sono debole e di umili origini. A parte il mio orgoglio, la mia impetuosità e il mio amore per te, non ho altro. Perciò avevo davvero paura... sono stato egoista, volevo vedere se avresti versato lacrime per me..."


Nonostante tutto ciò che era accaduto durante quel periodo incerto sembrasse un po' immaturo per lui ora, le sue promesse erano genuine.


.....


Lan Xueruo... Cang Yue... La principessa reale che si era innamorata durante il suo periodo più incerto, la ragazza che era stata disposta a rinunciare a tutto solo per stare con lui...


"Xian'er." Disse all'improvviso Yun Che. "Desidero... visitare la città imperiale Ventoblu."


Feng Xian'er si girò veloce come un fulmine mentre mostrava grande gioia. Poi annuì con energia: "Va bene, partiamo insieme... partiamo subito!"


Feng Xian'er non andò a prepararsi, né informò i membri del suo clan. Questo perché non voleva dare a Yun Che l'opportunità di esitare o di rimangiarsi le sue parole. Feng Xian'er lo afferrò e lo portò al cielo, volando via dal clan della fenice.


Finora Yun Che si era comportato come se qualcuno l'avesse esiliato nel clan della fenice, come se non potesse fare un solo passo oltre i suoi confini. Tuttavia, si era aperta una piccola breccia nel suo cuore chiuso.


Quando avevano lasciato il centro della Catena Montuosa delle Diecimila Bestie, presto vide una barriera di colore pallido. Quando Feng Xian'er e Yun Che si erano avvicinati, apparì automaticamente un varco per i due. Presto si fecero strada verso nord.


"Quando si è formata questa barriera?" Chiese Yun Che. La sua determinazione tornò a traballare mentre guardava verso nord e pensava a tutte le persone che stava per incontrare.


Feng Xian'er era contenta visto il cambiamento d'umore di Yun Che. Rispose: "La Divina Fenice non ci ha solo curati dalla maledizione di allora, ha anche eretto una barriera per proteggerci dopo che ve ne siete andati dalla Catena Montuosa delle Diecimila Bestie. Così avremmo avuto abbastanza tempo per diventare forti e non saremmo andati incontro alle stesse tragedie di molti anni fa."


"Capisco." Yun Che annuì lievemente. Così la barriera era stata eretta dopo la loro partenza. Forse lo spirito della fenice aveva provato rimpianto perché non si era aspettato che la maledizione sarebbe rimasta attiva per generazioni... O forse perché sapeva che non le rimaneva molto tempo dopo aver donato a Yun Che sia la sua anima divina che le fiamme del Nirvana, così aveva convertito l'ultimo briciolo della sua forza in questo potere protettivo.


"Allora la barriera è stato ciò che ci ha protetto dall'invasione dell'Impero della Divina Fenice. Inoltre ci sono state molte orde di Bestie Misteriose e si sono diffuse fino alla Catena Montuosa delle Diecimila Bestie. Per chissà quale motivo, le Bestie Misteriose vicine sono diventate incredibilmente spaventose, ma la barriera ci ha protetto." Disse Feng Xian'er.


"Orde... di Bestie Misteriose?" Yun Che si accigliò lievemente: "Puoi dirmi altro?"


All'improvviso, sentì Feng Xian'er tendersi un po' e fu in quel momento che ci fu un grido acuto, un'enorme creatura blu uscì dalla boscaglia e sfrecciò verso di loro come una tempesta.


Era una Bestia dalle Scaglie Blu!


Era una creatura di tipo vento all'Stadio della Terra Misteriosa. Si nutriva principalmente di erba e bambù, ed era un'animale gentile che attaccava di rado gli umani o le altre bestie a meno che non fosse stata provocata.


Tuttavia questa Bestia dalle Scaglie Blu era apparsa da nulla e stava caricando verso di loro come una pazza. Sembrava quasi che avesse visto i suoi nemici giurati.


Grazie all'Ode della Fenice al sesto stadio e alle Pillole del Signore che Yun Che aveva lasciato loro molti anni fa, la coltivazione di Feng Xian'er e Feng Zu'er erano aumentate di molto. Entrambi erano all'Stadio Imperatore Misterioso ed era praticamente impossibile che una sola bestia all'Stadio della Terra Misteriosa la ferisse, anche se le avesse permesso di attaccare come voleva.


Ma Yun Che, nelle sue condizioni, era una storia completamente diversa!


Se fosse entrato in contatto con la tempesta creata dalla Bestia dalle Scaglie Blu, sarebbe stato ridotto all'istante in polvere!


"Attento!" Gridò istintivamente Feng Xian'er. Yun Che non poteva sopportare dei colpi e dei sussulti, così non osò muoversi velocemente come poteva. La sua prima reazione fu di applicare la maggior parte della sua Energia Misteriosa attorno a lui per poi usare il resto per accendere le sue fiamme.


Il fuoco scarlatto travolse la creatura, che emise un grido acuto per poi cadere a terra... Tuttavia, i due iniziarono a sentire decine di grida del genere e un gruppo di Bestie dalle Scaglie Blu si precipitarono verso di loro. In un attimo il cielo si era riempito di raffiche pericolose.


"..." Yun Che rimase sbalordito. Cosa stava succedendo? Perché le Bestie dalle Scaglie Blu erano diventate così violente? Che si fosse sbagliato sull'identità di queste creature?


"Ah!" Feng Xian'er emise un lieve grido, ma si riprese. Accese immediatamente un anello di fuoco attorno a lei.


Le fiamme della divina fenice normalmente mettevano pressione sulle Bestie Misteriose. La loro reazione naturale era di scappare per la paura, anche perché Feng Xian'er era di due stadi superiore alle Bestie dalle Scaglie Blu. Tuttavia non solo le creature non erano minimamente intimorite, ma continuarono a precipitarsi verso di loro stridendo in modo assordante.


Sembrava che fossero impazzite.


Feng Xian'er cambiò gesto nel tentativo di bruciarle tutte in una volta, ma un improvviso fendente la precedette.


Rip!!


Il fendente squarciò le tempeste, lo spazio stesso e tre Bestie dalle Scaglie Blu. Poi una figura bianca apparì da lontano e sparò altri colpi verso le creature, scagliandole tutte nell'abisso nella morte.


"Questa persona..." Feng Xian'er rallentò un po' e disse piano: "È così forte."


Non aveva notato che l'espressione di Yun Che si era irrigidita per un secondo per poi riempirsi di emozioni contrastanti.


Yun Che poteva aver perso la sua percezione spirituale, ma poteva ancora riconoscere facilmente la persona che stava brandendo la spada. Era la Spada Assoluta Heaven's Might.


Nonostante i movimenti dell'uomo fossero troppo veloci per lui, questo non gli impedì di capire la sua vera identità.


"Xian'er." Disse piano Yun Che: "Non permettergli di vedermi."


"Ah?" Feng Xian'er ne fu sorpresa, ma solo per un momento. Lo circondò velocemente con uno strato di fiamme della fenice.


La spada continuò a colpire energicamente, e non molto tempo dopo ogni Bestia dalla Scaglia Blu e anche le tempeste caotiche erano svanite nel nulla. L'uomo vestito di bianco si girò e volò verso di loro. Era molto bello e i suoi occhi sembravano stelle fredde. Nonostante la sua spada sembrasse incredibilmente semplice, era estremamente affilata quando la usava.


L'uomo scoccò un'occhiata verso Feng Xian'er con un po' di sorpresa. "Sei un membro della setta della Divina Fenice? Sembra che il mio intervento non sia stato necessario."


Fu solo allora che si rese conto che la ragazza avvolta dalle fiamme della fenice era all'Stadio Imperatore Misterioso. Il suo intervento era stato davvero inutile.


"Grazie per l'aiuto." Disse cortesemente Feng Xian'er.


"Prego, anche se sono sicuro che avresti potuto respingere anche mille Bestie dalle Scaglie Blu senza problemi." Il giovane annuì. "Sono Ling Jie della Villa della Spada Celestiale. Posso chiedere perché sei qui?"


"Ah?" Esclamò Feng Xian'er: "Sei il leggendario Spadaccino Ventoblu? Non c'è da meravigliarsi che tu sia così forte."


Spadaccino Ventoblu


Yun Che sospirò... Ling Jie si meritava davvero una reputazione del genere. Erano passati solo pochi anni dal loro ultimo incontro, ma Ling Jie aveva già superato suo nonno Ling Tianni e aveva preso il suo titolo.


Ling Jie aveva rispettato la promessa che gli aveva fatto allora. In futuro sicuramente sarebbe diventato ancora più potente e sarebbe diventato l'eterno simbolo di orgoglio della Villa della Spada Celestiale.


"Sta esagerando. Non mi merito una lode del genere signorina." Rispose cortesemente Ling Jie. In confronto a prima, ormai era maturato proprio come suo fratello Ling Yun.


Feng Xian'er sembrava avere vent'anni, ma la sua Energia Misteriosa era chiaramente all'Stadio Imperatore Misterioso. Non c'era da meravigliarsi che Ling Jie fosse stato colto di sorpresa. Poi spostò lo sguardo verso Yun Che. Il suo aspetto era ricoperto da un velo di fuoco, ma per qualche motivo Ling Jie sentì uno strano sussulto al cuore. Disse: "Chi è?"


"Lui..." Iniziò Feng Xian'er, ma non era sicura di come rispondere.


Yun Che distolse lo sguardo per poi abbassare la voce: "Andiamo."


"Mn." Rispose Feng Xian'er per poi sollevare di nuovo Yun Che, ma poi il giovane si girò e disse: "Intendo, torniamo a casa."


"Ah? Tornare a casa?" Feng Xian'er fu colta lievemente alla sprovvista.


"Mn. Torniamo a casa." Yun Che chiuse gli occhi.


All'inizio pensava che dopo quel periodo di calma e tranquillità, il suo impulso di raggiungere la sua famiglia significasse che fosse già pronto a rivederli, ma di fronte a Ling Jie, si era reso conto di non esserlo ancora...


"...Va bene." Feng Xian'er non insistette. Invece annuì ubbidientemente e tornò indietro con Yun Che... In effetti era così concentrata che si era dimenticata di salutare Ling Jie.


Ling Jie non se ne andò immediatamente. Guardò il duo finché non svanì oltre l'orizzonte.


La sua attenzione non era concentrata su Feng Xian'er, ma sulla figura avvolta dal fuoco. Il suo cuore non smise di sussultare per tutto il tempo.


Chi... è?


Quell'uomo era completamente privo di Energia Misteriosa e non sarebbe stato esagerato definirlo un comunissimo mortale. Ma perché... gli aveva dato un sottile senso di familiarità?
                                


                                



