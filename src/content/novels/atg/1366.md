---
title: Capitolo 1366 – Speranza
pubDate: 2025-02-27T08:14:48.786Z
tags:
    - atg
---


<em><strong>Capitolo Sponsorizzato! Grazie mille Federico! 7 in coda, 0/10 donazione</strong></em>


<em><strong>-Alstor, che è esausto ma pubblica il prossimo appena possibile e poi vi lascia nelle mani di Schaden</strong></em>






“Gli ultimi anni sono stati molto difficili per voi due…” Disse Yun Che, terribilmente desolato e pensieroso. Non sapeva cos’altro dire, eccetto quelle poche parole per nulla in grado di esprimere cosa provava.


“Non sono stati affatto duri.” Chu Yuechan scosse la testa: “Già da quando facevo parte di Asgard Nuvola Gelida, mi ero abituata a una vita pacifica e solitaria. E poi, avevo anche Wuxin al mio fianco.”


“Quindi, non hai mai… pensato di andartene da qui, un giorno?” domandò Yun Che.


Chu Yuechan scosse la testa, ma quando guardò la figlia, sul suo viso comparve un’espressione combattuta: “Xin’er cresce sempre di più e non potrò tenerla per sempre con me. Dovrà uscire nel mondo esterno, prima o poi, e trovare la sua strada. Ma… la sua forza cresce fin troppo velocemente, così velocemente che già da piccola mi terrorizzava.”


Yun Che: “…”


“A sei anni, produceva già spontaneamente Energia Misteriosa. Di conseguenza, provai a guidarla nella coltivazione, e così la sua forza misteriosa crebbe con una rapidità spaventosa. In un mese, aveva già raggiunto il Stadio Nascente Misterioso. In tre mesi, il Stadio del Vero Misterioso. A sette anni e mezzo, era già all’Stadio della Terra Misteriosa, e a otto anni e mezzo raggiunse lo Stadio del Cielo Misterioso. Alla fine, prima ancora di compiere dieci anni, era già diventata un Trono… e ora, è già al nono livello dell’Stadio Imperatore Misterioso, è più forte dell’Antenata Fondatrice di Asgard Nuvola Gelida.”


“Come se non bastasse, ogni volta che raggiungeva un nuovo Realm non sembrava affatto avere difficoltà o dover superare un collo di bottiglia.”


Anche se Yun Che aveva già visto Yun Wuxin in azione, tremò comunque dalla testa ai piedi quando sentì quel racconto… anzi, se le parole di Chu Yuechan fossero giunte alle orecchie di un qualsiasi abitante del continente del Cielo Misterioso, sicuramente questo avrebbe creduto che si trattasse di semplice fantasia.


Senza alcun dubbio, la velocità dei progressi di Yun Wuxin nella via del mistero era decisamente anomala.


“Questa situazione, ovviamente, mi fece preoccupare ancora di più, e non ebbi il coraggio di lasciarla andare via da qui.”


La preoccupazione di Chu Yuechan era assolutamente comprensibile e razionale.


Non sapeva che cambiamenti ci fossero stati nel mondo esterno, ma non aveva comunque alcun dubbio che la comparsa di un Trono di soli undici anni, per di più di alto livello, avrebbe sicuramente creato scompiglio nell’intero continente. Dato che era sola e senza il supporto di alcun Clan, sicuramente avrebbe dovuto affrontare molte peripezie.


“Come se volessi andare a vedere il mondo esterno, Mamma. Voglio restare con te per sempre.” Disse allegramente Yun Wuxin, abbracciando la madre: “Papà, adesso anche tu resterai qui con noi?”


Yun Che accennò un sorriso, ma non rispose.


Perché nell’istante in cui Yun Wuxin gliel’aveva chiesto, nei suoi occhi era comparso un bagliore impaziente e pieno di aspettative… Lei voleva lasciare quel luogo, voleva vedere il mondo esterno, ma ancora più di questo, non voleva lasciare da sola sua madre.


“Cosa mi dici di te, invece?” chiese Chu Yuechan: “Come hai fatto a sopravvivere, tutti quegli anni fa? E perché adesso…”


Quel giovane uomo, anni prima, era impulsivo ed immaturo, eppure risplendeva comunque con una luce ancora più accecante del sole. Ma quando finalmente l’aveva ritrovato, era diventato triste e abbattuto.


Yun Che sollevò leggermente lo sguardo e la sua mente tornò all’inizio della sua vita. Mentre ripensava in silenzio a tutto ciò che gli era successo, all’improvviso nel suo cuore comparve una grande calma: “Durante i sei mesi che trascorremmo nelle Prove del Dio Drago, ti raccontai così tante cose ogni giorno, ti raccontai così tante storie, ma non ti dissi mai chi ero davvero e da dove provenivo. In effetti, ti raccontai molte bugie, mi vantai molto a vuoto, e dissi molte sciocchezze…”


Chu Yuechan: “…”


“E chi si sarebbe mai aspettato che, dodici anni dopo, ti avrei ritrovata. Ho vissuto così tante avventure. La maggior parte ti sembreranno assolutamente fantasiose e assurde, ma… non ti mentirò di nuovo come feci anni fa. Stavolta, tutto ciò che ti dirà sarà l’assoluta e immacolata verità…”


Non cominciò il suo racconto dalla tragedia che lo aveva colpito nell’Villa della Spada Celestiale anni prima. Al contrario, partì dal momento in cui il suo destino era cambiato per sempre – da quando era morto nell’continente Nuvola Azzurra e si era reincarnato nel continente del Cielo Misterioso.


Le raccontò della sua fortunata reincarnazione, del suo incontro con Jasmine, e di come aveva scoperto la sua vera identità mentre era imprigionato sotto la Terrazza della Spada… le raccontò il suo viaggio nell’Regno Demoniaco Illusorio… e le disse anche di come aveva sconfitto Xuanyuan Wentian e salvato il mondo… le riferì i drastici cambiamenti di Asgard Nuvola Gelida… e le raccontò anche di come aveva raggiunto il Regno degli Dei, un luogo considerato solo una leggenda nel continente del Cielo Misterioso…


Continuò fino ad arrivare a quando era morto nel Regno degli Dei Stellari, poco più di un mese prima, per poi risorgere nel più straordinario dei modi.


Il sole era già tramontato quasi del tutto, e le stelle cominciavano a punteggiare il cielo.


Tutte le sue avventure, tutte le sue gioie e i suoi dolori, tutti i suoi segreti, raccontò tutto senza nascondere nulla… a Yuechan e Wuxin, che aveva ritrovato dopo averle perse, odiando il fatto di non poter donare loro il mondo intero per scusarsi. Per questo, non nascose loro nulla e non saltò alcun dettaglio.


Quella era la prima volta in vita sua che si apriva così totalmente e condivideva senza preoccupazione tutto ciò che gli passava per la testa.


Senza che se ne rendessero conto, le stelle si erano già spente e il sole aveva cominciato a sorgere ad est. Fuori dal boschetto di bambù, Feng Xian’er era rimasta immobile, senza mai disturbare quella riunione di famiglia, ma senza neppure andarsene. Al contrario, era rimasta a sorvegliare in silenzio la zona.


Yun Wuxin si era già addormentata da parecchio fra le braccia di Chu Yuechan. Dormiva pacificamente e tranquillamente, con gli angoli delle labbra incurvati in un sorriso quasi impercettibile.


On sapeva che suo padre fosse una tale leggenda nell’intero continente, nè sapeva quanto fossero stati davvero straordinari i suoi poteri.


Mentre guardava il suo volto pacifico, Yun Che sorrise senza rendersene conto. Non riusciva a descrivere come si sentiva in quel momento… ma la depressione che l’aveva soffocato nell’ultimo periodo, il profondo abisso in cui erano sprofondati la sua mente e il suo cuore, un abisso da cui forse aveva creduto di non poter mai più sfuggire, di fronte a quel sorriso sembravano così insignificanti. In effetti, erano praticamente svaniti senza lasciare traccia.


Ricordò lo sguardo con cui lo aveva sempre guardato suo madre, uno sguardo desideroso di amare e adorare, uno sguardo così dolce e caloroso da poter sciogliere qualsiasi cosa. Finalmente capì quella sensazione e capì anche il dolore che sua madre aveva dovuto sopportare per più di vent’anni…


“Non mi sorprendere che la forza di Xin’er cresca con una velocità così scioccante.” Disse a bassa voce Chu Yuechan, abbracciando stretto la figlia che stava dormendo fra le sue braccia. Anche se lei non possedeva più alcuna forza misteriosa, per Yun Wuxin era sempre stato il più grande e amorevole punto di riferimento del mondo: “A quanto pare, suo padre ha davvero vissuto sul confine tra leggenda e realtà.”


“Beh, è un vero peccato che la leggenda di suo padre si sia già conclusa.” Disse Yun Che, con un vago sorriso, e mentre pronunciava quelle parole notò con sorpresa di non avvertire alcun rimpianto nel proprio cuore. Aveva la vaga sensazione che il talento straordinario di Yun Wuxin fosse probabilmente legato a lui, ma non solo perché le aveva trasmesso il Sangue della Fenice e quello del Dio Drago; anche le stranezze riguardo le sue Vene Misterioses probabilmente avevano… più o meno a che fare con le sue Vene Misterioses del Dio Malvagio.


Anche se aveva perso tutti i suoi poteri, aveva donato a sua figlia un talento straordinario e invidiabile, perciò l’orgoglio nel suo cuore era immenso.


Chu Yuechan distese una mano e pulì delicatamente un po’ di sporco rimasto sulla sua fronte: “Non hai ancora voluto lasciare questo luogo, anche se sei qui da così tanto. Dimmi, è perché non sai come guardare in faccia tutti gli altri?”


Era invecchiato così tanto ed era diventato così scorbutico in così poco tempo, quindi chiunque avrebbe potuto immaginare facilmente quanto fosse profondo l’abisso in cui erano sprofondati il suo cuore e la sua anima.


Per di più, anche lei si era già ritrovata in quello stesso abisso, quindi capiva perfettamente quanto fosse terribile la disperazione che aveva provato. Quando anni prima aveva distrutto le sue Vene Misterioses per salvare Yun Che, non aveva desiderato altro che morire. Ma era stato proprio lui a trascinarla fuori da quell’abisso, e poi era in qualche modo riuscito miracolosamente a salvarla.


“…” Yun Che chiuse gli occhi, poi annuì delicatamente con il capo.


Chu Yuechan gli disse a bassa voce: “Anche se hai affrontato così tante terribili avversità e hai visto così tanti mondi che in molti non potrebbero neppure immaginare, non sei affatto cambiato. Sei sempre stato abituato a proteggere gli altri, anzi, si può dire che il tuo istinto di protezione sia sempre stato eccessivo. Sei sempre stato di supporto agli altri, eppure adesso non sei disposto ad accettare a tua volta il loro aiuto… soprattutto per quanto riguarda le persone che ami di più. Non riesci ad accettare l’idea di essere un peso per loro.”


Yun Che: “…”


“Ripensando a quello che successe tutti quegli anni fa, quei due Draghi del Fiume mi avevano spinta in una situazione disperata e, per ucciderli, ero stata costretta a distruggere le mie stesse Vene Misterioses e restare menomata.”


Mentre parlava di tutto ciò, la sua voce era calma e delicata: “Sul momento, non riuscii ad accettare di essere rimasta disabile e volevo solamente morire, per farla finita una volta per tutte. Ti ricordi ancora come facesti a trascinarmi fuori da quelle sabbie mobili, ad allontanarmi dal desiderio di morire?”


“…” Yun Che aprì leggermente la bocca.


“Per proteggermi, e soprattutto per provarmi la tua determinazione, mi portasti con te nelle Prove del Dio Drago… così, non solo le Prove divennero ancora più difficili, ma dovesti anche dedicare molta attenzione a difendermi. Per tutti quei mesi, fui un peso per te? Me ne facesti una colpa?” domandò.


Era stato proprio durante quel periodo che l’aveva protetta così devotamente da sciogliere il suo cuore di ghiaccio, riaccendendo il suo desiderio di vivere… al punto che, dopo che lui era “morto”, lei era stata disposta a tradire e lasciare il suo stesso setta pur di salvare sua figlia. Non aveva mai rimpianto quella decisione, neppure una volta.


Yun Che scosse la testa senza la minima esitazione: “Come avrei potuto? Come avresti potuto essere un peso!?”


“Allora, ti faceva sentire bene proteggermi e sapere che mi stavo affidando a te?” Gli chiese di nuovo.


Ancora una volta, Yun Che annuì senza la minima esitazione.


“Quindi, perché adesso non accetti di farti aiutare dagli altri?” domandò Chu Yuechan, sorridendo: “I tuoi genitori e la tua famiglia, i tuoi amici, le tue mogli… tutti loro ti amano, e non solo perché sei forte, non perché possono affidarsi a te. Ti amano per chi sei, e continueranno ad amarti perché ora potrai vivere con loro una vita tranquilla e felice. Potersi affidare a te per loro era naturalmente una fonte di felicità. Ma anche se fossi tu ad affidarti a loro, se loro potranno usare la loro forza per proteggerti, allora come potrebbero non essere felici anche di questo?”


“Proprio come tu hai protetto loro, proprio come loro si sono affidati a te.”


Yun Che rimase colpito da quelle parole e sembrò che nel suo cuore qualcosa si fosse infranto silenziosamente. Scosse la testa e ridacchiò leggermente: “Sono davvero… uno sciocco. E pensare che non riuscivo a capire neppure qualcosa di così semplice ed evidente.”


A dire il vero, se il giorno prima qualsiasi altra persona gli avesse detto esattamente quello che gli aveva appena detto Chu Yuechan, il suo cuore non sarebbe comunque sfuggito all’oscurità che lo soffocava. Quelle parole avevano solamente spazzato via l’ultima barriera rimasta nel suo animo. A essere davvero cambiata era la situazione emotiva di Yun Che.


“C’è ancora una cosa che devo dirti… quello che mi dicesti tutti quegli anni fa, lo ricordo ancora chiaramente, non ho dimenticato neppure una singola parola.” Disse a bassa voce Chu Yuechan, guardando Yun Che: “Non importa ciò che ho perso, finché mi resterà la mia vita, finché sarò ancora vivo, allora ritroverò sicuramente la speranza che ho perso. Essere ancora vivi è la più grande speranza di tutte, essere vivi significa che tutto è ancora possibile!”


“…!” Yun Che si irrigidì… quelle erano le parole che aveva gridato a Chu Yuechan anni prima, dopo che lei aveva distrutto le sue Vene Misterioses e scelto di lasciarsi morire.


Strinse con forza la mano di Chu Yuechan e sorrise. Anche se aveva chiaramente già esaurito tutte le sue lacrime, per qualche strano motivo i suoi occhi erano diventati di nuovo lucidi… aveva capito ciò che intendeva Chu Yuechan con quelle parole. Non voleva solo cancellare definitivamente l’oscurità nel suo cuore, voleva anche farlo aggrappare alla speranza.


“Piccola Fata.” La chiamò quasi sussurrando: “Non preoccuparti, continuerò a vivere felicemente. Perché ho te, ho Wuxin, ho un padre e una madre che mi amano più delle loro stesse vite. Mia moglie è l’Imperatrice dell’Impero Ventoblu, la mia promessa sposa è la Dea più forte del continente… ho così tante persone al mio fianco, quindi perché mai non dovrei avere una vita più felice di quella di chiunque altro?”


“Anche se per il resto della mia vita non potrò mai più riavere la mia forza misteriosa, devo vivere il più a lungo possibile, per cento anni… per mille anni… sarò al fianco di Wuxin mentre crescerà… vi restituirò tutto ciò che vi devo, a entrambe, madre e figlia… mille volte di più…”


Le mani con cui stava stringendo quella di Chu Yuechan strinsero a poco a poco la presa e, stavolta, non l’avrebbe mai lasciata andare.


“D’accordo.” Guardandolo negli occhi, anche Chu Yuechan si sentì commossa: “Ricordati di quello che hai appena detto. Se lo dimenticherai, te lo ripeterò parola per parola…”


Smise improvvisamente di parlare, poi divenne estremamente pallida.


Yun Che venne colto all’improvviso da una strana preoccupazione: “Piccola Fata, cosa c’è che non…”


Pffft –––


Uno schizzo di sangue scarlatto sgorgò contro Yun Che, e fu come se milioni di aghi cremisi avessero trafitto i suoi occhi, il suo cuore e la sua anima.
                                


                                



