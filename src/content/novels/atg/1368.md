---
title: Capitolo 1368 – Ritorno
pubDate: 2025-02-27T08:14:48.786Z
tags:
    - atg
---


<em>Capitolo regolare!
6 capitoli in coda (Federico), 0/10,
-Schadenfreude</em>


"Le tue Vene Misteriose del Dio Malvagio sono state create da una goccia del suo sangue indistruttibile che conteneva l'ultimo briciolo del suo potere originale. Per questo sono riuscite a formarsi dentro il tuo corpo. Inoltre non esiste un'altra goccia del genere a questo mondo."


"In altre parole, non ci sarà mai una seconda Vene Misteriose del Dio Malvagio."


"Comunque tu hai ancora le Vene Misteriose del Dio Malvagio. Il problema è che sono morte o, a descriverlo meglio, si sono immobilizzate completamente. Se qualcosa può ancora risvegliare le tue Vene Misteriose, allora sarebbe... il potere originale del Dio Malvagio."


Yun Che stava ascoltando con attenzione ogni parola, ma l'ultima frase gli fece aggrottare le sopracciglia all'improvviso: "Non puoi intendere..."


"Sono sicuro che l'hai già notato." Continuò lo spirito della Fenice. "Tua figlia non ha ottenuto nessuna risorsa da questo piano mediocre e sicuramente non ha avuto incontri straordinari per quanto riguarda la via del mistero. Tuttavia la sua energia continua a crescere in modo anormale un ritmo che innumerevoli coltivatori su questo piano non osano nemmeno sognare. La sua crescita sicuramente non è qualcosa causato solamente dal sangue della Fenice e del Dio Drago."


"Perciò, il motivo principale della sua crescita è perché le sue Vene Misteriose hanno ereditato l'aura divina del Dio Malvagio da te."


Yun Che: "..."


"L'unica cosa che potrebbe risvegliarle sarebbe la presenza viva di quest'aura divina. Non solo, l'aura divina nelle Vene Misteriose di tua figlia potrebbe essere l'ultima rimasta in assoluto... e la tua ultima possibilità di risvegliare le Vene Misteriose nel tuo corpo."


"..." Yun Che non disse nulla. Non chiese altre informazioni riguardo a questo metodo. In effetti il suo entusiasmo di prima si era completamente spento.


"In breve, se potessi estrarre l'aura divina del Dio Malvagio delle Vene Misteriose di tua figlia e trasferirla nelle tue, c'è una possibilità che si risveglino. Da ciò che so, le chance che abbia successo sono circa del venti per cento... se non superiori."


Ora le Vene Misteriose di Yun Che erano come un vulcano spento. L'aura divina nelle Vene Misteriose di Yun Wuxin erano la sua unica possibilità di riaccendere le loro fiamme.


"Il potere divino del Dio Malvagio non è il solo che possiedi. Per gli altri sarebbe un dono del cielo preservare anche solo uno dei poteri che ti sono stati donati. Tuttavia sei riuscito ad ottenerne diversi alla perfezione, non è vero? Sono sicuro che tu abbia capito che sia stato grazie al potere del Dio Malvagio."


"È la forza più grande che possiedi. Se potrai resuscitarla con successo, il resto dei tuoi poteri potranno risvegliarsi da soli e tornare come prima."


La valutazione dello Spirito della Fenice era corretta. Il potere divino del Dio Malvagio era indubbiamente il più vitale e importante per Yun Che, e c'erano grandi probabilità che gli altri poteri si sarebbero risvegliati con esso.


Inoltre c'era il venti per cento di possibilità di successo!


Tuttavia... Non solo Yun Che non provò la minima gioia nel sentire questa notizia, la sua espressione era così priva di emozione da essere spaventosa. Chiese: "Cosa accadrebbe a mia figlia se perdesse l'aura divina delle sue Vene Misteriose?"


"...Perderebbe tutta l'Energia Misteriosa che ha accumulato finora. Anche le sue Vene Misteriose tornerebbero al livello di un mortale. C'è anche l'eventualità..."


"..Che subisca un danno imprevedibile o che diventi perfino un'invalida, vero?" Rispose freddamente Yun Che.


"Esatto." Disse lo Spirito della Fenice per poi stringere i suoi occhi scarlatti: "Capisco che non vuoi che accada, ma devo ancora ricordarti che non hai molto tempo rimasto per esitare. Tua figlia al momento ha undici anni e le sue Vene Misteriose non sono ancora maturate pienamente. Una volta che diventerà sedicenne, la sua aura divina si fonderà completamente con le sue Vene Misteriose. Allora sarà troppo tardi per estrarla e..."


"E allora cosa?!" Lo sguardo di Yun Che divenne molto più gelido, ma poi si ricordò che si trovava di fronte ad un benefattore che non avrebbe mai potuto ripagare per tutta la vita e che tutto ciò che stava facendo era di informarlo di una "possibilità". Il suo sguardo tornò alla normalità per poi sorridere: "Scusami. Non mi aspettavo che la Divina Fenice, erede della volontà dei Veri Dei, avrebbe fatto una battuta.


Spirito della Fenice: "..."


"Non potrei mai scambiare il futuro di mia figlia per tentare di recuperare il mio potere. Nessun padre sarebbe capace di farlo..." Mentre stava parlando, si ricordò all'improvviso di Xing Juekong e si incupì "...A parte un certo animale che ha perso tutta la sua umanità."


Anche se il metodo avesse avuto una garanzia di successo, anche se avesse moltiplicato di cento o anche mille volte la sua forza, non l'avrebbe mai fatto. Era una scelta che non avrebbe mai potuto fare.


"Non mi sono mai ritenuto buono, ma non sono un animale schifoso." Lo sguardo di Yun Che brillò in modo straordinariamente gelido: "Devo a Wuxin undici anni. Non ci sono stato nemmeno quando è nata. Ora che finalmente ho ritrovato mia figlia... ucciderei chiunque osasse ferirla!"


Si sfogò tutto d'un fiato per poi girarsi un po' verso l'uscita: "Comunque devo ringraziarti per avermi informato di questo 'metodo'. Devo anche ringraziarti per aver protetto mia moglie e mia figlia per dodici anni con la barriera della fenice. Dubito che potrò ripagare questo debito perfino nella mia prossima vita."


"Non devi preoccuparti così tanto. Allora hai salvato ogni discendente della fenice del luogo e mi hai dato un motivo per liberarli dalla loro maledizione. Questo è il buon karma che ti sei meritato."


"Va bene anche così. Forse non è un male ritornare mortali per te."


"Ti ho impresso un marchio della fenice. Questo significa che la barriera qui non ti negherà più l'accesso e potrai visitarmi ogni volta che vorrai... puoi andare."


Yun Che annuì con gratitudine verso lo spirito per poi dargli addio.


Nonostante lo Spirito della Fenice gli avesse garantito il privilegio speciale di attraversare la barriera ogni volta che desiderava, Yun Che dubitava che sarebbe riuscito ad usarlo senza la protezione di qualcun altro. Dopotutto il clan della Fenice era situato al centro della Catena Montuosa delle Diecimila Bestie e c'erano innumerevoli pericoli al suo interno...


Gli occhi scarlatti della Fenice non scomparirono immediatamente nonostante la partenza di Yun Che. Un lungo sospiro risuonò nello spazio nero.


"È proprio da lui una scelta del genere... no, non era nemmeno una scelta per lui."


I ricordi dello Spirito della Fenice del regno del Dio della Fiamma... la fessura che era apparsa nel muro del Caos Primordiale... Quell'aura terrificante che ha spaventato perfino un'Anima Divina...


Se fosse accaduto tutto come aveva previsto... avevano davvero perso la loro più grande speranza prima ancora che iniziasse la battaglia...


.....


Dopo che Yun Che uscì dalla sala della prova della Fenice, scoprì che Feng Baichuan, Feng Zu'er, Feng Xian'er e oltre duecento membri del clan lo stavano aspettando.


Questo perché sapevano che Yun Che stava per partire molto presto.


Feng Baichuan sembrò sollevato dopo aver saputo che Yun Che si era ripreso dal suo stordimento. Sospirò: "Il fato è davvero meraviglioso. E pensare che la madre e la figlia che sono vissute nella nostra valle per dodici anni sarebbero state la tua famiglia. Se l'avessimo saputo prima..."


Il vecchio scosse la testa. Non aveva parole.


Yun Che gli sorrise per poi inchinarsi solennemente: "Signor Feng, grazie molte per le sue cure. Dubito che sarei arrivato fino a questo punto senza tutti voi."


Feng Baichuan scosse la testa: "Assurdità. Ciò che abbiamo fatto non è nemmeno un millesimo del favore che ci hai fatto allora."


A quanto pareva il karma esisteva davvero. Non solo la gentilezza che aveva fatto loroc osì tanti anni fa era stata reciprocata, non sarebbe stato esagerato dire che gli avevano salvato la vita.


"Benefattore." Feng Xian'er avanzò con la testa lievemente chinata per poi chiedere con delusione e timidezza: "Ci... rincontreremo di nuovo?"


Yun Che sorrise: "Naturalmente. In futuro starò nella città Imperiale Demoniaca del Regno Demoniaco Illusorio, ma porgerò visita di frequente anche alla nazione Ventoblu. Sia tu che Zu'er state già viaggiando comunque per il mondo, quindi potrete venire a trovarmi ogni volta che vorrete."


"Da... davvero?" Feng Xian'er guardò Yun Che con entusiasmo. Il suo sguardo diventò un po' velato.


Feng Baichuan non poté che scuotere la testa con un sorriso. Anche il resto dei membri del clan sembravano lieti.


"Oh giusto, c'è una cosa per cui avrei bisogno del tuo aiuto Xian'er." Disse Yun Che. "Desidero tornare nella città imperiale Ventoblu, ma il viaggio è piuttosto lungo e non ho un'arca misteriosa. Quindi potresti scortarci lì?"


Feng Xian'er sembrò aver sentito una musica celestiale. Annuì immediatamente e disse: "Io... io proteggerò il benefattore con tutte le mie forze e... e..."


Era così entusiasta che non riusciva a parlare coerentemente.


"Emh... In tal caso permetti anche a me di accompagnarvi." Disse frettolosamente Feng Zu'er. "Ci sono molti attacchi di Bestie Misteriose a Ventoblu ultimamente e sarà più sicuro se avrai due persone di scorta."


"Coff..." Ma Feng Baichuan diede una pacca sulle spalle di Feng Zu'er e disse: "La coltivazione di Xian'er è di poco inferiore alla tua, quindi basterà lei per proteggere il nostro benefattore. Dovresti rimanere a casa e concentrarti a coltivare! Sei un giovane successore, ma Xian'er ti ha quasi superato! Non lo trovi imbarazzante?"


"Uh?" Feng Zu'er mostrò uno sguardo dubbioso... la sicurezza del benefattore era la loro priorità, quindi non sarebbe stato meglio avere due persone di scorta? E come mai suo padre stava parlando all'improvviso della sua coltivazione?


"Yun Che, è meraviglioso sentire che hai superato i tuoi timori, quindi non ti tratterrò qui ulteriormente. Quando avrai tempo, sentiti libero di farci visita." Disse con sincerità Feng Baichuan.


"Lo farò." Yun Che annuì.


"Xian'er, li scorterai a casa, va bene?" Ordinò Feng Baichuan per poi abbassare lievemente la voce: "Mhh... non sei stata a Ventoblu per molto tempo, non è vero? In tal caso non c'è bisogno che tu torni a casa presto. Puoi anche rimanere lì e divertirti per un po'."


"Sì." Rispose a bassa voce Feng Xian'er.


"Ah!" Feng Zu'er aprì bocca con entusiasmo quando sentì la conversazione: "Padre, anche io non ho visitato la città imperiale da molto tempo, posso..."


"Sta zitto!" Feng Baichuan lo rimproverò una seconda volta. "Tu rimarrai a casa e ti concentrerai a coltivare! Non puoi andare da nessuna parte finché non sarai avanzato di livello!"


Feng Zu'er: "Eh..."


"Benefattore." Feng Xian'er si avvicinò a Yun Che per poi stringere piano il suo braccio... L'aveva fatto innumerevoli volte nell'ultimo mese, ma ora il suo gesto era pieno di tristezza: "Ti porterò subito a destinazione..."


Fu in quel momento che la formazione sigillante della sala della prova brillò all'improvviso di rosso. Un momento dopo, una luce dello stesso colore brillò su Feng Xian'er.


Tutti si girarono a fissarla immediatamente. La ragazza stessa ne fu sorpresa e mormorò con tono un po' assente: "Il Lord della Divina Fenice mi sta... convocando?"


Le convocazioni della Divina Fenice non erano quasi mai accadute nella storia del clan, quindi il raro evento entusiasmò ogni membro del clan vicino. Feng Baichuan la sollecitò: "Presto, vai ad incontrare la Divina Fenice."


"Vai pure." Disse Yun Che: "Ti aspetterò fuori."


Feng Xian'er annuì e lasciò la presa. Poi si affrettò verso la sala delle prove.


"Xian'er porge i suoi saluti al Lord della Divina Fenice."


Dentro la stanza, Feng Xian'er fissò le divine pupille della fenice per poi inginocchiarsi. Era piena di ansia e trepidazione. Anche se non era la prima volta che aveva incontrato lo spirito, non era mai stata convocata personalmente prima d'ora.


"Xian'er." La voce della fenice risuonò nelle sue orecchie e nelle profondità della sua anima: "Ti ho visto crescere negli ultimi anni. Tu e Zu'er siete indubbiamente la speranza più brillante e l'orgoglio di questo clan della fenice in declino."


"La ringrazio per la sua lode, Lord della Divina Fenice." Disse con ansia Feng Xian'er.


"Ti ho convocato oggi perché desidero farti una richiesta."


Era una frase semplice, ma Feng Xian'er alzò gli occhi e mostrò uno sguardo scioccato. Era perfino impallidita.


La Divina Fenice non stava dando un ordine o un'istruzione. Stava facendo una...


Richiesta?!
                                


                                



