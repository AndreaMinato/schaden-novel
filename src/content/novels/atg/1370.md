---
title: Capitolo 1370 – Una Conclusione
pubDate: 2025-02-27T08:14:48.787Z
tags:
    - atg
---


<em>Capitolo sponsorizzato ringraziamo Federico!
5 capitoli in coda (Federico), 0/10,
-Schadenfreude</em>


"..." Yun Che non si mosse per far rialzare Ling Jie. In effetti non era minimamente sorpreso dalle sue azioni.


Perché sapeva molto bene che la scomparsa di Chu Yuechan gli era pesata molto sul cuore... Anche se non aveva fatto nulla di male, questo faceva parte del suo temperamento ed era anche la parte di Ling Jie che Yun Che ammirava di più.


"Mamma?" Yun Wuxin, che non era abituata ad entrare in contatto con gli estranei, si nascose dietro Chu Yuechan e la guardò confusa.


La reazione di Chu Yuechan fu estremamente calma: "Non devi farlo. Niente di tutto questo ha qualcosa a che fare con te e non era nemmeno colpa tua."


"No." Ling Jie scosse la testa, la sua voce era roca e solenne. "In quanto suo figlio, naturalmente devo espiare le colpe della mia defunta madre. Tutti quegli anni fa, a causa della gelosia, mia madre ha fatto qualcosa che è davvero difficile da perdonare... Ma fortunatamente il cielo ha avuto compassione per voi e siete sane e salve. Sennò... Sennò..."


Arrivato a questo punto, era così pieno di emozioni che ebbe difficoltà a continuare.


Non era più il Ling Jie del passato, ingenuo e immaturo. Ora era il famoso Spadaccino Ventoblu rinomato per le sue capacità. Ma in quel momento le sue lacrime stavano scorrendo come pioggia e non riusciva a fermarle.


Dopo aver sconfitto Xuanyuan Wentian tutti quegli anni fa, Yun Che aveva massacrato due Luoghi Sacri, la Sala Divina Sun Moon e la regione della Potente Spada Celestiale, mosse che potevano essere definite solo crudeli e spietate. Eppure l'aveva lasciata passare liscia a Xuanyuan Yufeng... una persona che odiava incredibilmente.


Ling Jie capiva perché l'aveva fatto... perché era sua madre.


Quindi Yun Che gli aveva fatto un enorme favore e gli aveva mostrato un'enorme quantità di affetto e cameratismo. Ma allo stesso tempo, questo atto era diventato una grande responsabilità sulle sue spalle. Di conseguenza, era partito dalla Villa della Spada Celestiale e aveva viaggiato accompagnato solo dalla sua spada nella speranza di poter trovare Chu Yuechan.


Anche se non l'aveva trovata lui, vedendola sana e salva, e avendo scoperto che era con Yun Che, poteva finalmente mettersi l'anima in pace.


"Piccolo Jie." Disse aggrottando le sopracciglia Yun Che: "Hai detto... defunta madre?"


Ling Jie chiuse gli occhi e disse con tono gentile: "Tutti quegli anni fa... dopo che la regione della Potente Spada Celestiale era stata distrutta, il temperamento e la personalità di mia madre sono cambiati drasticamente ed è stata assalita da incubi ogni notte... Una notte due anni fa, è tornata nel luogo dove si ergeva la regione della Potente Spada Celestiale, il posto dove ha incontrato mio padre e... si è suicidata lì."


Disse con molta difficoltà Ling Jie.


"..." Yun Che sospirò.


"Anche se mia madre è morta, le sue colpe rimangono. In quanto suo figlio, naturalmente devo espiarle per lei."


Yun Che sentì un improvviso senso di inquietudine e disse con ansia: "Piccolo Jie, tu..."


Ma come poteva fermare Ling Jie ora... La Spada Celeste Yang sotto i suoi piedi volò verso l'alto.


Mentre la spada sfrecciò nell'aria, tagliò il dito medio e l'anulare della mano sinistra dell'uomo, facendole schizzare via.


"AH!" Feng Xian'er e Yun Wuxin gridarono allarmate.


Chu Yuechan distolse lo sguardo dalla scena cruenta e sospirò: "Non è stata colpa tua, perché devi farlo?"


"Piccolo Jie, cos'hai..." Quando vide le dita volare lontane a causa del vento, Yun Che scosse la testa.


Per un coltivatore che aveva trascorso tutta la vita a praticare la via della spada, era evidente cosa significava perdere quelle due dita.


Ma dopo averlo fatto, Ling Jie non mostrò dolore, ma sollievo. Sembrava che fosse stato sollevato da una pesante responsabilità. Non aveva tagliato le sue dita, ma anche le catene che avevano avvolto il suo spirito per tutti questi anni.


Ling Jie indubbiamente era qualcuno che considerava con molta serietà l'amicizia.


Ripensò a quando Yun Che e lui si erano incontrati per la prima volta. Allora lui era il secondo giovane maestro della Villa della Spada Celestiale e Yun Che era solo un discepolo sconosciuto del Palazzo Misterioso. Ma dopo la scommessa che avevano fatto dopo tre colpi di spada, aveva perso contro Yun Che e, anche se era successo perché il suo avversario aveva usato un trucco, aveva comunque accettato la sconfitta ed era stato disposto ad essere il suo fratello minore nonostante la sua posizione.


Da quel giorno, non importava quante esperienze avesse fatto, questo non era mai cambiato.


Anche se Xuanyuan Yufeng era una donna malvagia, per lui era sua madre, la persona che lo aveva fatto nascere e lo aveva cresciuto, ricoprendolo d'amore. Così voleva anche usare la sua vita per proteggerla ed era disposto ad espiare le sue colpe ad ogni costo.


"Yuechan," disse Yun Che, "Riguardo Xuanyuan Yufeng, tu..."


"Non la odio più." Senza aspettare che finisse, Chu Yuechan disse con tono debole e distante: "Mi sono anche dimenticata che aspetto avesse da molto tempo fa.


Sentendo queste parole, Ling Jie tremò e le sue lacrime tornarono a scorrere.


"bene, allora la perdonerò anche io," disse Yun Che con un lieve sorriso. Dopodiché guardò con sincerità Ling Jie dicendo: "Anche se ha quasi ucciso piccola fata... alla fine sono entrambe sane e salve. Inoltre, se non fosse stato per tua madre, mi sarebbe mancato un buon fratello, quindi... possiamo dire che siamo pari."


Le loro parole, specialmente quelle di Chu Yuechan, erano state salvifiche per Ling Jie. Era pieno di emozione, per un momento ebbe difficoltà a rispondere e tentò perfino di prostrarsi un'altra volta...


"Va bene, va bene! Cosa stai aspettando, sbrigati e rialzati!" Yun Che avanzò e lo fece rialzare: "Ora la mia piccola fata è la tua cognata, non una tua Anziana! Perché continui a prostrarti?!"


Ling Jie: "..."


"Mamma, cos'è una gnata?"


Chu Yuechan: "..."


"Inoltre!" Disse Yun Che con un'espressione indignata. "Ti sei tagliato felicemente le dita di fronte a me, ma avresti potuto almeno avvertirmi Hai spaventato mia figlia, non lo sapevi? Cosa stai aspettando?! Come mai non ti sei ancora alzato?!"


"...Eh?" Ling Jie rimase sbalordito dalle parole di Yun Che: "Tua... figlia?"


<em>Coff</em>, "Wuxin", l'espressione di Yun Che divenne rigida mentre assumeva il portamento di un padre potente e rigido, "Questo è tuo zio Ling Jie. Ha fatto proprio male a tagliarsi le dita, non devi apprendere da lui!"


"..." Yun Wuxin era ancora rimasta a bocca aperta dietro sua madre. Dopodiché disse piano: "Zio... Ling Jie?"


Mentre guardava la bambina, Ling Jie rimase a bocca aperta: "Lei... l-l-l-lei è tua figlia?"


"Esatto," Yun Che annuì.


Mentre balbettava, Ling Jie si rialzò e allo stesso tempo usò la sua Energia Misteriosa per bloccare la sua emorragia... L'intero Ventoblu aveva saputo della gravidanza di Chu Yuechan tutti quegli anni fa, ma la questione era avvenuta più di un decennio fa... Ling Jie aveva notato da tempo la bambina, ma non si era immaginato che fosse la figlia di Yun Che.


Si frugò l'abito e l'anello spaziale, ma non trovò nulla di adatto. Dopodiché strinse i denti e prese il prezzo di giada prezioso che aveva tenuto appeso al petto per poi chinarsi verso Yun Wuxin dicendo: "Non mi sarei mai immaginato che il Boss avrebbe avuto una figlia e fosse già così grande. Ti chiami... Wuxin, vero? Che nome adorabile. Non ho portato un regalo adatto a te, così ti darò questa... come mio dono di saluto."


Mentre guardava la giada preziosa, le labbra di Yun Che fremettero lievemente.


Questo era chiaramente il medaglione del giovane maestro della Villa della Spada Celestiale!


Con esso, Yun Wuxin avrebbe potuto visitare la Villa della Spada Celestiale come voleva... Anche se poteva già farlo considerando la sua forza.


Yun Wuxin si ritrasse lievemente per poi chiedere a bassa voce: "Mamma, posso accettarlo?"


Chu Yuechan mostrò un lieve sorriso e annuì: "Dato che è un dono di saluto dello zio Ling Jie, allora puoi accettarlo."


Solo dopo aver sentito questo, Yun Wuxin stese la mano e lo accettò. La giada preziosa irradiava una luce strana che non aveva mai visto prima. Sollevò le sopracciglia contenta e sorrise con entusiasmo. "È così splendida. Grazie... zio Ling Jie?"


Sembrava non fosse ancora troppo sicura su come chiamarlo.


"Non c'è bisogno di ringraziarmi, non c'è bisogno. È un mio dovere." Ling Jie fece un cenno frettoloso per poi dire a Yun Che: "È davvero la figlia del Boss, è davvero una bambina splendida e accattivante."


Se avesse saputo che la bambina di soli undici anni era ad un livello ancora superiore al suo, probabilmente sarebbe rimasto così scioccato che sarebbe di nuovo caduto in ginocchio.


Yun Che strinse la mano di Ling Jie e guardò le sue dita tranciate per poi sospirare. "Piccolo Jie, d'ora in avanti non potrai più parlare di espiazione o redenzione."


"Va bene!" Ling Jie annuì allegramente, il suo sguardo brillava con una luce allegra. Provava una gioia che non aveva mai sentito negli ultimi anni.


"Boss, lea tua forza misteriosa è davvero..." Chiese come se non potesse ancora credere che fosse vero.


"Mn," Yun Che annuì con un lieve sorriso, "Ma non importa più, almeno sono ancora vivo e sto bene. Inoltre, anche se non ho più la mia forza misteriosa, va comunque bene. Non sai che le donne attorno a me..."


Dopo aver sentito lo sguardo di Chu Yuechan, Yun Che si fermò e cambiò velocemente argomento: "Ho le persone più potenti di questo mondo al mio fianco, quindi chi può farmi del male?!"


Diventare un invalido sarebbe stato indubbiamente il colpo più crudele per qualsiasi coltivatore. Più uno era potente e più sarebbe stato intensa questa sofferenza. Ma vedendo le condizioni di Yun Che, Ling Jie sospirò e disse con sentita sincerità: "Come previsto da te, che sia mia nonno o Xuanyuan Wentian... Niente in questo mondo ti può davvero abbattere."


Yun Che rise scuotendo la testa: "Così hai viaggiato per il mondo in tutti questi anni?"


"Mn." L'espressione di Ling Jie era risoluta: "Ora non siamo più sostenuti dalla regione della Potente Spada Celestiale, ma al contrario abbiamo ottenuto una vera libertà. Allora, la Villa della Spada Celestiale ha commesso un grosso errore dopo l'altro e la nostra reputazione è crollata. Usando la mia spada, ho ricostruito la gloria precedente della villa."


Yun Che gli diede una pacca sulla spalla: "Tu sei sicuramente in grado di farlo."


"D'ora in poi risiederò principalmente nella città imperiale del Regno Demoniaco Illusorio. Se ci passi, non dimenticare di venirmi a trovare, così da poter assistere personalmente alla tua crescita."


"Va bene!" Disse Ling Jie annuendo con convinzione.


I due si salutarono e Ling Jie volò via.


Lo Spadaccino Ventoblu si era tagliato due dita, ma si era anche liberato da un pesante fardello. La sua futura crescita sarebbe stata ancora più incredibile di prima.


Chu Yuechan disse: "Ling Yun è un gentiluomo della via della spada. Ha un portamento elegante e non è arrogante nonostante la sua potenza. Il talento di Ling Jie supera quello di suo fratello ed è un uomo che tiene moltissimo all'amicizia. la Villa della Spada Celestiale potrebbe aver perso il suo grande supporto, ma ha prodotto due successori sbalorditivi."


Yun Che sospirò e annuì pensieroso: "Anche se il loro padre, Ling Yuefeng, era egoista e parziale, e per questo ha tenuto più agli interessi della villa mettendo in pericolo la nazione Ventoblu, si può dire che le sue azioni fossero state 'giustÈ e 'correttÈ."


"Per quanto riguarda la loro madre... In quanto figlia di un Anziano della regione della Potente Spada Celestiale, non ha esitato a lasciare suo padre e il suo setta perché è rimasta incantata da Ling Yuefeng, e lo ha anche seguito in quella piccola Villa della Spada Celestiale. Anche se era ben consapevole che Ling Yuefeng volesse usarla per ottenere più potere, non l'ha abbandonato e non provava nessun risentimento o rimpianto."


"Così non è davvero strano che abbiano cresciuto dei successori così sbalorditivi. È solo che..." Yun Che scosse la testa: "Più Ling Yuefeng si innamorava di te, più Xuanyuan Yufeng ti avrebbe odiato e invidiato. Non importa quanto è buona una donna, una volta che cade nell'abisso della gelosia e dell'odio, diventerà un diavolo terrificante."


"..." Chu Yuechan lo guardò: "Così stai dicendo che sono stata io a costringere Xuanyuan Yufeng a diventare malvagia?"


"Errr..." Yun Che fece cenno di diniego veloce come non aveva mai fatto finora: "Nononononono, non è questo che sto dicendo. Sto dicendo che... Uh... Ah... Il tuo fascino è semplicemente troppo grande, quindi qualunque uomo... No, non è così... Ah! Giusto, Wuxin!"


Yun Che strinse la mano della figlia e indicò di fronte a lui: "Davanti a noi c'è un pezzo di pietra che io, tuo padre, ho toccato tutti quegli anni fa, lascia che ti porti a vederla."


Yun Wuxin: "Ah?"


Le labbra di Chu Yuechan fremettero quando vide come Yun Che stava cambiando argomento e il suo sguardo divenne velato.


All'inizio pensava che avrebbe condotto una vita fredda e priva di desideri, come nel palazzo immortale Frozen Cloud.


Ma dopo che aveva trascorso sei mesi con Yun Che, al suo ritorno, aveva scoperto di non avere più avere il "cuore di ghiaccio" e ora provava desideri. Aveva fatto del suo meglio per reprimerli, ma quando aveva ricevuto notizia della morte di Yun Che, aveva scoperto che le sue emozioni erano diventati così forti che era disposta ad abbandonare la setta per lei...


Ma oggi, lui e sua figlia erano al suo fianco. Questa era davvero una vita completa... Non importava cosa sarebbe successo in futuro.


Dietro di loro, Feng Xian'er guardò la famiglia silenziosamente, per non disturbarli.
                                


                                



