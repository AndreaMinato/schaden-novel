---
title: Capitolo 1371 – Debole Voce nella Terra Proibita
pubDate: 2025-02-27T08:14:48.787Z
tags:
    - atg
---


<em>Li ho pubblicati tutti così vi riprendete un po' dall'astinenza ;)
Capitolo sponsorizzato ringraziamo Federico!
4 capitoli in coda (Federico), 0/10,
-Schadenfreude</em>


Divina Regione Orientale, il regno del Dio Drago, Terra Proibita del Samsara.


"Madre, il fiore spirituale di ibisco è già fiorito?"


Era una voce molto giovane e tenera, ma anche se sembrava molto giovane, questa voce era indescrivibilmente eterea. E quando una la sentiva, si sarebbe sentito rinfrescato come se fosse una fonte d'acqua così pura da poter lavare via ogni sporco e malvagità.


"Sono già fioriti."


Shen Xi si girò gentilmente attorno al centro dei fiori viola. I fiori erano splendidi, ma non erano minimamente belli quanto lei.


"Fantastico! Voglio vederli, voglio vederli!"


Gridò con entusiasmo la voce tenue.


"Va bene," Shen Xi fece un cenno con la mano e un ammasso di luce bianca passò gentilmente sul suo basso ventre.


"WOW! Sono così belli," disse con contentezza la voce, "ma voglio vederlo con i miei occhi."


Shen Xi sorrise lievemente mentre scuoteva la testa: "Non ancora."


"Quando nascerò esattamente?"


"Tra nove anni," rispose gentilmente. "Questi nove anni saranno molto brevi e passeranno in un attimo."


"Ma è davvero un periodo lungo, voglio nascere prima. Voglio vedere i Fiori Spirituali di Ibisco con i miei occhi, voglio vedere l'aspetto di mia madre con i miei occhi."


Shen Xi si accarezzò il ventre, la sua voce calorosa e gentile era piena di rimorso: "Te lo prometto. Dopo questi nove anni, ti porterò in ogni angolo di questo universo e andremo a vedere qualunque cosa vorrai, va bene?"


"Mnnnn, eheheh..." il tono della giovane voce si rallegrò di nuovo, "Madre, non preoccuparti, sarò ubbidiente."


"Giusto, madre," poi divenne dubbioso, "Tra le conoscenze che mi hai impartito, una parte menziona che ogni creatura avrà non solo una madre, ma anche un padre. Inoltre la coppia vivrà per sempre insieme. Tuttavia perché mia madre è tutta sola? Che io non abbia un padre?"


Shen Xi scosse la testa: "Naturalmente hai un padre."


"Allora perché non è al tuo fianco? Che sia... la cosa che mi hai descritto come abbandono?"


"...Tuo padre non mi ha abbandonato, ed è ancora più impossibile che abbandoni te." Disse con il tono più gentile Shen Xi. "È solo che è dovuto andare in un posto molto distante per fare un lavoro importante. Una volta che nascerai, ti porterò a vederlo."


"Allora... che aspetto ha? Sarà gentile e bello come te?"


Shen Xi fece una risatina: "Questo lo dovrai vedere con i tuoi occhi."


"Wuuuu...." la vocina divenne bassa e tranquilla, "Anche se dovrei ascoltare ubbidiente ciò che dici, io... vorrei davvero nascere presto."


"...È arrivato un ospite, ti parlerò dopo."


Shen Xi si alzò e con un cenno della mano, uno strato di luce eterea coprì il suo corpo, nascondendo la sua figura e la sua aura.


Poco tempo dopo l'Imperatore del Drago discese dal cielo. Vedendo Shen Xi, i suoi occhi feroci rivelarono una gentilezza rara, ma la sua espressione era ancora solenne e seria.


"Sembra che l'inseguimento dell'Infante Malvagio non stia andando bene," disse con franchezza Shen Xi.


"Siamo già riusciti a trovare alcune tracce di dove sia andato," l'Imperatore del Drago sospirò per poi dire: "è scappata nel Regno dell'Inizio Assoluto."


"Il mondo lì è incredibilmente vasto, ancora più ampio dell'intero Regno degli Dei. Inoltre, ci sono innumerevoli bestie primordiali lì e l'aura del posto è pesante e impura," disse con calma Shen Xi, "quindi sarebbe il luogo più adatto ai suoi bisogni."


"È proprio vero." Disse l'Imperatore del Drago aggrottando le sopracciglia. "Durante questo periodo di tempo, eravamo preoccupati sopratutto che scappasse nel Regno dell'Inizio Assoluto. Per questo avevamo preparato delle trappole e degli agguati attorno e nell'area iniziale del regno. Ma chi avrebbe pensato... Sigh."


"Le capacità di nascondersi della Dea Stellare del Massacro possono essere considerate impareggiabili. Non è affatto strano." Disse Shen Xi, ma le sue sopracciglia a luna crescente fremettero allo stesso tempo.


Poter nascondere perfettamente perfino l'aura oscura della Ruota Diabolica... aveva davvero padroneggiato quell'arma?


Dagli ultimi pochi resoconti che l'Imperatore del Drago gli aveva fornito, le possibilità che la Ruota Diabolica avesse riconosciuto Jasmine come padrona e che non avesse posseduto il suo corpo stavano aumentando sempre di più.


"Più tempo avrà, più avrà tempo per riprendersi e maggiore sarà la minaccia che rappresenterà. Tuttavia... non è poi così negativo che sia scappata nel Regno dell'Inizio Assoluto. Anche se circondarla ed eliminarla sarà estremamente difficile, è un posto pieno di pericoli. Quanti Divine Master sono periti laggiù? È impossibile che sia al sicuro lì. In effetti, forse potrebbe finire uccisa da quei mostri primordiali senza che ci sia bisogno del nostro intervento.


Shen Xi: "..."


"C'è un'altra situazione piuttosto strana." L'Imperatore del Drago continuò a parlare: "Dopo che Xing Juekong è scomparso, abbiamo perso ogni notizia di lui e secondo gli Dei Stellari che erano al suo fianco allora, aveva subìto gravi ferite. La sua forza misteriosa è stata gravemente danneggiata e non gli rimaneva nemmeno metà della sua solita forza. Date le sue condizioni, trovarlo dovrebbe essere incredibilmente facile, ma tutti gli Dei Stellari che lo hanno cercato per due mesi non sono riusciti a trovare nemmeno la sua ombra."


"Comunque la Dea Stellare del Lupo sembra essere apparsa anche nel Regno dell'Inizio Assoluto. Inoltre si dice che sia apparsa nelle sue profondità."


"E il Regno degli Dei Lunari?" Chiese Shen Xi.


"Al momento è nel caos," disse l'Imperatore del Drago. "Ho sentito voci che, prima della sua morte, Yue Wuya abbia trasferito il suo trono alla figlia adottiva, Xia Qingyue, e che questa decisione abbia incontrato le obiezioni dell'intero Regno degli Dei Lunari."


"Xia Qingyue proviene da un'altra stirpe e clan. Inoltre è solo una ragazzina che non ha raggiunto nemmeno i trent'anni d'età." L'Imperatore del Drago scosse la testa dicendo: "Le azioni di Yue Wuya sono state irrazionali."


"Yue Wuya ha dedicato diecimila anni di duri sforzi nel suo regno, quindi sicuramente il futuro del regno degli Dei Lunari ha la priorità assoluta per lui. La sua decisione non può essere sbagliata." Disse con gentilezza Shen Xi mentre una strana luce brillava nei suoi splendidi occhi... L'intero regno ha obiettato a questa decisione ed è stato gettato nel caos, quindi questo non è il momento migliore per Xia Qingyue di stabilire la sua autorità? Ora dipendeva tutto dalle sue decisioni.


Se avesse avuto davvero la determinazione di diventare Imperatrice, allora avrebbe dovuto abbandonare ogni esitazione, compassione e pietà.


"La Divina Regione Orientale incontrerà qualche difficoltà. Spero che si sistemerà tutto il prima possibile," disse piano Shen Xi per poi girarsi: "Dato che hai finito il tuo rapporto, puoi andare."


L'Imperatore del Drago stese una mano e aprì la bocca... Voleva chiedere a Shen Xi di ritirare il suo velo di Energia Misteriosa perché, anche se si presentava qui spesso, era passato molto tempo da quando aveva visto il suo aspetto.


Ma di fronte ad una presenza così sacra da poter oscurare ogni altra cosa, questo supremo sovrano del Caos Primordiale non osò aprire bocca. Annuì lievemente per poi volare via.


Anche se porgeva spesso visita a questo posto, sarebbe rimasto per brevissimo tempo. Sapeva che a Shen Xi piaceva la sua pace e la sua quiete, e non osava disturbarla troppo per questo. Solo vederla ogni tanto... anche se scorgeva solo una figura circondata da un bagliore bianco, era già soddisfatto.


Dopo che l'Imperatore del Drago se ne andò, la debole voce risuonò di nuovo nel cuore di Shen Xi: "Madre, madre, chi è quella persona?"


La donna rispose con tono dolce e gentile: "È un membro della giovane generazione, un membro del clan che dobbiamo proteggere e di cui prenderci cura."


"Membro del clan?"


 "Una volta che crescerai, capirai."


Spostò lo sguardo all'orizzonte, il mondo attorno a lei era un mare di splendidi fiori, ma il suo sguardo rifletteva solo un velo bianco.


Nessuno sapeva, né poteva capire cosa stava pensando.


.....


Stella Polo Blu, continente del Cielo Misterioso, città imperiale Ventoblu.


Anche se erano accompagnati da due Troni, viaggiarono molto lentamente a causa delle condizioni di Yun Che. Rallentarono ancora di più a causa delle innumerevoli domande con cui Yun Wuxin li tempestava ad ogni fermata. Ma dopo dieci giorni finalmente riuscirono ad arrivare alla città imperiale.


Cang Yue era stata la prima a condurlo lì anni fa e mentre ripensava al passato, Yun Che si riempì di emozioni.


Nel frattempo, Yun Wuxin gridò per lo stupore.


Questo centro poteva essere definito estremamente piccolo per essere la capitale, non era nemmeno un decimo delle dimensioni della città della Divina Fenice. Per Yun Wuxin tuttavia queste costruzioni erano splendide e maestose. Il fatto che non potesse vedere la fine della città in una sola occhiata l'aveva stupita proprio.


Yun Che non scelse di entrare per la porta principale. Era l'orgoglio e il salvatore della Nazione Ventoblu, un'esistenza che era praticamente divina per questo paese. Se fosse comparso in pubblico dopo essersene andato per così tanto tempo, sicuramente avrebbe causato un enorme trambusto.


Il gruppo volò ed entrò direttamente nel palazzo centrale. Anche se c'erano molte guardie a proteggere il luogo, formando un sistema di sicurezza quasi impenetrabile, con Feng Xian'er e Yun Wuxin fu fin troppo facile evitarle e superarle.


Quando il gruppo arrivò a mezz'aria sopra la città, Yun Che scorse il palazzo imperiale e le camere che appartenevano a lui e a Cang Yue, e il suo cuore iniziò a palpitare con ancora più intensità.


"Qingyue è stata la prima a sposarti, ma l'imperatrice Cang Yue è una moglie a tutti gli effetti, vero?" Disse Chu Yuechan con un tono sottile ed etereo.


Yun Che annuì per poi voltarsi di scatto: "Emh... questo..."


"Vai a trovarla." Il tono di Chu Yuechan era dolce e gentile, "Allora, nella Villa della Spada Celestiale, avevo già capito che provava profondo amore per te. Non deluderla."


"Dato che è mia moglie, sicuramente devi venire con me a vederla," Yun Che le strinse la mano.


"Papino, cos'è una moglie a tutti gli effetti?" Chiese con curiosità Yun Wuxin.


"Eh, questo..." Yun Che si grattò la testa per poi dire con molto imbarazzo: "Sono argomenti molto complicati. Per spiegarti tutto ci vorrebbe molto tempo. Che ne dici se ci mettessimo a discutere un altro giorno? Va bene?"


"...Sì," Yun Wuxin annuì ubbidientemente per poi indicare sotto di lei: "Si sta avvicinando un vecchietto."


"Chi va là?! Chi osa intrufolarsi nel palazzo imperiale Ventoblu?!"


L'uomo che si stava avvicinando era vestito tutto di verse, la sua barba bianca fluttuava al vento. Aveva il portamento di un immortale. Yun Che lo riconobbe subito: come previsto, era il capo palazzo Dongfang Xiu!


Il ruggito del capo palazzo era così maestoso e imponente, ma una volta che il suo sguardo scorse Yun Che, l'uomo tremò e quasi cadde all'indietro subito.


"Yun... Yun... Y-Y-Y-Yun..." Il capo palazzo Dongfang rimase immobilizzato a mezz'aria, strabuzzando gli occhi. Per un po' balbettò, ma poi vide Chu Yuechan e rimase così scioccato che rimase a bocca aperta: "Fata... F-Fata... La Fata dalla Gelida Bellezza?!"


"Ahem," disse Yun Che con un'espressione imperturbabile, "Capo Palazzo Dongfang, è passato molto tempo, il mio nome è Yun Che."


"-!@#[%$..." Dongfang Xiu finalmente riuscì a ricomporsi, i suoi baffi e la sua barba fremevano per l'emozione: "Tu... sei tornato e così anche la Fata dalla Gelida Bellezza... È grandioso... È semplicemente troppo grandioso, grandioso!"


"Dov'è YuÈer?" Chiese Yun Che.


Dongfang Xiu rispose immediatamente: "Sua maestà sta riposando nelle sue stanze ora, stavo per farle rapporto poco prima."


Dongfang Xiu si rese conto che una ragazza stava sostenendo Yun Che ed era chiaro che non potesse volare da solo. Aggrottò le sopracciglia e chiese: "Sei ferito?"


Yun Che scosse la testa per poi rispondere con sincerità: "Sto bene, è solo che la mia forza misteriosa è stata distrutta completamente."


"CO... COSA?!" Le parole di Yun Che sconvolsero il capo palazzo Dongfang, che poi spostò lo sguardo verso il basso di colpo.


A causa del suo ruggito di prima, erano accorse molte guardie e discepoli. Così naturalmente dovevano aver sentito le parole che si erano appena detti.


Dongfang Xiu si incupì e ruggì un'altra volta: "Farete meglio a dimenticarvi di ogni singola parola che avete sentito! Se anche solo un briciolo di queste informazioni si diffondesse in giro..."


"Non c'è bisogno," Yun Che fece un cenno e ridacchiò: "Sono già un invalido, questo non cambierà. Quindi perché gli altri non lo possono scoprire?"


Dongfang Xiu rimase sbalordito da queste parole, ma poi rise fragorosamente: "Giusto, hai proprio ragione. Sono davvero invecchiato. Anche se sei un invalido, il fatto che tu abbia salvato Ventoblu e l'intero continente del Cielo Misterioso non cambia. Se qualcuno oserà anche solo deriderti per questo, causerebbe l'ira di innumerevoli coltivatori e finirebbe ucciso."
                                


                                



