---
title: Capitolo 1372 – Riunione
pubDate: 2025-02-27T08:14:48.787Z
tags:
    - atg
---


<em><strong>Capitolo regolare, 4 in coda, 0/10 donazione</strong></em>


<em><strong>-Alstor</strong></em>


Una donna uscì a passi lenti dalle stanze da letto sottostanti. Avvolta in abiti dorati, indossava una corona di giada e con quei pochi, semplici passi, fece percepire a tutti fin dal primo impatto una forza tirannica e una grande nobiltà. Sollevò leggermente lo sguardo e sorrise con dolcezza a Yun Che, guardando verso il cielo: “Yun Che, sei tornato.”


“Sì, sono tornato.” Rispose Yun Che, guardandola con occhi incredibilmente amorevoli e commossi. Non distolse lo sguardo da lei per molto, molto tempo.


“Che tutti se ne vadano da qui.” Disse freddamente la donna: “Capo del Palazzo Dongfang, può lasciarci soli.”


“D’accordo.”


Tutti se ne andarono immediatamente, quando ricevettero l’ordine… tuttavia, la notizia del ritorno di Yun Che si stava già diffondendo come un’onda anomala rivolta in ogni direzione. Ben presto, avrebbe raggiunto ogni angolo del continente del Cielo Misterioso e persino l’Regno Demoniaco Illusorio.


Feng Xian’er aiutò Yun Che a mantenere l’equilibrio, mentre scendevano dal cielo e atterravano di fronte a Cang Yue. Non c’era nessun altro con loro in quel momento, quindi Cang Yue non doveva mantenere l’atteggiamento distaccato e maestoso di un’Imperatrice. Aprì delicatamente le labbra e le lacrime cominciarono a rigarle il volto prima ancora che dicesse una singola parola… corse in avanti, gettandosi energicamente fra le braccia di Yun Che.


“Marito mio… sei tornato… finalmente… sei… tornato…”


Quel calore, quel volto e quell’uomo che aveva atteso impazientemente notte e giorno… Gli rivolse quel sussurro, piangendo. L’Imperatrice Ventoblu, le cui esili e fragili spalle avevano ancora una volta dovuto sostenere il peso di una situazione di vita o di morte per la sua nazione negli ultimi tre anni, che tutti i cittadini ammiravano e rispettavano, di fronte a Yun Che era così delicata e vulnerabile… era sempre stato così in passato, e lo era ancora adesso.


“Sono tornato.” Disse Yun Che a bassa voce, abbracciandola con grande delicatezza. Ma senza rendersene conto, strinse le braccia intorno a lei: “Devo averti fatta preoccupare come non mai, in questi anni…”


Cang Yue scosse la testa e rispose, con la voce strozzata dall’emozione: “Se sei sano e salvo… allora va tutto bene…”


Le sue spalle tremarono visibilmente e i singhiozzi che stava cercando di trattenere con tutte le sue forze continuarono per parecchio tempo, prima che riuscisse finalmente a calmarsi… solo a quel punto si accorse improvvisamente che c’era ancora qualcun altro insieme a loro. Si allontanò frettolosamente dal petto di Yun Che, ma tenne le braccia strette intorno alla sua vita, come se avesse paura che all’improvviso se ne andasse di nuovo.


“Xian’er, grazie per averlo accompagnato fin qui.” Disse, accennando un sorriso e asciugandosi le lacrime. Quando poco prima era nelle sue camere e aveva sentito la voce di Yun Che, aveva sentito anche la seconda metà della sua conversazione con Dongfang Xiu… ma non disse nulla, né gli fece domande a riguardo.


Feng Xian’er scosse la testa e sorrise delicatamente: “Sorellona Imperatrice, ti prego, non essere così formale con me.”


Dopo quella rispsota, Cang Yue distolse lo sguardo senza pensarci, voltandosi verso Chu Yuechan e sua figlia, leggermente in disparte.


Dopodiché, l’espressione sul suo volto mutò, e solo a quel punto realizzò finalmente che quella donna era Cang Yue. I suoi meravigliosi occhi lucidi rimasero fissi su di lei, e sembrò che si fosse improvvisamente ritrovata in un sogno. Senza rendersene conto, disse: “La Fata della Gelida Bellezza…”


Chu Yuechan discese dal cielo tenendo la figlia per mano. Poi, fece un piccolo cenno con il capo e disse: “Un semplice saluto ha finito col separarci per dodici anni e da Principessa, è già diventata Imperatrice, Cang Yue. Ancora più bella ed elegante di quanto già fosse in passato. Yun Che è davvero un uomo fortunato.”


“Hehehehe.” Yun Che ridacchiò.


“Mamma, perché… quella signora sta abbracciando papino?” chiese a bassa voce Yun Wuxin, restando nascosta dietro la madre, lanciando di tanto in tanto qualche occhiata a Cang Yue. Anche se era ancora molto piccola e non sapeva ancora di preciso cosa dovesse fare un padre, aveva comunque la vaga sensazione che… papà doveva appartenere solo alla mamma?


Mentre guardava Chu Yuechan e la bambina accanto a lei, stupenda come una gemma, nel cuore di Cang Yue sorsero gioia e un senso di affetto difficili da descrivere a parole. Chiese a bassa voce, come se stesse sognando: “Quella è tua figlia, vero?”


“Mn.” Yun Che annuì: “Si chiama Yun Wuxin, è la figlia che abbiamo avuto io e la Piccola… e Yuechan.”


“…” Cang Yue chiuse gli occhi, sentendosi ancora in un sogno.


Dopo quello che era successo anni prima all’Villa della Spada Celestiale, lei e Chu Yuechan avevano vissuto la stessa tragedia. Lei sapeva bene la scioccante decisione presa da Chu Yuechan, la più potente fra le Sette Fate di Frozen Cloud, per il bene del “defunto” Yun Che. E sapeva ancora meglio di quanto dolore e senso di colpa avesse provato Yun Che nel corso di quegli anni nei confronti di Chu Yuechan…


Ma oggi, lui era tornato, e aveva persino portato con sé Chu Yuechan e la figlia che avevano concepito anni prima…


Tutto questo era perfetto e felice come un sogno.


“Sorellona Yuechan, io…” si rivolse sussurrando a Chu Yuechan, ma poi non riuscì a dire altro.


Sia come donna, sia come moglie ufficiale di Yun Che, era impossibile che provasse anche solo un briciolo di gelosia nei confronti di Chu Yuechan… lo stesso valeva per qualsiasi donna che avesse saputo cosa lei aveva fatto per lui, avrebbero tutte provato per lei una sconfinata solidarietà.


“…” Gli occhi di Chu Yuechan divennero lucidi. Aprì leggermente la bocca, come se volesse dire qualcosa, ma rimase in silenzio.


Cang Yue le si era sempre rivolta con formalità in passato, ma adesso l’aveva chiamata “Sorellona”. In quanto moglie ufficiale di Yun Che, chiamandola in quel modo le stava chiaramente mostrando riconoscimento e accettazione… Dato che Chu Yuechan aveva avuto un cuore di ghiaccio per decine di anni, ormai non avrebbe dovuto importarle più nulla delle formalità mondane. Ma in quel momento, si stava commuovendo enormemente per via di quelle semplici parole che le erano state rivolte da Cang Yue.


“Fratellone… Yun…”


La voce sognante di una ragazza riecheggiò alle loro spalle. Era elegante e melodiosa, delicata e lieve come una nuvola nel cielo azzurro.


“Xue’er…” mormorò sottovoce Yun Che, per poi voltarsi di scatto. Di fronte ai suoi occhi c’era Feng Xue’er. Era ferma davanti a una Formazione di Teletrasporto che brillava di luce bianca, interamente vestita di rosso. Le sue mani bianche come la neve erano premute contro le sue labbra. Il suo candido viso incredibilmente bello, un viso che avrebbe fatto vergognare e sentire inferiori persino le Fate Celesti, era completamente rigato dalle lacrime che stavano sgorgando senza sosta dai suoi occhi.


Tutti i colori sembrarono sbiadire quando Feng Xue’er fece la sua comparsa… Chu Yuechan sollevò lo sguardo e con una sola occhiata intuì chi fosse quella donna. Le sue vesti della Fenice rosse e quel volto così splendido – poteva essere solo la Dea Fenice stessa, la donna più potente di tutto il continente del Cielo Misterioso, Feng Xue’er.


“Car… car… carinissima…” persino Yun Wuxin rimase leggermente a bocca aperta, lasciandosi sfuggire un complimento sussurrato.


Dopo un lampo di luce, Feng Xue’er era già corsa accanto a Yun Che, in un turbinio di tessuto rosso. Il suo volto rigato dalle lacrime era premuto con forza contro la sua spalla. Chiuse gli occhi e assaporò il profumo e l’aura di Yun Che, dicendo con la voce rotta dai singhiozzi: “Fratellone Yun… finalmente sei tornato… finalmente sei tornato… sniff… sniff sniff…”


Quando Feng Xue’er scattò verso di loro, Feng Xian’er non poté fare a meno di indietreggiare di un passo, a causa della gigantesca pressione spirituale generata dal suo Sangue della Fenice. Poi, rimase immobile, totalmente incredula…


Il fidanzamento tra Feng Xue’er e Yun Che era conosciuto da tutti, nel continente del Cielo Misterioso. Ma vedere la Dea Fenice, la prima persona ad aver raggiunto la Via Divina nella storia del continente, colei che gli abitanti di tutti i Regni veneravano come una divinità, correre da Yun Che singhiozzando come una ragazzina… era una scena impossibile da immaginare, una scena che nessuno avrebbe mai osato immaginare.


Le lacrime che scorrevano lungo il suo petto fecero quasi sciogliere completamente il cuore di Yun Che. Abbracciò stretto Feng Xue’er e le disse, con amore e affetto: “Xue’er, sono…”


“Piccolo… Che…”


Un’altra voce ancora risuonò alle loro spalle, un’altra voce che commosse enormemente Yun Che.


Xiao Lingxi e Su Ling’er erano una accanto all’altra, di fronte alla Formazione di Teletrasporto. Sul viso bianco come la giada di Su Ling’er era dipinto un leggero sorriso, e i suoi occhi erano lucidi. Xiao Lingxi, invece, fin dal primo istante in cui aveva visto Yun Che aveva già cominciato a piangere, e le lacrime che scivolavano lungo le sue guance erano brillanti come perle. Dopo quel breve istante in cui il tempo sembrò congelarsi, gridò a pieni polmoni. Corse verso Yun Che, senza smettere di piangere, e lo abbracciò da dietro, infradiciando rapidamente gran parte della sua schiena.


“Piccolo Che… Piccolo Che… Piccolo Che…” continuò a mormorare, ancora e ancora. In confronto a Cang Yue e Feng Xue’er, che stavano cercando di trattenersi, Xiao Lingxi era esplosa senza controllo, e ben presto non riuscì a fare altro che singhiozzare silenziosamente.


C’era una ragazza che lo abbracciava da ogni lato, e nessuna di loro sembrò volerlo lasciare andare neppure dopo un bel po’ di tempo. Yun Che respirava a pieni polmoni, e gli sembrava che un’aura confortevole stesse scorrendo in ogni cellula del suo corpo.


Anni prima aveva giurato che non le avrebbe mai più fatte preoccupare né piangere… ma aveva infranto quella promessa, ancora e ancora…


Non riusciva a immaginare quante vite gli sarebbero servite per ripagare il debito che doveva a tutte loro, se davvero non fosse riuscito a ripagare i loro sentimenti in quella vita…


“Xue’er, Lingxi, forza, smettete di piangere… non vedete che adesso sono qui?” disse a bassa voce.


“Ah, lasciale piangere.” Su Ling’er si avvicinò con un sorriso scherzoso: “Dopo che te ne sei andato, la Sorellona Lingxi era così preoccupata da avere continuamente lo stesso incubo. Ma adesso che sei tornato sano e salvo, finalmente potrà stare tranquilla.”


“…” Yun Che provò un terribile senso di colpa e distese una mano, con cui accarezzò dolcemente l’esile schiena di Xiao Lingxi: “Lingxi, tutti quei sogni non erano reali. Guarda, non sono solo tornato, ma non ho neppure perso un solo capello. Se non mi credi, dopo puoi controllare di persona.”


“Umpf! Che sorpresa, alla fine ti sei davvero ricordato di tornare!”


L’atmosfera familiare creata dalle continue riunioni, un’atmosfera che avrebbe fatto battere il cuore all’impazzata a chiunque, venne improvvisamente spezzata da una voce gelida e penetrante che li raggiunse in un momento incredibilmente inopportuno… proprio come prima, una ragazza che sembrava avere poco più di sedici anni era ferma di fronte alla Formazione di Teletrasporto, con un’espressione orgogliosa. Indossava delle lunghe vesti, lussuose ed esagerate, di un puro color oro. La lunga gonna a strascico dell’abito si trascinava a terra e una banda le stringeva la vita, esile e slanciata. Il suo volto era bianco come la giada e meraviglioso, le sue labbra rosa come i petali di un ciliegio. I suoi occhi brillanti come stelle erano freddi e distaccati, ma sembravano brillare.


Chu Yuechan si voltò verso la nuova arrivata… poteva percepire un’aura tirannica intorno a quella ragazza, ancora più potente di qualsiasi altra avesse mai percepito in vita sua. Non stava rilasciando di proposito quell’aura soverchiante, ma era insita in lei, quasi impressa nelle sue stesse ossa. Freddezza… Orgoglio… Odore di sangue… l’aura di un’Imperatrice… basandosi sulla descrizione che Yun Che le aveva fatto, Chu Yuechan intuì immediatamente chi fosse quella ragazza.


La Piccola Imperatrice Demoniaca!


Yun Che le aveva detto che era la sovrana dell’Regno Demoniaco Illusorio, nonché la sua donna più bella in assoluto… e aveva perfettamente ragione. Da donna a donna, Chu Yuechan era più che sicura che se quella ragazza stupenda avesse socchiuso gli occhi o guardato qualcuno con il giusto sguardo, chiunque sarebbe rimasto incantato e avrebbe avuto la sensazione che nient’altro al mondo avesse importanza.


In quanto a Su Ling’er e Xiao Lingxi, la prima era stata la sua compagna nel corso delle sue due vite, mentre la seconda era la ragazza con cui era cresciuto. Erano le due persone in assoluto più vicine a lui. Ripensandoci, c’era da aspettarsi che fossero così sdolcinate con lui.


Ma le altre tre… Cang Yue era l’Imperatrice Ventoblu, Feng Xue’er era la Dea Fenice e la persona più potente del continente del Cielo Misterioso, mentre la Piccola Imperatrice Demoniaca era la sovrana dell’Regno Demoniaco Illusorio, di un intero continente…


Si poteva dire che le donne più straordinarie del mondo si fossero tutte legate a lui. Nell’istante stesso in cui avevano saputo del suo ritorno, indipendentemente dal loro status e da dove si trovavano, erano tutte accorse da lui… questo valeva anche per la Piccola Imperatrice Demoniaca, nonostante la freddezza delle sue parole e del suo sguardo, nonché l’aura soverchiante intorno a lei.


<em>Tutto questo, se l’è guadagnato mettendo a repentaglio la sua stessa vita…</em> sussurrò mentalmente Chu Yuechan, ripensando a come Yun Che anni prima avesse conquistato persino il suo cuore di ghiaccio.


“Caiyi!” Yun Che si voltò verso la Piccola Imperatrice Demoniaca, veloce come un fulmine.


Dopo aver incrociato il suo sguardo, la Piccola Imperatrice Demoniaca si voltò e sbuffò con freddezza: “Quattro anni… e non mi sembra neppure che ti manchi un braccio o una gamba! Umpf! Almeno non hai infranto la tua promessa! Se avessi osato essere in ritardo di anche un solo anno… sarei sicuramente venuta da te nel Regno degli Dei o quello che è, ti avrei spezzato le gambe e ti avrei trascinato qui!”


Le parole della Piccola Imperatrice Demoniaca erano dure e sprezzanti, ma tutti si erano accorti che aveva detto l’ultima parte con la voce tremante.


“Ehm…” Yun Che lanciò un’occhiata a Yun Wuxin, ancora nascosta dietro Chu Yuechan, poi disse a bassa voce: “Caiyi, parliamo con calma di queste cose quando saremo nella tua stanza, uh… almeno di fronte a mia figlia, potresti lasciarmi un po’ di dignità di padre?”


“…” La Piccola Imperatrice Demoniaca rimase scioccata per qualche istante, e quasi barcollò. Anche Feng Xue’er, Xiao Lingxi e Su Ling’er erano assolutamente incredule: “Tua… figlia?”


In preda allo stupore e al sospetto, si voltarono tutte verso Yun Wuxin. Quando videro quella ragazzina, meravigliosa come una bambola di porcellana, tutte provarono la stessa strana e indescrivibile sensazione. Dopodiché, Su Ling’er sussurrò: “Fratellone Yun Che, hai detto di avere una figlia. Possibile che…”


“Mn.” Yun Che annuì con un leggere sorriso sulle labbra: “Questa è la bambina che abbiamo avuto io e Yuechan. Si chiama Yun Wuxin, e ha undici anni.”


“AAAAHHHH!!” lo stesso grido incredulo sfuggì contemporaneamente da tutte loro. Poi, come se avessero realizzato qualcosa, osservarono anche Chu Yuechan, accanto a Yun Wuxin: “Quindi, lei è… la Sorellona Yuechan?”


Fra tutte loro, solo Cang Yue l’aveva mai incontrata di persona. Ma avendo vissuto a fianco di Yun Che per così tanto, come potevano non conoscerla di nome?


La Piccola Imperatrice Demoniaca atterrò delicatamente di fronte a Chu Yuechan e Yun Wuxin. In quell’istante, la freddezza nei suoi occhi si sciolse, lasciando il posto a un’affettuosa gentilezza che Yun Che vi aveva visto raramente: “Sorellina Yuechan, sapere che tu sia sana e salva è la notizia migliore che abbiamo ricevuto negli ultimi anni. Per tutto questo tempo… per voi due, madre e figlia, deve essere stato difficile. Se sei disposta a riconoscerci come tue sorelle, allora da oggi in poi insieme a Yun Che vi restituiremo tutto ciò che vi dobbiamo.”


“…” Sulle labbra di Yun Che comparve un vago sorriso, ma nel suo cuore provò anche una punta di invidia… perché non riusciva a ricordare una singola occasione in cui la Piccola Imperatrice Demoniaca fosse stata così gentile e affettuosa con lui!


“Non ce ne sarà bisogno.” Chu Yuechan scosse la testa: “Gli ultimi anni non sono stati né difficili né amari per me, non ho rancore né rimpianti.”


Un piccolo sorriso comparve sulle labbra della Piccola Imperatrice Demoniaca, e il suo cuore si riempì di gratitudine e felicità. Sapeva, anzi, tutte loro sapevano, che Chu Yuechan era sempre stata un tremendo peso sulla coscienza per Yun Che, di cui non si sarebbe mai potuto liberare. Ma oggi, non solo era tornato, ma aveva anche trovato Chu Yuechan, sana e salva, insieme a loro figlia.


Non poteva esserci un finale migliore in tutto il mondo.


Dato che aveva così tanti occhi puntati su di sé, Yun Wuxin cominciò a indietreggiare e farsi sempre più piccola. Chu Yuechan si piegò leggermente verso di lei e le disse con dolcezza: “Xin’er, cosa aspetti? Vai a salutare le tue ziette.”


“…” Yun Wuxin non fece neppure un passo in avanti. Al contrario, commentò timidamente e a bassa voce: “Mi sembra che… papà piaccia un sacco a tutte loro.”


“Mn.” Chu Yuechan annuì: “Se tuo papà piace a così tante persone, è la prova che è davvero forte. Quindi, dovresti essere felice per lui.”


“…” Yun Che, nonostante la sua incredibile faccia di bronzo, arrossì leggermente.


“…Mn.” Yun Wuxin annuì con il capo, come se avesse capito, ma anche come se in realtà non avesse capito poi così bene.


Tuttavia, nessuno di loro si accorse che altri due occhi li stavano osservando in silenzio da un luogo ancora più in alto delle nuvole.


“…” Mu Xuanyin si portò una candida mano al cuore, tremando come se fosse stata travolta da un vento così freddo da essere insopportabile. Continuò a osservare Yun Che, solo che i suoi occhi erano già diventati lucidi, così lucidi da annebbiarle la vista come se si fosse trovata in un sogno.


……………
                                


                                



