---
title: Capitolo 1373 – Silenziosamente
pubDate: 2025-02-27T08:14:48.787Z
tags:
    - atg
---


<em><strong>Capitolo regolare, 4 in coda, 0/10 donazione</strong></em>


<em><strong>-Alstor (Abbiamo avuto problemi col server, ho dovuto ripubblicare questo capitolo e il precedente)</strong></em>






L’arrivo di Yun Wuxin era stato senza dubbio come quello di una stella brillante, discesa dal cielo. Tutte le donne la stavano circondando come comete in orbita intorno a lei.


Forse era per via del loro gigantesco amore per Yun Che, o forse perché Yun Wuxin era nata con una sorta di talento nell’affascinare e piacere a tutti, ma tutte stavano osservando Yun Wuxin come se fosse il tesoro più splendido e prezioso del mondo. Volevano davvero conoscerla, prendersi cura di lei, e le facevano continuamente ogni sorta di strana domanda, dissipando gradualmente il nervosismo e la tensione nell’aria.


Yun Che, al contrario, sembrava essere stato dimenticato e lasciato in disparte.


Su Ling’er afferrò Chu Yuechan per un braccio, poi le sue dita esili e slanciate scivolarono verso il suo petto. Dopo un esame meticoloso, la lasciò andare e la sua espressione si rilassò visibilmente.


“Come sono le sue condizioni?” chiese Cang Yue, piuttosto agitata.


Sulle labbra di Su Ling’er comparve un leggero sorriso e rispose: “Non preoccupatevi, è tutto a posto. Anche se la Sorellona Yuechan ha perso la sua forza misteriosa, è molto più resistente delle persone comuni. Questo, sommato al fatto che i Cieli sembravano averla davvero protetta, fa sì che dovremo solamente liberarci dell’energia glaciale all’interno del suo corpo. Una volta che ci saremo riusciti e dopo un periodo di convalescenza, tornerà in perfetta salute.”


“…” Yun Che voleva davvero intervenire e precisare che Chu Yuechan era così resistente grazie alla sua Aura del Dio Drago.


“Davvero!?” le parole di Su Ling’er riempirono di gioia e stupore Yun Wuxin: “Allora… quando la mamma starà meglio, potrà di nuovo coltivare la sua forza misteriosa?”


Su Ling’er la guardò e le disse in tono confortante: “Le Vene Misterioses di tua mamma sono solo estremamente avvizzite e indebolite, ma non sono state distrutte completamente. Per una persona comune, cercare di curarle sarebbe molto difficile, ma… con l’aiuto di tua zia Xue’er, in realtà sarà facilissimo.”


Fra tutte loro, Su Ling’er era la più giovane, ma esattamente come Yun Che aveva i ricordi di due vite. Dopo essere diventata discepola di Yun Gu, aveva dedicato anima e corpo allo studio della medicina, diventando molto più gentile ed elegante. Le sue parole cortesi e rincuoranti erano come una delicata pioggia in grado di raggiungere il cuore di chiunque, perciò quando diceva qualcosa, nessuno poteva fare a meno di crederle.


Questo, soprattutto quando era insieme a Xiao Lingxi, sembrava quasi una sorella maggiore.


Yun Wuxin si voltò di scatto e trovò immediatamente Feng Xue’er. Le disse, con gli occhi raggianti: “Zia Xue’er, devi assolutamente salvare mia mamma. Quando sarò grande, troverò sicuramente un modo per ringraziarti, zia Xue’er.”


Feng Xue’er sorrise dolcemente e scosse la testa: “Non c’è bisogno di ringraziarmi, è una cosa che la… zia Xue’er è più che felice di fare.”


“Cough.” Yun Che disse ad alta voce: “Xue’er, Xin’er ha ereditato da me il Sangue della Fenice, ma non ha ancora studiato l’Ode della Fenice. Vorrei che tu diventassi la sua Maestra. Cosa ne pensi?”


“Eh?” sul volto di Feng Xue’er comparve un’espressione sorpresa, e rispose: “Se è quello che vuoi tu, Fratellone Yun, allora non sarà affatto un problema. Ma perché non vuoi insegnarle tu di persona?”


“Uh… non è che non voglio, solo che ho appena perso tutta la mia forza misteriosa, quindi non credo di essere la persona più adatta a insegnarle.” Rispose lentamente Yun Che. Anche se non aveva più la sua forza misteriosa, naturalmente non aveva dimenticato l’Ode della Fenice. Sapeva come utilizzarla e comprendeva i suoi principi molto meglio di chiunque altro.


Anche se in effetti per lui non sarebbe stato affatto un problema limitarsi a insegnarle l’Ode della Fenice, c’era un grosso ostacolo. Considerando la fragilità del suo corpo, avrebbe dovuto restare almeno a qualche chilometro di distanza da Yun Wuxin mentre le insegnava, perché altrimenti se la sua Energia Misteriosa fosse andata anche solo un minimo fuori controllo, sarebbe stata sufficiente a ucciderlo almeno cento volte di fila.


“AH!?” le parole di Yun Che fecero impallidire di colpo Feng Xue’er. La Piccola Imperatrice Demoniaca si voltò di scatto e sia Xiao Lingxi sia Su Ling’er si lasciarono sfuggire contemporaneamente delle grida.


Anche se non avevano percepito l’aura di Yun Che, tutte loro avevano creduto che fosse sicuramente perché la sua forza misteriosa era troppo alta, al punto da aver raggiunto un Realm a cui loro non erano in grado di percepirla o di comprenderne il livello – dopotutto, era rimasto nel leggendario Regno degli Dei per quattro anni.


“Non c’è bisogno di agitarsi.” Disse Yun Che con nonchalance, sorridendo allegramente: “Ho perso la mia forza misteriosa, niente di più. ma con tutte voi al mio fianco, non importa che io ce l’abbia oppure no.”


Sapeva bene che se si fosse lamentato, loro sarebbero diventate frustrate e agitate quanto lui. Quindi, più affrontava la cosa con tranquillità, più loro si sarebbero davvero calmate.


La sagoma dorata della Piccola Imperatrice Demoniaca svanì nel nulla e, subito dopo, ricomparve accanto a Yun Che. Le sue candide dita di giada si appoggiarono sul suo petto… in un lampo, si voltò verso di lui e gli chiese: “C’è qualche possibilità di guarigione?”


Yun Che sorrise e scosse la testa: “Le mie Vene Misterioses sono più uniche che rare, quindi probabilmente non potrò guarire. Tuttavia, non c’è problema. Senza forza misteriosa, non dovrò sprecare tempo ed energia a coltivarla, e non dovrò farmi carico di nessun’altra responsabilità. Con qui tutte voi, il continente del Cielo Misterioso e l’Regno Demoniaco Illusorio saranno più che al sicuro. Anche se nascesse un altro Duca Ming o Xuanyuan Wentian, tutte voi dovresti riuscire a occuparvene senza problemi.”


“Ma… ma…” Anche se Yun Che sembrava incredibilmente calmo e senza preoccupazioni, tutte loro sapevano bene quanto fosse crudele per un praticante del mistero restare menomato. Per di più, Yun Che era così talentuoso e aveva raggiunto vette così alte, per non parlare di quanto era orgoglioso…


“Lingxi.” Disse Yun Che, ridacchiando: “Quando eravamo piccoli, non avevo alcuna forza misteriosa e, qualsiasi cosa succedesse, ero abituato a nascondermi dietro di te. Adesso, a quanto pare siamo tornati nella stessa situazione, quindi da oggi in poi dovrai ricominciare a proteggermi.”


“Xue’er, anche se adesso sono solo un invalido, il nostro fidanzamento è già stato ufficializzato e tutti ne sono a conoscenza, quindi se anche ti volessi tirare indietro è troppo tardi, ha!”


“Ling’er, se in futuro mi ammalerò, tu dovrai…”


“Basta!” la Piccola Imperatrice Demoniaca lo fulminò con lo sguardo e interruppe il suo discorso sdolcinato, sbuffando con freddezza: “Risparmiati queste sciocchezze per quando sarai da solo con loro, non hai paura che Xin’er ti trovi strano!? Però… in effetti è davvero fantastico che tu non abbia più la tua forza misteriosa! Così, non dovremo avere paura che tu sparisca nel nulla senza più contattarci come hai fatto quattro anni fa. E potrai scordarti anche di combinare guai, fare promesse avventate e pericolose o rischiare la vita senza motivo!”


“Non sono così sicura che la smetterà di fare promesse avventate e pericolose.” Commentò Cang Yue, mettendo il broncio.


Yun Che: “Uhh…”


La luce negli occhi della Piccola Imperatrice Demoniaca lampeggiò, poi sospirò debolmente. Il suo tono si fece un po’ meno aggressivo: “Sei riuscito ad esaudire il tuo desiderio, nel corso di questi quattro anni?”


“…” nella sua mente riaffiorarono gli ultimi istanti che aveva trascorso con Jasmine, e un dolore atroce gli trafisse il cuore. Tuttavia, mantenne quel sorriso tranquillo e rispose: “Dato che sono tornato, ovviamente ho raggiunto il mio obiettivo.”


All’inizio, quando Mu Bingyun l’aveva accompagnato nel Regno degli Dei, si era raccontato come scusa di voler semplicemente rivedere Jasmine un’ultima volta per salutarla.


L’aveva rivista, e l’aveva anche salutata…


Però…


Tuttavia, in un certo senso si poteva dire che avesse raggiunto il suo obiettivo.


“Allora è tutto a posto.” Continuò la Piccola Imperatrice Demoniaca: “In futuro, tornerai in quel luogo?”


Sarebbe mai tornato nel Regno degli Dei?


Durante i due mesi che aveva trascorso nel continente del Cielo Misterioso, non si era mai posto quella domanda… non perché se ne fosse dimenticato, ma semplicemente perché senza rendersene conto aveva continuato a evitare la questione.


Due mesi prima, non avrebbe potuto tornare a casa neppure se l’avesse voluto. Ma morendo, aveva portato a termine un ritorno perfetto. Nel Regno degli Dei, tutti lo credevano morte. Tutte le attenzioni, la pressione e i pericoli che lo schiacciavano erano scomparsi.


<em>Jasmine è morta…</em>


<em>Caizhi è morta…</em>


<em>Qingyue ha tagliato tutti i suoi legami con me, scegliendo di restare nel Regno degli Dei Lunari…</em>


<em>Shen Xi… Non avrei il coraggio di tornare da lei…</em>


<em>Né tantomeno di tornare dalla Maestra…</em>


<em>E poi… se anche volessi tornare, non potrei comunque farlo.</em>


“Non tornerò mai più nel Regno degli Dei.” rispose Yun Che ridacchiando, ancora con un sorriso tranquillo. Non si poteva vedere alcuna traccia di dispiacere o nostalgia sul suo volto, né sembrava che stesse nascondendo le sue emozioni. Yun Che distese le braccia: “E poi, considerando le mie condizioni, anche se ci volessi tornare non potrei comunque farlo.”


Chu Yuechan lo osservò in silenzio, senza dire nulla.


“In ogni caso, tutto questo non ha più alcuna importanza.” Yun Che strinse una piccola mano di Yun Wuxin: “Xin’er, tua zia Xue’er è la persona più potente del mondo. Che ne dici di diventare sua allieva? Così quando sarai grande potrai proteggere me e la mamma ancora meglio.”


“La persona più potente del mondo?” Yun Wuxin sbatté le palpebre qualche volta.


“Xue’er, fai vedere a Xin’er quanto sei forte.” disse allegramente Yun Che.


Sulle labbra di Feng Xue’er comparve un sorriso dolce e meraviglioso, poi sollevò una mano verso il cielo e diede un colpetto verso l’alto con un dito.


SCREEEEE –––––––


Un grido di fenice incredibilmente assordante riecheggiò all’improvviso sopra di loro. In una frazione di secondo, il cielo sopra la Città Imperiale Ventoblu, e persino metà del cielo sopra l’intero Impero Ventoblu, divenne scarlatto, come se ci fosse stato un gigantesco tramonto.


Nel cielo scarlatto, una gigantesca Fenice distese lentamente le ali, emanando una sconfinata pressione spirituale su tutto il mondo.


In quell’istante, l’intero Impero Ventoblu sembrò cadere in totale silenzio. Eccetto il grido della Fenice, non si riusciva a sentire nient’altro. Innumerevoli praticanti del mistero caddero in ginocchio e tremarono senza sosta, come se avessero visto una divinità.


La Via Divina… anche se era solo al Divine Origin Realm, Feng Xue’er era comunque una vera e propria divinità su quel pianeta!


“UWAAAAAH ––––” Yun Wuxin spalancò la bocca, creando una “O”. era senza dubbio lo spettacolo più straordinario, meraviglioso e inconcepibile che avesse mai visto in vita sua, ed ebbe un impatto fin troppo violento sul suo cuore e il suo animo.


Quando vide la sua reazione, Feng Xue’er ritrasse la sua mano di giada. Immediatamente, la Fenice e le nuvole scarlatte che riempivano il cielo scomparvero senza lasciare traccia. Era come se lei avesse fatto scomparire un affascinante e surreale sogno collettivo.


Yun Wuxin corse da Feng Xue’er, con gli occhi che brillavano e splendevano come diamanti: “Zia Xue’er, anche, anche io io io, ci riuscirò?”


Feng Xue’er ridacchiò: “Certo che sì. Hai solo undici anni, ma sei già all’Stadio Imperatore Misterioso. Sei ancora più incredibile di quanto sia stato tuo padre in passato. Se ti impegnerai a fondo, sicuramente riuscirai ben presto a fare quello che ho appena fatto io.”


“Voglio imparare, voglio imparare!” Yun Wuxin saltellò intorno, entusiasta: “Zia Xue’er, ti prego, insegnami. Prometto che mi impegnerò tantissimo, e quando imparerò lo farò vedere alla mamma.”


L’aura del Dio Malvagio, il Sangue della Fenice, il Sangue del Dio Drago… anche se Yun Wuxin era ancora solo una ragazzina che non era ancore neppure entrata nell’adolescenza, il desiderio innato di coltivare la sua forza misteriosa era impresso nel suo sangue. Inoltre, quel desiderio non avrebbe fatto altro che rafforzarsi man mano che fosse cresciuta.


Non aveva avuto alcuna risorsa, nessuna opportunità di crescita, né una arte misteriosa adatta a lei. Persino le sue Vene Misterioses non si erano ancora formate del tutto, e Chu Yuechan aveva potuto solo insegnarle le basi e darle qualche consiglio, eppure a undici anni era già al nono livello dell’Stadio Imperatore Misterioso, a pochi passi dal diventare un Signore.


Ma da quel giorno in poi, avrebbe avuto le risorse migliori dei due continenti e si sarebbe allenata in un ambiente ideale. Ancora meglio, avrebbe avuto come insegnante Feng Xue’er, che le avrebbe insegnato l’Ode della Fenice, una arte misteriosa perfetta per lei. Quindi, la velocità con cui la sua forza sarebbe cresciuta… neppure Yun Che osava fare delle ipotesi.


“Co… Cognato! COOOOGNAAAAATOOOOOOO!!!”


La Formazione di Teletrasporto emise un lampo di luce e, prima ancora che si potesse vedere chi ne stava uscendo, un grido impaziente era già riecheggiato tutt’intorno.


Yun Che si voltò, solamente per vedere il gigantesco Xia Yuanba scattare verso di lui a tutta velocità. Dato che era fin troppo emozionato, la sua Energia Misteriosa andò leggermente fuori controllo e metà del Palazzo Imperiale tremò leggermente a ogni suo tonante passo.


Yun Che ne fu tremendamente allarmato e indietreggiò di corsa, in preda al panico: “Yuan… fermofermofermofermofermofermofermo… FERMO!!”


Feng Xue’er sollevò di scatto una mano, creando all’istante una barriera di Energia Misteriosa di fronte a Xia Yuanba.


Xia Yuanba sbatté di faccia contro la barriera con un “BANG” assordante, e rimbalzò indietro rotolando. Dopo qualche secondo, si rialzò velocemente con un “whoosh”, confuso.


Yun Che aveva la fronte madida di sudore e puntò un dito verso Yuanba, gridando a pieni polmoni: “Yuanba! Ormai sei da anni il Santo Monarca del Santuario Absolute Monarch, non puoi darti un minimo di contegno!?”


Considerando l’attuale fragilità di Yun Che, se Xia Yuanba si fosse improvvisamente scontrato con lui, l’avrebbe sicuramente fatto istantaneamente a pezzi.


Xia Yuanba rimase stupito da quel rimprovero e, guardando tutte le donne intorno a Yun Che, donne il cui solo status sarebbe stato sufficiente a spaventare a morte chiunque, sembrò più o meno intuire la situazione: “Oh, ho interrotto… la vostra riunione, Cognato?”


“Non è questo il punto!” Yun Che si diresse verso di lui: “Innanzitutto e soprattutto, non ho più alcuna forza misteriosa, quindi se avessi usato anche solo un briciolo della tua forza, mi avresti ammazzato. E poi… se fai così, di sicuro spaventerai mia figlia!”


Subito dopo aver finito di parlare, scoppiò in una fragorosa risata e saltò verso Xia Yuanba, ancora terribilmente confuso, e lo abbracciò con affetto.


……………….


Oltre le nuvole, Mu Xuanyin osservò in silenzio Yun che, senza mai distogliere lo sguardo da lui, neppure per un istante.


Alla fine, anche se aveva detto che sarebbe rimasta in “reclusione”, aveva chiesto a Mu Bingyun le coordinate della Stella Polo Blu. Voleva trovare la famiglia di Yun Che e riferire della sua morte. Poi, voleva donare loro abbastanza Pillole di Giada del Lago Celeste da farli prosperare per il resto delle loro vite.


Ma prima ancora di trovare la sua famiglia, aveva trovato lui…


Yun Che, che avrebbe dovuto essere morto, era ricomparso vivo e vegeto di fronte ai suoi occhi.


Non aveva più alcuna forza misteriosa e sembrava molto malato. Ma quello era sicuramente Yun Che, ne era stata certa fin dal primo sguardo.


Avrebbe voluto atterrare e correre da lui… ma quando vide le donne che lo circondavano, quando lo vide ridere di gusto mentre abbracciava i suoi amici, quando percepì che le loro auree erano fisse su di lui e nei loro cuori non c’era altro che gioia…


Alla fine, decise di andarsene.


Non aveva mai visto Yun Che così tranquillo e felice.


Nel Regno della Canzone Glaciale, si era allenato disperatamente per poter partecipare all’Assemblea Profound God. Fuori dal Regno della Canzone Glaciale, era sempre stato gravato da minacce e pericoli… e alla fine, era stato persino preso di mira dalla persona più spaventosa della Regione Orientale, che l’aveva costretto a fuggire in quella Occidentale…


Mu Xuanyin non aveva idea di come avesse vissuto nella Regione Occidentale, sotto la protezione di Shen Xi, la Regina del Drago.


Ogni giorno che aveva trascorso nel Regno degli Dei, era stato soffocato dai pericoli e dall’ansia.


Tuttavia, quel pianeta era casa sua, era il luogo in cui era nato. Sebbene avesse perso tutta la sua forza misteriosa, era anche sfuggito per sempre a ogni pericolo. Non doveva più agitarsi o preoccuparsi, non doveva più rischiare continuamente la vita, fuggire da un luogo all’altro, né cercare di sopravvivere per il rotto della cuffia.


Le persone più potenti di quel pianeta erano dalla sua parte. Nessuno avrebbe più potuto minacciarlo o fargli del male.


Le donne al suo fianco erano tutte così belle da lasciare interi mondi senza fiato… per un uomo, quella era sicuramente una vita perfetta.


“Va bene anche così…” mormorò a bassa voce, fra sé e sé. Rimase immobile a mezz’aria, finché il desiderio di rivederlo non scomparve dal suo cuore, come se fosse stato portato via dalle soffici nuvole.


Solo che, per qualche strano motivo, le si stava annebbiando sempre di più la vista, come se qualcosa stesse lacerando il suo petto, rendendole difficile respirare per parecchio tempo.
                                


                                



