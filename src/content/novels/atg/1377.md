---
title: Capitolo 1377 – Xuanyin
pubDate: 2025-02-27T08:14:48.788Z
tags:
    - atg
---


<h3 style="text-align: center;">*Ding ding* <em><strong>OFFERTA DI NATALE!</strong> Dal 24 dicembre al 7 gennaio, ogni 20 euro faremo un capitolo in più (per un totale di tre)!
Per donazioni, cliccare sul link: <a href="https://www.paypal.me/AlbertoMaggi" target="_blank" rel="noopener noreferrer">https://www.paypal.me/AlbertoMaggi</a></em></h3>
<p style="text-align: center;"><em>Per più informazioni sulla serie, cliccare su: <a href="https://www.novelleleggere.com/category/against-the-gods/" target="_blank" rel="noopener noreferrer">https://www.novelleleggere.com/category/against-the-gods/</a></em></p>
<p style="text-align: center;">---</p>
<em>Capitolo regolare!
2 capitoli in coda (Federico), 0/10,
-Schadenfreude</em>


Il gruppo fu accolto da un vento gelido non appena entrò nella Regione del Ghiaccio Estremo. Un po' di tempo fa, la battaglia tra la piccola Imperatrice Demoniaca e Xuanyuan Wentian avevano distrutto Asgard Nuvola Gelida e la neve di questa regione. Ma le raffiche gelide ci avevano messo solo pochi anni per ricoprire di nuovo questo posto di neve.


In lontananza, il palazzo immortale Frozen Cloud sembrava proprio divino. Emanava un'aura fantastica e poteva scacciare ogni pensiero blasfemo e presenza umana solo esistendo.


In effetti, il Palazzo Immortale Frozen Cloud era diventato il capo dei quattro Grandi Luoghi Sacri del continente del Cielo Misterioso dopo che era stato costruito. Innumerevoli coltivatori erano venuti nella Regione del Ghiaccio Estremo per venerarlo da lontano, ma nessuno aveva osato avvicinarsi ulteriormente.


Lo sguardo di Feng Xian'er brillò di rosso e poi uno scudo cremisi quasi invisibile apparì all'improvviso attorno a Yun Che, tenendolo al caldo. Nel frattempo, Yun Wuxin stava correndo verso il Palazzo Immortale Frozen Cloud come un uccellino entusiasta e melodioso che sembrava ravvivare anche la neve attorno a lei: "Mamma, zietta..."


Il cielo della Regione del Ghiaccio Estremo era bianco. Un paio di occhi penetrarono attraverso lo strato di neve e guardarono Yun Che.


"Quello, è il Palazzo Immortale Frozen Cloud..." Mormorò tra sé e sé Mu Xuanyin. Sapeva che Mu Bingyun aveva costruito il palazzo qui dopo aver perso sia i suoi poteri che i suoi ricordi. Aveva lasciato il Canone di Investitura della Fenice di Ghiaccio anche dopo essersi ripresa. Inoltre le era mancato molto il suo setta nonostante fosse tornata a casa.


Questa era la prima volta che Mu Xuanyin vedeva il Palazzo Immortale Frozen Cloud con i suoi occhi.


Mu Xuanyin non sapeva perché era tornata in questo mondo di nascosto. Aveva giurato a Mu Bingyun di aver dimenticato della sua esistenza e di non visitarlo mai più...


Ma in pochi mesi aveva già infranto questa promessa...


"C'è sempre neve quando sono qui. È come se mi stessero dando il benvenuto." Disse Yun Che con narcisismo alzando le mani per sentire il fresco.


Feng Xian'er arricciò le labbra e sorrise: "Tutti sanno che il giovane maestro è il motivo per cui il Palazzo Immortale Frozen Cloud è diventato un luogo sacro. Naturalmente il mondo ha il dovere di dare il benvenuto al giovane maestro."


"Ahah," Yun Che rise fragorosamente, "Stai diventando sempre più brava a lodare, Xian'er... Non c'è da meravigliarsi che mia madre non smette di chiedermi quando accetterò una nuova concubina."


Feng Xian'er diventò rossa e piegò la testa in un istante.


"Maestra di Palazzo!"


Il grido entusiasta di una bambina risuonò nel cielo. Yun Che alzò lo sguardo e vide Murong Qianxue discendere dal cielo tenendo per mano una bambina.


La piccola sembrava avere la stessa età di Yun Wuxin, però i suoi vestiti erano logori e i suoi capelli erano lievemente scompigliati. Tuttavia il suo sguardo sembrava puro come un cristallo. Quando Murong Qianxue atterrò di fronte a Yun Che, la bambina si nascose immediatamente dietro di lei per la paura.


"Maestra Murong." Yun Che annuì per poi dare un'occhiata alla bambina: "È la tua nuova discepola?"


"Maestro del Palazzo," disse rispettosamente Murong Qianxue, "L'abbiamo trovata nelle regioni a nord. I suoi genitori sono periti durante un'invasione di Bestie Misteriose e non ha un posto dove stare. Ho notato che è estremamente talentuosa, così l'ho portata qui per farla crescere da Ling Yu."


"Oh, capisco." Yun Che annuì e poi il suo tono diventò esasperato: "Ti ho detto già molte volte che non sono il vostro maestro del palazzo, non devi comportarti in modo così rispettoso... Sigh, vabbè, fai come vuoi. Sono sicuro che non mi ascoltereste nemmeno se lo ripetessi altre diecimila volte."


Murong Qianxue sorrise lievemente per poi fare uscire allo scoperto la bambina con gentilezza: "Xuanyin, questo è il nostro grande maestro del palazzo..."


Yun Che tremò violentemente per poi balbettare: "C-come l'hai chiamata?!"


La reazione di Yun Che colse alla sprovvista Murong Qianxue. La bambina si spaventò così tanto che tornò a nascondersi dietro di lei.


"Maestro del Palazzo," Murong Qianxue rispose frettolosamente, "questa ragazza è nata durante una luna piena e l'ho trovata nel luogo natìo della seconda signora del palazzo, che si chiamava Qu Aiyin. Per questo l'ho chiamata 'Qu Xuanyin'... c'è qualcosa che non va in questo nome?"


"..." Rendendosi conto di aver perso il controllo delle sue emozioni, Yun Che sussultò lievemente per poi scuotere gentilmente la testa con un sorriso: "No, no, al contrario è davvero... davvero un bel nome."


Murong Qianxue: "...?"


Yun Che si accovacciò e fissò con serietà la bambina timida e spaventata. Poi il suo sguardo e la sua voce diventarono molto gentile: "Piccola... Xuanyin, devi avere avuto un momento difficile, non è vero? Ma ora andrà tutto bene. Non ci sono cattivi qui e nessuno ti maltratterà più d'ora in avanti. E se qualcuno lo facesse... vieni da me e darò loro una lezione per te! Non aver paura. Va bene?"


Murong Qianxue alzò lievemente le sopracciglia per la sorpresa.


Il suo tono e il suo sguardo gentili sembrarono cancellare la paura e il panico della bambina, che fissò Yun Che per poi annuire lievemente.


Dopodiché Yun Che si alzò e disse: "Maestra Murong, io... non credo che ci sia bisogno di passarla a Ling Yu. Io suggerirei che la accogliessi tu. Cosa ne pensi?"


Murong Qianxue ne fu di nuovo sorpresa, ma rispose immediatamente: "Se sono gli ordini del maestro del palazzo, allora la accetterò come mia discepola diretta. Potrebbe non avere ricevuto nessuna istruzione, ma il suo talento è tra i migliori. Sono sicura che avrà un buon futuro."


"Mn," Yun Che annuì. Sembrava pieno di uno strano tipo di emozione da quando aveva sentito quel nome, così si girò un po' e disse, "portala ad Asgard."


"Maestro del palazzo, e lei..."


"Devo riflettere un po'. Arriverò tra poco." Rispose Yun Che.


"...Sì," rispose Murong Qianxue per poi mandare una trasmissione del suono a Feng Xian'er. " il nostro maestro del palazzo signorina Xian'er."


Dopodiché Murong Qianxue se ne andò con la bambina. Comunque stava provando ancora un grande stupore.


"Signora del Palazzo..." Chiese con cautela la bambina: "Chi è?"


Murong Qianxue disse: "Hai sentito parlare di Yun Che?"


Lo sguardo della bambina si accese e poi annuì con vigore: "Sì. Papà e mamma dicevano che è l'uomo più grande del mondo ed è stato lui a salvare il nostro paese."


"Esatto," Murong Qianxue annuì lievemente, "I tuoi genitori hanno ragione. È ancora importantissimo, anche dopo che ha perso i suoi poteri."


"D'ora in avanti non mi chiamerai più signora del palazzo. Chiamami maestra."


"Ma... estra?"


"Sai," Murong Qianxue si girò verso la bambina per poi sussurrare: "Grazie a ciò che ha detto prima, nessuno potrà mai più maltrattarti."


La bambina rimase a bocca aperta per la confusione e l'impotenza.


Qu Xuanyin... Murong Qianxue pensò: <em>Perché questo nome lo aveva fatto reagire in quel modo?</em>


Nel frattempo, Yun Che era seduto sulla neve e fissava lo sconfinato mondo bianco attorno. Rimase immobile per molto tempo.


"Cosa succede giovane maestro?" Chiese piano Feng Xian'er.


"..." Yun Che sembrava stordito e con fare assente disse: "Sta... iniziando a mancarmi... maestra..."


<em>Non ci incontreremo mai più...</em>


"Ma... maestra?" Feng Xian'er sembrò ancora più confusa. Questo perché per lei non c'era nessuno degno di questo titolo al mondo.


In alto tra le nuvole, una figura blu ghiaccio si girò. Le sue spalle stavano tremando lievemente, non riuscì a controllarsi se non molto, molto tempo dopo... Alla fine, quando il vento iniziò ad intensificarsi, se ne andò via silenziosamente.


Il tempo passò velocemente e in un batter d'occhio passarono altri due mesi.


Divina Regione Occidentale, regno del Dio Drago, nella Terra Proibita del Samsara.


"Così, non ci sono stati progressi?"


Chiese Shen Xi con semplicità. Tuttavia questo non cambiava il fatto che la sua voce era il suono più inebriante al mondo.


L'Imperatore del Drago era accanto a lei, accigliato. Nonostante il disastro provocato dall'Infante Malvagio fosse iniziato nella Divina Regione Orientale, era una minaccia così terribile che nessun regno stellare avrebbe potuto ignorare. Il fatto che l'Imperatore del Drago si fosse mostrato, significava che avrebbe diretto l'inseguimento.


"Non importa quanto è perfetto un occultamento, deve lasciare qualche traccia." Disse l'uomo. "Tuttavia, non solo non l'abbiamo vista più nel Regno Divino dell'Inizio Assoluto, non abbiamo trovato nemmeno segni della sua aura o del suo passaggio. Inoltre quelle bestie primordiali sono più sensibili di noi nei confronti dell'Energia Misteriosa dell'oscurità, eppure nessuna di loro ha mostrato turbamento finora."


"..." Shen Xi disse piano: "Quindi...?"


"Sospetto che non sia entrata affatto nel Regno Divino dell'Inizio Assoluto." Continuò l'Imperatore del Drago. "Molto probabilmente le tracce che ha lasciato erano un diversivo."


Shen Xi: "..."


"Tutte e tre le regioni hanno ordinato ad ogni regno stellare di cercare qualunque presenza di Energia Misteriosa." Disse con uno sguardo cupo. "Inoltre, la ricerca non è limitata solo alla Divina Regione Orientale. La ricerca si estenderà alla Divina Regione Meridionale, a quella occidentale e anche nei regni stellari inferiori. Chiunque scoprirà tracce di Energia Misteriosa dell'oscurità sarà ricompensato generosamente."


"Sospetti che l'Infante Malvagio si stia nascondendo nei piani inferiori?" Chiese Shen Xi.


"È passato quasi un anno da quando è scappato." Disse con tono grave l'uomo. "Un anno è un periodo sufficiente per recuperare le forze e diventare ancora più letale. Ora non siamo nella posizione di ignorare qualunque eventualità."


"Che cos'ha da dire il Regno del Mistero Celestiale?"


L'Imperatore del Drago scosse la testa: "Anche se l'Infante Malvagio avesse recuperato solo un briciolo della sua potenza, è comunque un'esistenza incredibile. È impossibile che i tre Anziani del Mistero Celestiale riescano a trovarla, nemmeno se esaurissero tutta la loro forza vitale."


"Capisco," Shen Xi annuì. Dato che viveva nella Terra Proibita del Samsara, la maggior parte delle sue conoscenze del mondo esterno provenivano dall'Imperatore del Drago, "Sembra che non avremo nemmeno un giorno di pace finché l'Infante Malvagio non sarà eliminato... Puoi andare."


Dopo che l'Imperatore del Drago se ne andò, Shen Xi spostò lo sguardo verso l'orizzonte e mormorò tra sé e sé: "La fessura cremisi, la comparsa dell'Infante Malvagio e la 'sua' comparsa... Il fato del mondo cambierà ancora una volta..."


"Madre, madre." Fu in quel momento che la voce di un bambino risuonò nelle orecchie di Shen Xi: "È una persona cattiva?"


Shen Xi sorrise: "Naturalmente no. È il migliore tra i nostri membri del clan ed è pieno di rettitudine. Inoltre mi rispetta molto e non farebbe mai nulla per ferirmi. Quindi come può essere una persona cattiva?"


"Ma allora perché mi dici sempre di rimanere in silenzio ogni volta che si mostra?"


Ancora sorridendo, Shen Xi rispose gentilmente: "È perché nutre un certo desiderio che non dovrebbe avere nei miei confronti. Non può liberarsene anche se sa che è impossibile e lui stesso non vuole farlo."


"Ah?"


"Un tempo questo non mi sarebbe importato minimamente. Ma dopo che ho conosciuto tuo padre... non ho avuto altra scelta che considerarlo con serietà."


"...Perché?"


"Perché la natura e il cuore di una persona sono imprevedibili." Disse piano la donna.


"...La natura di una persona? Il cuore? Non capisco."


"Sei ancora giovane, naturalmente non capisci." Shen Xi si guardò la pancia. La gentilezza e l'amore nel suo sguardo erano così meravigliosi da sconvolgere il mondo. "Sarò libera tra altri otto anni. Quando accadrà, potrò farti nascere. Quando succederà, ricompenserò la tua pazienza con ogni cosa splendida di questo mondo, quindi per favore aspetta altri otto anni, va bene?"


"Mn! Ascolterò mia madre e apprenderò tutta le conoscenze che vuoi insegnarmi prima di nascere."
                                


                                



