---
title: Capitolo 1378 – Il Mondo del Manuale
pubDate: 2025-02-27T08:14:48.788Z
tags:
    - atg
---


<h3 style="text-align: center;">*Ding ding* <em><strong>OFFERTA DI NATALE!</strong> Dal 24 dicembre al 7 gennaio, ogni 20 euro faremo un capitolo in più (per un totale di tre)!
Per donazioni, cliccare sul link: <a href="https://www.paypal.me/AlbertoMaggi" target="_blank" rel="noopener noreferrer">https://www.paypal.me/AlbertoMaggi</a></em></h3>
<p style="text-align: center;"><em>Per più informazioni sulla serie, cliccare su: <a href="https://www.novelleleggere.com/category/against-the-gods/" target="_blank" rel="noopener noreferrer">https://www.novelleleggere.com/category/against-the-gods/</a></em></p>
<p style="text-align: center;">---</p>
<em>Capitolo sponsorizzato!
1 capitoli in coda (Federico), 0/10,
-Schadenfreude</em>


continente del Cielo Misterioso, clan della Nuvola Vagante.


Xiao Lie era una persona nostalgica ed era abituato a rimanere nella famiglia Xiao. Yun Che sarebbe andato a trovarlo ogni tanto e sarebbe rimasto lì un po' di giorni.


Il suo piccolo cortile, conteneva innumerevoli ricordi per lui e Xiao Lingxi. Le sue esperienze nel Regno degli Dei sembravano già distanti per lui, ma gli anni che aveva trascorso con lei erano ancora vividi nella sua mente come se fossero accaduti ieri.


Su Ling'er stava servendo Yun Che e, una volta che lui finì il suo bagno medicinale, la giovane disse con gentilezza mentre lo rivestiva: "Il maestro ha detto che le tue Vene Misteriose sono davvero strane e sono completamente diverse da quelle di una persona normale. Questo significa anche che non potremo usare metodi normali per ripararle.
Durante questo periodo di tempo ha consultato molti libri di medicina, ma non è riuscito a trovare nulla. Ma non c'è bisogno di preoccuparsi troppo. Il maestro dice spesso che non esistono malattie incurabili, è solo che non abbiamo ancora scoperto un modo per guarirle."


Yun Che scosse la testa e disse sorridendo: "Digli che non mi disturba davvero e che non deve sforzarsi così tanto per provare ad aiutarmi."


Su Ling'er sorrise lievemente, "Capisci il temperamento del maestro, vero? Adora la medicina alla follia, così, quando incontra un caso raro che è difficile da risolvere, attirerà solo di più la sua attenzione. Non devi nemmeno essere così pessimista, il maestro è così potente, quindi forse... No, sicuramente troverà un modo."


"Mn, hai ragione." Yun Che annuì, ma non si spiegò. Era ben consapevole che qualcosa di straordinario come le Vene Misteriose del Dio Malvagio non potevano essere risvegliate normalmente.


Le mani di Su Ling'er rimasero sul suo petto anche dopo che lo aveva aiutato a sistemare i suoi vestiti. Poi alzò lievemente il viso per guardare direttamente Yun Che, i suoi occhi divennero ancora più velati e tristi. Il suo corpo delicato si sporse in avanti e il suo seno morbido si appoggiò a lui.


"Il fatto che sei qui accanto a me, sano e salvo... è davvero bellissimo." Chiuse gli occhi mentre diceva piano: "Prima ho avuto proprio paura."


Yun Che la abbracciò e disse con tono di scusa: "So che dovete esservi preoccupati tutti durante i quattro anni che ero nel Regno degli Dei."


"Non lo sapevi, ma..." Su Ling'er scosse la testa mentre stava tra le sue braccia, "Il giorno in cui te ne sei andato, la sorellona Lingxi è svenuta per un po' e dopo sarebbe mancata di nuovo ogni tanto. A volte accade una volta al mese, altre volte una volta ogni qualche giorno."


"...Cosa?" Yun Che aggrottò le sopracciglia. "Lingxi, lei... perché nessuno me l'ha detto?"


Su Ling'er confortò Yun Che sfregandogli gentilmente il petto mentre sorrideva: "Temeva che ti saresti preoccupato, così non ci ha permesso di dirtelo. Inoltre, da quando sei tornato, non è più svenuta, ed è solo per questo che ho osato menzionarlo ora."


Yun Che: "..."


"Chiaramente era fin troppo preoccupata per te. Inoltre, ogni volta che sveniva, avrebbe avuto un incubo... Lo stesso, e ogni volta si sarebbe svegliata di colpo a causa della paura."


"Che incubo?" Chiese Yun Che.


"Ha detto di averti sognato ricoperto di sangue in un mondo pieno di stelle e che eri cosparso di ferite... alla fine sei stato ridotto in cenere in una massa di fiamme scarlatte." Disse piano Su Ling'er. Yun Che era sano e salvo di fronte a lei, quindi era naturale che potesse descrivere con calma quelle scene che non aveva nemmeno osato immaginare prima.


Yun Che ne fu davvero scioccato.


"In quel periodo di tempo aveva proprio paura. Anche se ho continuato a confortarla dicendole che i suoi sogni non erano veri, anche io ero davvero spaventata."


"..." Yun Che non rispose se non dopo molto tempo. Se la giovane avesse alzato la testa in quel momento, avrebbe scoperto la sua faccia sbalordita. Fu solo dopo molto tempo che si riprese un po' e disse con un sorriso: "Naturalmente sono solo sogni. Non preoccupatevi, vi assicuro che mi comporterò bene d'ora in avanti. Non dovrete più preoccuparvi di me."


<em>Pieno di stelle...</em>


Ricoperto di sangue...


Cosparso di ferite...


Fiamme scarlatte...


Ridotto in cenere...


Una coincidenza... Era sicuramente una coincidenza!


"Dov'è Lingxi?" Chiese quasi istintivamente.


Su Ling'er si separò da lui, una luce provocante brillò nei suoi splendidi occhi: "Le ho appena chiesto di aiutarmi a darti un bagno medicinale, ma è scappata via... Ancora prima che partissi per il Regno degli Dei, nonno Xiao ha già riconosciuto il vostro rapporto, eppure non l'hai toccata, nemmeno adesso. Non è una cosa da te, sai."


"..." L'espressione di Yun Che divenne un po' imbarazzata e disse: "Lingxi e io siamo cresciuti insieme, così siamo fin troppo familiari l'uno con l'altro... non è facile."


"Umpf, sei così protettivo nei suoi confronti, ma sei così cattivo con noi altre," Su Ling'er si imbronciò fingendo di essere arrabbiata. "Non può essere che tu tema... che nonno Xiao ti rimproveri, vero?"


"..." Yun Che annuì e lo ammise: "C'è anche questo."


"Pffft, ehh..." Disse con un sorriso Su Ling'er. "Ora nonno Xiao è occupato a giocare con Yongan ogni giorno, non ha tempo di preoccuparsi di te. Per quello che ne sai, potrebbe stare aspettando con impazienza che la sorellona Lingxi dia alla luce un nipote per lui."


I suoi occhi brillarono all'improvviso: "Vuoi che ti prepari qualche medicina?"


"No, no, no, no." Yun Che scosse le mani, agitato: "Lo farò da solo, da solo."


Dopo essere uscito dal cortile, Yun Che aggrottò le sopracciglia mentre rifletteva.


Quel sogno...


L'incubo era iniziato dal giorno in cui era partito per il Regno degli Dei. Questo significava che era iniziato quattro anni fa e aveva continuato a sognarlo per quattro anni. Sveniva ogni volta e anche Su Ling'er non poteva capire il motivo del suo mancamento. Inoltre...


Sorprendentemente descriveva accuratamente il luogo e la modalità in cui era morto... aveva perfino descritto il nirvana infuocato che era avvenuto dopo la sua morte!


Gli sembrava proprio strano.


Ma era la persona che comprendeva di più Xiao Lingxi in questo mondo. L'aveva accompagnata fin dalla sua nascita ed erano cresciuti insieme. La sua personalità e il suo temperamento erano puri e deboli, il suo talento nella via del mistero era nella media e i sentimenti che provavano l'uno per l'altro erano impossibili da cancellare.


Non c'era altra spiegazione se non che fosse una totale coincidenza.


Tuttavia, se avesse dovuto pensare a qualcosa di insolito...


In quel momento si fermò e all'improvviso pensò a quel pezzo di giada nero che aveva recuperato dal corpo del Sovrano Diabolico Moon Slaughter.


Allora, sia lui che Jasmine non erano riusciti ad attivarlo, non importava quale potere provassero ad usare. Eppure avrebbe reagito in modo strano ogni volta che Xiao Lingxi vi si avvicinava, facendo apparire delle parole bizzarre a mezz'aria.


Yun Che non aveva capito affatto quelle parole, eppure Xiao Lingxi era riuscita a leggerle tutte...


Ciò che era ancora più bizzarro era che lei stessa non sapeva perché, nemmeno lei aveva mai visto parole del genere, eppure poteva comprenderle naturalmente.


Lo aveva chiamato Manuale della Sfida alle Leggi Naturali e aveva tradotto ogni parola per lui... Sembravano qualche sorta di scrittura o qualche tipo di formula profound. Inoltre si erano troncate all'improvviso alla fine, quindi era chiaro che non era completo.


Aveva dato una spiegazione a Lingxi allora. Era possibile che quel pezzo di giada nero avesse una fortissima energia spirituale che era compatibile con la sua aura, così si era attivato e aveva formato una connessione spirituale con lei, permettendole di riconoscere quelle parole... Tuttavia, l'aveva detto solo per confortare Xiao Lingxi, attenuando la paura che aveva provato allora perché non sapeva cosa stava accadendo. Allo stesso tempo lo aveva detto anche per sé stesso... Eppure era una spiegazione così forzata che nemmeno lui riusciva a convincersene.


Ma a parte questo, non poteva pensare a nessun'altra eventualità.


Mentre ci pensava, le scritture che Xiao Lingxi aveva tradotto e che lui aveva memorizzato, fluttuarono nella sua mente:


"Quando l'universo primordiale è nato, l'inizio del Caos Primordiale, non c'era ordine nell'universo, nessuna separazione tra la luce e l'oscurità. La legge celeste era ciò che teneva insieme il potere origin dell'universo..."


In quel momento, i passi di Yun Che si fermarono all'improvviso.


Da un certo momento in avanti, le scritture del Manuale della Sfida alle Leggi Naturali che era apparso nella sua mente aveva iniziato a risuonare nella sua mente con forza, come un forte scampanio...


"Desolato all'inizio, sconfinato dopo cento ere e alla fine è fiorito dopo miriadi di millenni. Le stelle hanno formato l'universo, il cielo caduto ha formato i regni. Tutto ciò che era straordinario era in opposizione, tutta la prosperità era una mera illusione..."


Ogni parola risuonava nel suo mare spirituale e nella sua anima, che erano precipitati in una verità sconfinata che proveniva da un'era distante...


"La santità e la decadenza; ogni desiderio si annulla. L'ira, l'invidia, la lussuria, l'avidità, la pigrizia sono peccati... La fine di ogni creatura, dimora di tutta la creazione."


Lo sguardo di Yun Che divenne vacuo mentre il mondo davanti a sé si sfocò sempre di più fino a scomparire completamente. La sua visuale si tinse completamente di bianco, per poi sprofondare in un'oscurità sconfinata...


Rimanevano solo le parole del manuale, parole che stavano risuonando con fragore nel suo spirito.


La porta dietro di lui si aprì e Xiao Lingxi, vestita tutta di verde, camminò piano. Vedendo Yun Che, alzò le sopracciglia: "Piccolo Che, perché sei da solo, dov'è Ling'er?"


Tuttavia non ricevette nessuna risposta da lui. Yun Che era a pochi passi di fronte a lei, eppure non aveva mostrato nessuna reazione quando era apparsa. Stava fissando in avanti con uno sguardo perso nel vuoto.


"Eh?" Xiao Lingxi emise un gridolino sorpreso. Pensava che Yun Che la stesse prendendo in giro, così saltò in avanti e lo picchiettò lievemente: "Piccolo Che... AH!"


Yun Che non aveva reagito, invece era semplicemente caduto all'indietro come un tronco di legno.


Gridò allarmata mentre si precipitava a sostenerlo: "Piccolo Che? Cos'hai? Piccolo Che!"


Urlò più e più volte, ma Yun Che rimase stordito. Non reagì e il suo sguardo continuò ad essere spento. Sembrava avesse perso il suo spirito.


Xiao Lingxi fu colta dal panico, ma in quel momento Feng Xian'er discese dal cielo come un lampo. Lo sostenne insieme a lei mentre diceva: "Giovane maestro... giovane maestro, cos'hai?!"


"Ling'er... sbrigati e chiama Ling'er!" Disse con tono ansioso Lingxi.


La famiglia Xiao non era così grande, così Su Ling'er era molto vicina a dove si trovavano. Naturalmente aveva sentito le grida di Xiao Lingxi e si era già affrettata a raggiungerli, non c'era bisogno che Feng Xian'er la chiamasse.


Dopo che fecero rialzare Yun Che, Su Ling'er diede un colpetto sul petto di Yun Che. l'Energia Misteriosa circolò per tutto il suo corpo, ma non trovò nulla di anormale. Dopo aver ponderato per un po', tirò fuori una giada di trasmissione del suono e amndò un messaggio a Feng Xue'er: "Sorella Xue'er, presto, vieni velocemente nella dimora della famiglia Xiao, c'è qualcosa di strano nel fratellone Yun Che."


Dopo pochi secondi, Feng Xue'er apparì con un bagliore di luce rossa, proprio di fronte a Yun Che.


Dopo aver esaminato le condizioni di Yun Che per un po', Feng Xue'er rimase un po' a bocca aperta e mostrò un'espressione perplessa. Diede un'occhiata a Xiao lingxi e l'una vide l'espressione incredula dell'altra.


"Cosa sta succedendo al piccolo Che? Cosa sta succedendo?" Disse con tono ansioso la ragazza, le lacrime le stavano velando lo sguardo.


"Il fratellone Yun... Sembra essere entrato in uno stato di illuminazione." Disse con un po' di esitazione Feng Xue'er.


"Ah?" Xiao Lingxi rimase sbalordita.


"Illuminazione?" Anche Feng Xian ne fu stupita: "Ma il giovane maestro non ha più forza misteriosa e le sue Vene Misteriose sono... quindi come può entrare in uno stato di illuminazione?"


"In effetti è straordinario." Disse Su Ling'er aggrottando le sopracciglia. "Tuttavia in effetti è entrato in uno stato che si vede più comunemente nella via del mistero..."


Dopo aver finito di parlare, guardò Xiao Lingxi con fare consolatorio: "Anche se è un po' strano, non importa quali sono le sue condizioni, è tutto completamente normale. Quindi non c'è bisogno di preoccuparsi, devo solo aspettare che si svegli e andrà tutto bene."


Uno stato di illuminazione non poteva essere indotto, ma solo entrarci per caso. Tuttavia senza forza misteriosa, né Vene Misteriose, non poteva coltivare, quindi come ci era riuscito?


Tuttavia al momento Yun Che era proprio in uno stato di illuminazione... Inoltre erano davvero una condizione incredibilmente bizzarra.
                                


                                



