---
title: Capitolo 1381 – Calamità Nuvola Azzurra
pubDate: 2025-02-27T08:14:48.789Z
tags:
    - atg
---


<em><strong>Capitolo Sponsorizzato! Grazie mille Federico! 15 in coda, 4/10 donazione</strong></em>


<em><strong>-Alstor</strong></em>






Su Ling’er aprì delicatamente la porta della stanza. Xiao Lingxi era seduta sul grande letto, tenendo per gli angoli una coperta. Era sprofondata in una cupa tristezza… accanto a lei, c’erano i piccoli vestiti che Yun Che le aveva sfilato e aveva gettato intorno.


Quando vide Su Ling’er, si rannicchiò leggermente indietro, sotto la coperta… ma non ebbe nessun’altra reazione. Tuttavia, il suo sguardo stava diventando sempre più spento e desolato.


“Sorellona Lingxi.” Su Ling’er si sedette sul bordo del letto. Mentre guardava Xiao Lingxi, il cui corpo di giada era ancora semi esposto, nei suoi occhi comparve un sincero bagliore di stupore e ammirazione. Le curve di Xiao Lingxi erano a dir poco perfette e la sua pelle era candida come la porcellana, tanto da far provare persino a Su Ling’er la forte tentazione di distendere una mano e sfiorarla.


Era convinta che qualsiasi uomo avesse visto quel corpo di giada così perfetto si sarebbe trasformato in una belva feroce e senza cervello.


Figurarsi Yun Che…


Le parole di Su Ling’er non ricevettero risposta da Xiao Lingxi. Quest’ultima abbassò lo sguardo, poi appoggiò il volto contro le ginocchia e all’improvviso disse, quasi sussurrando: “Ling’er, credi che lui… per me provi solo… amore familiare?”


Su Ling’er non le chiese il perché di quella domanda. Al contrario, rispose senza la minima esitazione: “Nessuno di noi può saperlo con certezza. Infatti, voi due siete gli unici a poterlo percepire in maniera sincera e diretta, quindi tu dovresti sapere meglio di chiunque alto se ciò che lui prova per te è amore familiare o amore fra uomo e donna.”


Xiao Lingxi: “…”


“L’unica cosa che so con certezza è che, ogni volta che ti guarda, i suoi occhi si riempiono di affetto e adorazione… sembra quasi desiderare di poterti donare tutto ciò che c’è di bello al mondo.”


Le parole di Su Ling’er fecero scomparire gradualmente la cupa tristezza negli occhi di Xiao Lingxi, che venne sostituita da un velo lucido. Sollevò lentamente lo sguardo, e disse: “Ma allora… perché lui…”


Xiao Lingxi non riuscì a finire la frase, ma Su Ling’er sapeva cosa voleva dire. Si limitò a sorriderle affettuosamente e avvicinò le labbra al suo orecchio, poi le sussurrò qualcosa.


“Ah?” Xiao Lingxi si lasciò sfuggire un gridolino e spalancò la bocca.


“Era questo il vero motivo.” Spiegò Su Ling’er, coprendosi le labbra con una mano: “Non è che il Fratellone Yun Che non ti vuole, ed è ancor meno colpa tua. In realtà, è un problema suo.”


“Ma… ma…” Xiao Lingxi era paonazza, ma quel colorito la rendeva ancora più bella e affascinante.


“Sai perché gli è successa una cosa del genere?” le spiegò Su Ling’er, con un sorrisetto: “Una cosa del genere succede agli uomini solo quando sono troppo nervosi. In altre parole, non è che non ti vuole, al contrario, il problema è che ti ama e adora troppo, o forse desidera troppo fare l’amore con te. Di conseguenza, in quel momento era troppo nervoso… non hai idea di quanto era frustrato quando è corso fuori, un attimo fa, mi ha persino detto di non avere più il coraggio di guardarti in faccia, heh heh.”


Xiao Lingxi era una tabula rasa in quanto a faccende tra uomini e donne, ma Su Ling’er era un’esperta di medicina, quindi ovviamente non mise in dubbio nessuna delle sue parole. Così, la tristezza e la rassegnazione nel suo cuore svanirono subito, trasformandosi rapidamente in imbarazzo e timidezza. Sollevò la coperta fino a coprirsi il volto, e la sua voce divenne squillante come il cinguettio degli uccelli: “Oooh… ho fatto un’altra figuraccia con te…”


Quando vide che Xiao Lingxi era tornata quella di sempre, Su Ling’er tirò un piccolo sospiro di sollievo. Dopodiché, strappò la coperta dalle mani di Xiao Lingxi e si tuffò sotto di essa, palpando senza ritegno il suo soffice e affascinante corpo di giada: “Se vuoi davvero che il Fratellone Yun Che ti mangi tutta, devi prendere un po’ di più l’iniziativa… vuoi che ti insegni qualcosina?”


Xiao Lingxi gridò, sorpresa, ma non oppose alcuna resistenza né obiettò. Al contrario, accettò a voce incredibilmente bassa.


……………


Il giorno seguente, Yun Che si alzò di mattina presto, riposato e ottimista.


Trascinò Xiao Lingxi ad una gita in barca sul più stupendo di tutti i laghi dell’Regno Demoniaco Illusorio. Arrivò persino ad ordinare a Feng Xian’er di stare sempre ad almeno cinque chilometri di distanza da loro. Quel giorno, l’intero lago era solamente loro.


La superficie dell’acqua si increspava delicatamente, mentre la piccola barca vi scivolava sopra. Xiao Lingxi rimase fra le braccia di Yun Che, senza lasciarle per neppure un istante… in effetti, non avrebbe voluto lasciare il suo abbraccio per il resto della vita.


Dopo che il tramonto ebbe dipinto il cielo, la notte scese rapidamente. Ritornarono nel Clan Xiao, in camera di Yun Che, e Xiao Lingxi restò per tutto il tempo nel suo stretto abbraccio. Chiuse i suoi meravigliosi occhi, la tonalità rosa assunta dal suo viso era più affascinante delle stelle.


Yun Che la appoggiò delicatamente sul letto e la fece sdraiare. Lei si lasciò spogliare senza fare nulla, lasciando che le dita di lui scivolassero liberamente sul suo perfetto corpo di giada e persino fino a…


Ben presto, la porta chiusa della stanza si spalancò di colpo e Yun Che ne uscì da solo. Si sedette su un masso nel cortile, così scuro in volto da far sembrare che avesse mangiato del letame.


Quei due giorni non erano stati un incidente o una conclusione, erano solo l’inizio!


Inizialmente, si era chiesto se il problema fosse il luogo dove si trovavano. Dopotutto, il Clan Xiao era il luogo in cui erano cresciuti entrambi, che per loro era molto speciale. Di conseguenza, portò senza pudore Xiao Lingxi in molti altri posti… nella tenuta della Famiglia Yun, in cima a una montagna, sulla riva di un lago, nelle stanze di uno dei Palazzi Imperiali… alla fine, ci provarono persino a Asgard Nuvola Gelida…


Ma non importava quanto la situazione si facesse spinta e sensuale, non importava quanto le fiamme del desiderio ardessero in lui, al punto da farlo sentire come se il suo cuore stesse per scoppiare… all’ultimo momento, falliva sempre.


Ogni singola volta.


Per di più, aveva questo problema solo con Xiao Lingxi, non gli succedeva assolutamente mai con nessuna delle altre.


Per risolvere il problema, Su Ling’er escogitò persino un piano decisamente malato… drogò di nascosto Yun Che con un afrodisiaco… uno molto potente, per di più.


Con quella sostanza nelle vene, anche se davvero ci fosse stata una sorta di barriera mentale, l’avrebbe sicuramente ignorata.


Mentre l’afrodisiaco scorreva dentro di lui, Yun Che si sentì ardere e divenne immediatamente una belva eccitata… ma anche dopo aver passato quasi mezza giornata a tormentare Xiao Lingxi e giocare col suo corpo, all’ultimo momento non riuscì semplicemente a concludere! Quella scena lasciò assolutamente senza parole Su Ling’er; non capiva cosa stesse accadendo.


Alla fine, si lasciò trascinare in mezzo a loro due, e Yun Che la tormentò e profanò così tanto che lei dovette camminare con attenzione per parecchi giorni.


Dopodiché, Su Ling’er escogitò un altro piano, ancora più malato del primo… lei e Xiao Lingxi si sedettero sullo stesso letto, di fronte a Yun Che.


Il risultato fu che, davanti a Xiao Lingxi, ci riusciva così normalmente da non riuscire a trattenersi, ma non appena si voltava verso Xiao Lingxi, gli si ammosciava all’istante.


Su Ling’er aveva completamente esaurito le idee… quella non era più una questione che si poteva spiegare con la medicina.


Sembrava davvero che fosse stato maledetto!


“Piccolo Che, va bene così.”


Dopo l’ennesimo tentativo fallito, Yun Che si sedette sul lato del letto con un’espressione rassegnata. Xiao Lingxi lo abbracciò dolcemente da dietro, cercando di confortarlo di nuovo: “Purché io possa stare con te ogni giorno, mi va bene anche così.”


Yun Che annuì con il capo, poi si voltò e la abbraccio, ma… come poteva non essere un problema!? Era un problema gigantesco!?


Cosa diavolo stava succedendo!?


<em>Sarà davvero perché c’è una barriera mentale che mi impedisce di farlo con Lingxi, anche se non me ne sono mai accorto? Ma perché ho, piuttosto, l’impressione che qualcuno mi abbia lanciato una qualche strana maledizione!?</em>


……………………


Col passare del tempo, ben presto passarono più di dieci mesi dal giorno in cui Yun Che era morto ed era tornato sulla Stella Polo Blu.


Nel vasto Regno degli Dei, innumerevoli nuove stelle nascevano ogni anno e, anche se la caduta di una di loro faceva sempre sospirare tutti dal rimpianto, in futuro ne sarebbero sorte ancora di più, così chiunque se ne sarebbe dimenticato rapidamente.


Tuttavia, la stella Yun Che, una stella comparsa dal nulla, era stata fin troppo brillante. Anche se era morto, nessuno poteva dimenticarsi di lui. Dopotutto, aveva posto fine allo storico monopolio dei Reami Superiori sulla Battaglia degli Dei, e aveva persino attirato una Tribolazione di nove stadi, un’impresa così incredibile da restare per sempre negli annali.


Non sapevano che Yun Che era ancora vivo. Tuttavia, non era più la stella che in passato aveva accecato l’universo intero. Al contrario, stava vivendo una vita tranquilla e lussuosa, giorno dopo giorno, accompagnato dai suoi famigliari e da sua figlia, circondato da donne stupende.


Se un abitante del Regno degli Dei l’avesse visto, anche se avessero saputo che era ancora vivo, e anche se avessero saputo che anche quell’uomo si chiamava Yun Che, di sicuro non lo avrebbero mai collegato a quel Yun Che che aveva raggiunto la vetta della Battaglia degli Dei. Non solo aveva perso la sua forza misteriosa, ma non aveva più nemmeno il minimo spirito combattivo, non aveva più un’ambizione disperata, né l’orgoglio che gli aveva permesso di rifiutare d’arrendersi anche a un passo dalla morte, sul Palco degli Dei.


Le orde di Bestie Misteriose nell’Impero Ventoblu stavano diventando sempre più vaste e frequenti, e persino le Bestie Misteriose della Regione del Ghiaccio Estremo stavano iniziando a comportarsi in modo irregolare. Oltre all’Impero Ventoblu, anche le altre nazioni a est del continente avevano cominciato a trovarsi in situazioni simili. E stava accadendo anche nell’Regno Demoniaco Illusorio.


Yun Che ogni tanto ne sentiva parlare, ma non aveva mai indagato a fondo. Il continente del Cielo Misterioso aveva Feng Xue’er, e l’Regno Demoniaco Illusorio la Piccola Imperatrice Demoniaca. Anche se le orde di Bestie Misteriose erano in effetti un fenomeno bizzarro, venivano tenute facilmente sotto controllo… lui, nelle sue condizioni, si limitava a vivere la vita di un qualsiasi Giovane Maestro licenzioso e spensierato, quindi non doveva preoccuparsene.


Sul terzo continente della Stella Polo Blu.


L’continente Nuvola Azzurra.


Quella era stata la terra di Yun Che, nella sua vita precedente. Dopo che aveva trovato Su Ling’er e aveva riportato nell’Regno Demoniaco Illusorio lei, i suoi genitori e Yun Gu, non aveva più messo piede in quel luogo.


Ma se adesso avesse visitato quel continente, di sicuro sarebbe rimasto totalmente scioccato.


Perché era ormai diventato un mondo flagellato da una calamità.


“ROOOOOOOOOAR –––––––––”


“AHWOOOOO––––––”


I ruggiti e gli ululati feroci di varie belve riecheggiavano da ogni parte. Come se non bastasse, il rumore di esplosioni di Energia Misteriosa e di terra spezzata risuonavano sfrenatamente dappertutto.


Non in un solo posto, né in una sola regione, quella scena si sarebbe vista… ovunque, nell’intero continente!


Gli umani e le Bestie Misteriose erano le due razze più numerose dell’continente Nuvola Azzurra. Gli umani avevano i loro territori, ed entravano in quelli delle Bestie Misteriose solo quando dovevano allenarsi o acquisire esperienza. Per di più, in confronto agli umani, le Bestie Misteriose avevano territori e confini ancora più precisi. Di conseguenza, raramente ne uscivano, e sempre per attaccare e respingere gli umani che li violavano.


Tuttavia, quella legge naturale che vigeva da tempo immemore nell’continente Nuvola Azzurra, sembrava completamente scomparsa.


In tutte le regioni di tutte le Nazioni, non importava se prima fossero state pacifiche o violente e feroci, tutte le Bestie Misteriose uscivano in branco dai loro territori e attaccavano ogni essere vivente che vedevano. Ma ancora più terrificante era il fatto che le Bestie Misteriose più potenti, che di solito facevano la tana in vari luoghi desolati, che di solito restavano nascoste, erano a loro volta uscite dai loro territori, e facevano piovere calamità terrificanti sulle terre degli umani.


In confronto alle orde di Bestie Misteriose su piccola scala del continente del Cielo Misterioso e dell’Regno Demoniaco Illusorio, l’continente Nuvola Azzurra era stato ormai da tempo devastato dalla calamità. Ogni giorno, innumerevoli persone morivano sotto agli artigli di Bestie Misteriose impazzite. Ogni giorno, innumerevoli città venivano distrutte e ridotte in macerie.


Solo che nessuno riusciva a capire da cosa fosse nata quella calamità, né se e come si sarebbe conclusa.


Quel giorno, una strana arca misteriosa comparve nel cielo dell’continente Nuvola Azzurra.


Dopo che l’Arca si fu fermata, quattro umani comparvero sotto di essa, e osservarono il continente in preda al caos.


Quel gruppo era formato da tre uomini e una donna. Il capo era un uomo che sembrava di mezza età, dall’espressione fredda e razionale, che rilasciava un’aura più potente di quanto quel mondo potesse immaginare.


Gli altri tre sembravano giovani. L’uomo sulla sinistra era alto e muscoloso, dalla sua espressione sembrava spietato e crudele. Quello sulla destra era l’esatto contrario, magro e fragile, dal volto bello ed elegante, a tratti quasi effeminato. Il suo sguardo calmo conteneva un debole e terrificante bagliore glaciale.


La ragazza al centro era graziosa e slanciata. Il suo volto era bello come un fiore di ciliegio, e aveva un’aria seducente. Sembrava estremamente sicura e consapevole della sua bellezza, dato che indossava abiti molto succinti. Le sue braccia e le sue spalle erano esposte, e le sue due lunghe, candide gambe erano quasi interamente scoperte. Continuava a guardarsi intorno, con di tanto in tanto uno sguardo seducente che sembrava quasi innato.


“Aiyah, questo piccolo pianeta sembra in un mare di guai.” La ragazza, civettuola, guardò ciò che stava accadendo più in basso, il suo tono vellutato era pieno di compassione.


“A quanto pare c’è qualcosa di decisamente sbagliato nelle Bestie Misteriose di questo luogo.” Commentò in tono grave l’uomo muscoloso. Non aveva neppure bisogno di guardare verso il basso. Con la sua forza misteriosa divina, poteva facilmente esaminare un’area incredibilmente ampia su quel piano d’esistenza che poteva essere descritto solo come “inferiore” ai suoi occhi, perciò gli era più che evidente l’anomalia nelle auree di quelle Bestie Misteriose. Sollevò lo sguardo e fissò l’uomo di mezza età di fronte a loro: “Maestro, possibile che…”


“Umpf!” l’uomo alla guida del gruppo inarcò le sopracciglia, con un’espressione sempre più seria e preoccupata: “Che aura diabolica potente. Non ci siamo davvero sbagliati. A quanto pare, stavolta otterremo un importante risultato.”


Le sue parole fecero tremare leggermente i tre giovani alle sue spalle, mentre nei loro occhi compariva uno strano bagliore.
                                


                                



