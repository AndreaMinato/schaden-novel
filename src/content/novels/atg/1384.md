---
title: Capitolo 1384 - Calamità dal Cielo
pubDate: 2025-02-27T08:14:48.789Z
tags:
    - atg
---


<h3 style="text-align: center;">*Ding ding* <em><strong>OFFERTA DI NATALE!</strong> Dal 24 dicembre al 7 gennaio, ogni 20 euro faremo un capitolo in più (per un totale di tre)!
Per donazioni, cliccare sul link: <a href="https://www.paypal.me/AlbertoMaggi" target="_blank" rel="noopener noreferrer">https://www.paypal.me/AlbertoMaggi</a></em></h3>
<p style="text-align: center;"><em>Per più informazioni sulla serie, cliccare su: <a href="https://www.novelleleggere.com/category/against-the-gods/" target="_blank" rel="noopener noreferrer">https://www.novelleleggere.com/category/against-the-gods/</a></em></p>
<p style="text-align: center;">---</p>
<em><strong>Capitolo sponsorizzato, ringraziamo Federico F.!</strong>
13 capitoli in coda (3 Federico F. + 10 Federico S.), 0/10,
-Schadenfreude</em>


Sud del continente del Cielo Misterioso, Mare Meridionale.


La brezza marina era tenue e gentile oggi e una piccola barca andava alla deriva facendo increspare l'acqua dell'oceano sconfinato. Sopra c'erano Yun Che e Yun Wuxin che tenevano ciascuno una canna da pesca in mano quasi nella stessa postura. Due lenze stavano disegnando linee parallele vicino alla superficie dell'acqua.


Data la forza misteriosa di Yun Wuxin, se avesse davvero voluto catturare qualche pesce, avrebbe dovuto solo scagliare un po' di Energia Misteriosa e avrebbe potuto catturarne diecimila al minuto. Tuttavia così uno non avrebbe provato la gioia e la soddisfazione nel prendere un pesce dopo aver aspettato con calma che abboccasse.


Allo stesso tempo, si poteva dire che fosse una forma di allenamento della mente.


Nel cielo distante, Feng Xian'er faceva la guardia ai due. C'era anche Feng Xue'er accanto a lei.


Se uno si fosse chiesto quale fosse la specie più popolosa dell'intera Stella Polo Blu, indubbiamente sarebbe stata quella marina. Dopotutto il novantanove per cento del pianeta era composto d'acqua e la distanza tra i tre continenti era estremamente vasta.


Ma questo significava che ci sarebbero state enormi creature marine così potenti dapoter sconfiggere perfino Feng Xian'er. Anche se queste bestie normalmente erano localizzate nelle profondità dell'oceano e le possibilità di incontrarle erano davvero basse, Feng Xue'er non avrebbe permesso che corressero il minimo pericolo.


Yun Che era seduto con la schiena dritta, i suoi occhi erano lievemente chiusi. Se non fosse per il fatto che la sua lenza stava disegnando un cerchio perfetto nell'aria, chiunque avrebbe pensato che si fosse addormentato.


Accanto a lui, Yun Wuxin gli diede un paio di occhiate furtive. Dopodiché batté gli occhi... Immediatamente l'acqua di fronte a lei iniziò a muoversi leggermente increspandosi in modo anormale.


"Non barare!" Disse all'improvviso Yun Che.


Yun Wuxin ritirò frettolosamente il filo di Energia Misteriosa che aveva usato di nascosto e tirò fuori la lingua. Mormorò senza fiato: "Davvero papà? Stai sempre a lamentarti come un bambino."


"L'hai detto tu che volevi fare una competizione." Disse Yun Che con uno sguardo serio.


"Ma..." Disse con tono scontento Yun Wuxin, "Perché i pesci stanno abboccando alla tua esca? Sono rimasta qui seduta un'ora interna ma non ne ho preso nemmeno uno!"


"Mmmmmmh," Yun Che sogghignò, "naturalmente c'è un trucco."


"Che trucco?" Yun Wuxin posò la canna da pesca e scosse il braccio di suo padre: "Insegnamelo, insegnamelo. Dai, dimmelo."


"Non te lo insegnerò," disse Yun Che inclinando la testa. "È qualcosa di cui ti devi rendere conto da sola. La tua maestra te l'ha già detto sicuramente. Anche pescare è una forma di coltivazione mentale. Così il solo modo per cui tu potrai apprendere qualcosa e beneficiarne è contare su ciò che hai capito."


"Ma è già passato così tanto tempo e non mi è venuto in mente niente... Che ne dici di darmi un piccolo indizio papà? Solo uno piccolo?" Yun Wuxin lo pregò con ansia.


"Non si può fare!"


"Taccagno." Yun Wuxin si imbronciò. "Se papà non me lo dirà, io... dirò a mia madre che ci hai provato con la zia."


Le braccia di Yun Che tremarono e quasi gli cadde la canna da pesca in mare. Disse con tono ansioso: "C-c-cosa, cosa intendi con provarci con tua zia?! Non dire assurdità!"


"Non sto dicendo assurdità!" Yun Wuxin si imbronciò ancora di più: "L'ho visto con i miei occhi. Inoltre ti ho visto molte volte... Non solo con la zia, ma anche con zia Hanxue, zia Hanyue e..."


"Aspetta, aspetta, aspetta, aspetta, aspetta..." Yun Che le impedì di parlare, colto dal panico. Poi però la sua espressione cambiò e disse con tono molto serio: "Xin'er, devi ricordarti che ciò che pensi di stare vedendo non è sempre ciò che sembra. Che ti sia dimenticata che un tempo era il signore del palazzo di Asgard Nuvola Gelida? posso essere ancora considerato tale. Anche se non possiedo più forza misteriosa, la mia comprensione della via del mistero è ancora superiore alla loro. Così, quando do loro dei suggerimenti, inevitabilmente ci sarà del contatto tra me e la persona che sto guidando... è così."


"Ohhhh..." Invece di rispondere, Yunn Wuxin tirò per le lunghe con un'espressione poco convinta. "Io e la maestra lo abbiamo visto molte volte. La maestra ha detto che papà è sempre stato così, quindi non è affatto una sorpresa... Umpf, la maestra non mi mentirebbe."


"!%$£&@..." Le labbra di Yun Che fremettero... Perché Xue'er le aveva detto tutto? <em>Oh, ti assicuro che ti sculaccerò stasera!</em>


Sigh, non avere forza misteriosa era davvero inconveniente. Non poteva nemmeno notare se qualcuno lo stava spiando mentre se la spassava!


"Pffffffftttt..."


In lontananza Feng Xue'er si coprì la bocca ridacchiando. Feng Xian'er si girò verso di lei con uno sguardo sospettoso... A questa distanza naturalmente Feng Xue'er poteva sentire ogni parola che dicevano, mentre Feng Xian'er no.


"Oh, quella Xin'er," Feng Xue'er scosse la testa, ridendo piano mentre mormorava: "Il fratellone Yun mi 'punirà' di nuovo."


"Eh?" Feng Xian'er si insospettì ancora di più: "Punizione?"


"Ah..." Feng Xian'er emise un gridolino per poi scuotere frettolosamente la testa, "Niente, non è niente... stavo solo parlando tra me e me."


Il suo volto era già arrossito e il suo splendido sorriso aveva già incantato Feng Xian'er.


"Papà, la maestra è così potente, in effetti è così potente che tutti dicono che è la più forte al mondo e ogni volta che qualcuno la vede, sarà particolarmente rispettoso. Quindi perché è così ubbidiente con te? Sembra che non obietterà a qualunque cosa tu dica."


Quando sentì questa domanda, Feng Xue'er non poté che sorridere.


"Inutile dirlo. Naturalmente è perché il fascino di tuo papà è estremamente potente."


"...Sei così narcisista!"


"Coff coff... chi ti ha insegnato quella parola?!"


"Naturalmente è stata la mamma!"


"....."


"Papà, tra la mamma e la maestra, chi credi che sia più bella?"


Era molto chiaro che fosse un tipo di domanda che sarebbe finita male, non importava come uno avesse risposto. Come poteva però Yun Che caderci? Invece rispose con voce allegra: "Tu chi credi che sia più bella?"


"Naturalmente la maestra!" Rispose senza la minima esitazione Yun Wuxin.


"Eh... non temi che tua madre ne sarebbe scontenta se ti sentisse?" Chiese con tono preoccupato Yun Che.


"Naturalmente no. Perché mia madre non può sentirmi ora. Ma la maestra ora può farlo, eheheh."


“(_;)”


Feng Xue'er sorrise ancora una volta, sbalordendo di nuovo Feng Xian'er... Ma immediatamente la sua espressione divenne rigida e il suo sguardo si spostò verso sud-est.


Anche Feng Xian'er seguì il suo sguardo. Tuttavia vide solo il mare all'orizzonte.


In quasi in un batter d'occhio, lo sguardo e l'aura di Feng Xian'er cambiarono. Feng Xian'er chiese frettolosamente: "Sorella dea, cosa c'è?"


Feng Xue'er non rispose. Invece la afferrò e in un lampo era arrivata a mezz'aria sopra la piccola barca.


"Ah? Maestra!" Yun Wuxin si rivolse verso l'alto, ma proprio mentre salutò la sua maestra, fu sconvolta dalla sua espressione.


"Andiamocene, dobbiamo andarcene velocemente!" Mentre diceva quelle parole, rilasciò velocemente la sua Energia Misteriosa e la usò per coprire Yun Che e Yun Wuxin.


"Cosa sta succedendo?" Chiese con tono profondo Yun Che. La reazione di Feng Xue'er gli aveva dato un pessimo presentimento... Aveva già il potere della via del divino, quindi non c'era nulla al mondo che avrebbe dovuto farle fare quel tipo di espressione.


La piccola barca esplose. Mentre Feng Xue'er usava con ansia la sua forza misteriosa, li aveva già portati via e stava volando velocemente: "Un'aura incredibilmente potente si sta avvicinando a noi... Oh no!"


L'espressione di Feng Xue'er cambiò di nuovo... L'altra parte non sembrava averli notati all'inizio, ma dopo il rilascio della sua Energia Misteriosa l'aveva percepita all'istante, emanando un'aura in assoluto più forte e tirannica di qualunque altra energia Feng Xue'er avesse mai percepito. La velocità con cui si stava avvicinando sembrò aumentare all'improvviso.


Rip!


Lo spazio nei regni stellari inferiore era semplicemente troppo debole, così chi possedeva forza misteriosa divina poteva attraversarlo facilmente. Mentre lo spazio si squarciava violentemente di fronte a loro, una figura apparì dal nulla, come se si fosse teletrasportata all'istante sul posto.


Una splendida donna dal fisico agile e flessuoso era apparsa di fronte a loro. A causa della sua sicurezza nel suo aspetto, era vestita in modo succinto.


La parola affascinante le si addiceva alla perfezione. Non importava dove andasse, avrebbe attirato immediatamente gli sguardi di molti uomini.


Ma era molto chiaro che oggi avesse trovato la persona sbagliata con cui confrontarsi.


Solo poco tempo fa aveva percepito un'aura divina in questo piano inferiore. Con shock e stupore, si era precipitata a cercarla e aveva incollato la sua attenzione sull'obiettivo. Ma quando vide l'aspetto di Feng Xue'er, spalancò gli occhi per un po'.


In quanto donna che era sempre stata orgogliosa del suo aspetto, per la prima volta nella vita si era sentita così inferiore da provare vergogna a mostrarsi in giro. Inoltre i suoi abiti che sottolineavano le sue curve indubbiamente intensificavano l'umiliazione.


Per ordine del suo maestro, questa ragazza era andata ad esplorare uno dei continenti di questo vasto pianeta, era la Lin Qingrou a cui era stato assegnato il compito di indagare sul continente del Cielo Misterioso!


L'espressione di Feng Xue'er era calma, ma il suo corpo era teso come una corda di violino.


Da quando la sua forza misteriosa era entrata nella via del divino, non aveva mai provato una sensazione di oppressione, ma in quel momento poteva percepire un'aura minacciosa dal corpo di questa donna... Indubbiamente doveva essere più potente di lei.


Anche se non aveva più i suoi poteri, Yun Che capì tutto dalla reazione di Feng Xue'er. Pensò inorridito:


<em>Qualcuno del Regno degli Dei?!


Ma perché un abitante del Regno degli Dei verrebbe qui?!</em>


In confronto al Regno degli Dei, l'aura dei regni inferiori era sottile ed inferiore, e non aiutava minimamente a coltivare. Inoltre era fin troppo torbida che avrebbe perfino abbreviato la durata della vita di un coltivatore. Di conseguenza, i praticanti del mistero del Regno degli Dei non si sarebbero mai degnati di visitare i regni inferiori a meno che non ci fosse un motivo particolare.


Tuttavia, l'unica cosa che poteva indurre a reagire così Feng Xue'er... era forza misteriosa divina!


"Sorella," disse con un sorrisetto Feng Xue'er, il suo tono era dolce e gentile, "dove desidera andare? Poterci incontrare in mezzo a questo mare blu è stato dettato dal fato. Se possiamo aiutarla in qualsiasi modo, non si faccia problemi."


Se Feng Xue'er fosse stata da sola, non avrebbe avuto paura. Ma ora c'erano Yun Che, Yun Wuxin e Feng Xian'er al suo fianco. La sua forza misteriosa proteggeva silenziosamente i tre, ma lei non osò fare mosse improvvise. Poteva solo mantenere un lieve sorriso pregando che l'altra parte non avesse intenzioni ostili.


Forse Lin Qingrou non era ostile all'inizio.


Tuttavia quando una donna era più spaventosa?


Non era quando affrontava le sue nemesi, no. Era quando provava gelosia!


Aveva appena incontrato una ragazza così bella da farla sentire inferiore proprio nei piani inferiori che sdegnava... Nel Regno degli Dei avrebbe potuto solo sopportare questa gelosia, ma qui poteva sfogarla in vari modi.


Sorrise e disse senza fretta con tono languido: "Chi avrebbe pensato che avrei incontrato qualcuno entrato nella via del divino in questo piccolo regno inferiore. È davvero un'occasione rara. Inoltre..."


Scoccò un'occhiata feroce valutando Feng Xue'er ad occhi stretti: "È così splendida. Se il mio maestro la vedesse, sicuramente gli piaceresti molto."


Feng Xue'er aggrottò lievemente le sopracciglia, ma mantenne il suo sorriso: "Deve stare scherzando. Se parliamo di bellezza, come potrei competere con lei?"


Le parole della donna fecero incupire Yun Che: le parole "piccolo regno inferiore" provavano indubbiamente che proveniva dal Regno degli Dei. Inoltre aveva anche menzionato un "maestro"... Che non fosse venuta qui da sola?!


Yun Wuxin poteva capire che c'era qualcosa che non andava dall'atmosfera, così sussurrò piano: "Papà, chi è? È una persona cattiva?" 


Proprio mentre Yun Che stava per rispondere, la ragazza spostò lo sguardo su di lui... In quel momento ebbe un brutto presentimento e cercò di girarsi velocemente.


Tuttavia era già troppo tardi. Lin Qingrou l'aveva visto. Poi la donna spalancò gli occhi e gridò scioccata: "Yun Che?!"
                                


                                



