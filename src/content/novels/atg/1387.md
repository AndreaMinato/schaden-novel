---
title: Capitolo 1387 – La "Scelta Più Semplice"
pubDate: 2025-02-27T08:14:48.790Z
tags:
    - atg
---


<h3 style="text-align: center;">*Ding ding* <em><strong>Inizia l'OFFERTA DI NATALE!</strong> Fino al 7 gennaio, ogni 20 euro faremo un capitolo in più (per un totale di tre)!
Per donazioni, cliccare sul link: <a href="https://www.paypal.me/AlbertoMaggi" target="_blank" rel="noopener noreferrer">https://www.paypal.me/AlbertoMaggi</a></em></h3>
<p style="text-align: center;">---</p>
<em><strong>BUONA VIGILIA DI NATALE A TUTTI!
Capitolo sponsorizzato, ringraziamo Federico F.!</strong>
12 capitoli in coda (2 Federico F. + 10 Federico S.), 0/10,
-Schadenfreude</em>


Il caos primordiale conteneva biliardi di pianeti e di regni stellari, così le possibilità che arrivasse qualche visitatore dal Regno degli Dei era estremamente bassa. Inoltre i coltivatori abituati all'aura esterna non sarebbero stati nemmeno disposti ad entrare nei regni inferiori.


Un raggio rosso sfrecciò verso il basso e coprì Yun Che, proteggendo la sua vena vitale incredibilmente debole al posto dell'Energia Misteriosa di Feng Xian'er. Allo stesso tempo lo Spirito della Fenice capì quanto erano pessime le condizioni di Yun Che. Lo spirito sospirò: "E pensare che questo giorno sarebbe arrivato così presto... Sigh..."


"Lord Divina Fenice, la prego di salvarlo. Sicuramente può salvarlo," pregò più e più volte Feng Xian'er.


"Non posso salvarlo," le parole dello spirito furono una doccia fredda per Feng Xian'er... e Yun Wuxin.


"Il suo corpo è pieno di ferite e i suoi organi interni sono collassati. La sua vena vitale è gravemente danneggiata e tutti i suoi meridiani sono stati troncati... Non riuscirei a salvarlo nemmeno se avessi ancora tutti i miei poteri divini," disse lo spirito della fenice.


Queste parole fecero disperare Feng Xian'er. In un solo istante, Yun Che era stato ferito così gravemente da essere sull'orlo della morte. Normalmente, in questi casi la sua prima reazione sarebbe stata di andare a trovare Su Ling'er. Ma stavolta, le onde d'urto avevano devastato il suo corpo e gli avevano inferto ferite sia interne che esterne. Se non fosse stato per l'Energia Misteriosa di Feng Xian'er, quelle lesioni lo avrebbero ucciso in un istante.


In queste condizioni, la giovane poteva solo pensare allo spirito della fenice. Se nemmeno lui poteva salvarlo...


Tuttavia le parole dello spirito fecero ravvivare lo sguardo spento di Feng Xian'er.


"Anche se io non posso salvarlo, c'è qualcuno che può farlo. È anche la sola al mondo ad avere questa capacità."


La testa di Feng Xian'er scattò verso l'alto gridando con ansia: "Chi? Chi è?!"


"È proprio di fronte a te."


Gli occhi dello spirito della fenice puntarono verso Yun Wuxin. Sotto quella luce scarlatta, si vedeva che gli occhi della bambina erano velati di lacrime. Era chiaro che le gravi ferite di Yun Che l'avevano scioccata e spaventata. Ma quando sentì le parole dello spirito, Yun Wuxin aprì lievemente la bocca.


"Sta parlando di... Wuxin?" Disse con un tono sbalordito Feng Xian'er.


"Il potere che possedeva Yun Che è stato ereditato da un antico Dio della Creazione conosciuto come Dio Malvagio." Lo spirito non nascose nulla. "Il livello del potere divino del Dio Malvagio è talmente alto da essere inimmaginabile per voi due. Dopo che è diventato un invalido, anche il potere divino del Dio Malvagio è andato in ibernazione. In un universo privo di dei, non esiste nessun potere che potrebbe risvegliare un potere divino morto... Eccetto per l'ultima traccia della sua aura divina."


"Tuttavia quell'ultima traccia è dentro il corpo di sua figlia. Cioè il tuo corpo."  Gli occhi della fenice fissarono Yun Wuxin mentre ripeteva lentamente ciò che aveva detto allora a Yun Che.


Feng Xian'er ascoltò con attenzione. Anche se non capiva cos'era un Dio della Creazione o un Dio Malvagio, queste parole le fecero intuire qualcosa: "Che lei... stia dicendo che..."


"Dobbiamo estrarre l'aura divina del Dio Malvagio dalle sue Vene Misteriose e trasferirle nelle Vene Misteriose morte di Yun Che. Forse potrebbe essere la scintilla in un vulcano dormiente e farle risvegliare ancora una volta."


Sembrava che stesse parlando a Feng Xian'er, ma in realtà queste parole erano dirette a Yun Wuxin.


"Così posso salvare papà... in questo modo..."


Feng Xian'er non capiva cosa stava intendendo lo spirito, così era naturale che Yun Wuxin capisse ancora meno. Ma almeno aveva compreso che la voce che proveniva da questo strano paio di occhi le stava dicendo che esisteva un modo per salvare suo padre.


"Durante questo periodo di tempo che hai vissuto con tuo padre, dovresti aver sentito molte leggende riguardo a lui, vero? Allora dovresti sapere quanto era forte un tempo." Lo spirito della Fenice rivolse lo sguardo direttamente verso Yun Wuxin: "Non posso garantire che funzionerà sicuramente, ma se funzionerà, il suo potere verrà ripristinato. inoltre, finché recupererà i suoi poteri, anche se le sue ferite fossero dieci volte peggiori rispetto ad ora, potrebbe riprendersi in breve tempo."


Anche se era confusa, l'ultima frase dello spirito fecero ardere gli occhi di Yun Wuxin. Fece un piccolo passo in avanti e chiese con tono ansioso: "È vero... è vero... salva mio papà... per favore salva mio papà, presto..."


"Quindi sei disposta a rinunciare alla tua aura divina del Dio Malvagio?" Chiese lo spirito della fenice.


Yun Wuxin non sapeva cosa fosse l'aura divina del Dio Malvagio ed era ancora meno consapevole di cosa possedeva. Annuì senza esitazione: "Non so nulla di quest'aura divina, ma finché potrà salvare papà... va bene qualsiasi cosa! Fai presto ti prego, papà sta..."


"Aspetta un minuto!" Gridò all'improvviso Feng Xue'er mentre diceva con un tono preoccupato: "Lord Divina Fenice, se faremo come ha detto ed estraessimo l'aura divina dalle Vene Misteriose di Yun Wuxin, cosa... le accadrà?"


Era certa che lo spirito della fenice avesse detto queste parole anche a Yun Che. Ma era chiaro che Yun Che non aveva accettato, anzi aveva preferito rimanere un invalido piuttosto che farlo. Non aveva nemmeno menzionato a nessuno dell'esistenza di questo metodo.


"Se vogliamo estrarre l'aura divina dal suo corpo, prima dobbiamo disperdere tutta la sua Energia Misteriosa. Di conseguenza, tutta la coltivazione che ha ottenuto fino ad oggi sparirà. inoltre solo una piccolissima parte del suo talento anormale è dovuto alla sua stirpe della fenice, la maggior parte proviene dall'esistenza dell'aura divina del Dio Malvagio. Una volta che la perderà, il suo talento innato diventerà ordinario... È anche possibile che le sue Vene Misteriose rimarranno danneggiate da questa estrazione. In effetti non è impossibile che vengano completamente distrutte."


Lo spirito della fenice non nascose nulla.


"In tal caso, allora potrebbe anche non avere successo... vero?" Chiese con tono stordito Feng Xian'er, sentendosi smarrita.


"C'è il venti per cento di possibilità," rispose lo spirito, pensando che fosse già una percentuale estremamente elevata. "È il solo metodo che mi è venuto in mente. Non ci sono stati precedenti del genere in passato, quindi naturalmente non posso garantire il successo di questo metodo."


"Ma se potessi risvegliare il suo potere divino, dovremmo provare anche se ci fosse una possibilità su un miliardo di riuscirci."


Queste parole le aveva dette perché era lo spirito che aveva ereditato la volontà della vera fenice.


Da quando aveva percepito quell'aura terrificante, aveva iniziato a capire vagamente il motivo per cui il Dio Malvagio aveva lasciato un'eredità completa del genere. Era possibile che non avesse lasciato dietro solo del potere... ma anche speranza.


Era una speranza che non poteva essere spenta e, in quanto erede della volontà della vera fenice, doveva assolutamente proteggere.


"Yun Wuxin," lo sguardo dello spirito della fenice divenne ancora più concentrato: "Hai capito cos'ho detto? Se vuoi salvare tuo padre, perderai tutto il tuo potere. Anche il tuo talento innato scomparirà senza lasciare traccia. Inoltre forse non potrai più riprenderti e le tue Vene Misteriose potrebbero rimanere gravemente danneggiate... Quindi, sei ancora disposta a dare la tua aura divina del Dio Malvagio a tuo padre?"


Avrebbe perso tutto il suo potere, il suo duro lavoro sarebbe svanito nel nulla, il suo talento sarebbe rimasto danneggiato per sempre e avrebbe rischiato di rimanere invalida.


Per una bambina di solo dodici anni, queste parole erano indubbiamente fin troppo crudeli.


Ma... ciò che scioccò Feng Xian'er e lo spirito della fenice fu che Yun Wuxin annuì senza la minima esitazione: "Finché potrò salvare papà, sono disposta a fare qualsiasi cosa."


"No, non puoi! Non puoi!" Feng Xian'er scosse la testa, "Il giovane maestro sicuramente non sarebbe d'accordo! Ti considera come il suo tesoro più prezioso, non accetterebbe sicuramente una cosa del genere... Se ti accadrà qualcosa, lui... anche se potrà recuperare tutto il suo potere, sicuramente vivrà pieno di sensi di colpa per tutto il resto della sua vita... vivrà con un dolore insopportabile... Non puoi... Non puoi..."


Durante questo periodo di tempo aveva accompagnato Yun Che giorno e notte, quindi aveva visto quanto era preziosa Yun Wuxin per lui.


Come avrebbe potuto accettare uno scambio del genere?!


"Allora sei disposta a guardarlo morire?" Disse con un sospiro lo spirito della Fenice: "Inoltre, se non recupererà il suo potere, la persona che lo ha ferito potrebbe portare una calamità ancora più grande su questo mondo. Solo lui, quando avrà recuperato completamente i suoi poteri, potrà debellare questa crisi. Data la mia esperienza e la mia conoscenza, è una scelta obbligata."


":.." Feng Xian'er mostrò un'espressione addolorata. Continuava a scuotere la testa, ma non poteva parlare.


"Zia Xian'er, va bene," Yun Wuxin la confortò. La giovane sollevò confusa la testa per guardare la bambina, ma non vide nessuna traccia di dolore o esitazione nel suo viso. Al contrario, stava mostrando un piccolo e caloroso sorriso: "Papà ha fatto molti giochi con me in cui dovevo fare delle scelte, ma questa scelta è molto più semplice di quelle che ho dovuto fare. Perché... posso vivere senza forza misteriosa, ma sicuramente non posso farlo senza papà."


"Wuxin..." Lo sguardo di Feng Xian'er diventò appannato.


"Inoltre non c'è niente di male nel non avere forza misteriosa," disse con un sorriso allegro Yun Wuxin. "La mamma, la maestra e Xian'er mi proteggeranno, vero? Una volta che papà recupererà i suoi poteri, mi proteggerà ancora di più. Inoltre stavolta potrò proteggere papà, mamma e la maestra... Mi loderanno tutti... WOW! Solo pensandoci mi rende così contenta!"


"..." Le labbra di Feng Xian'er tremarono. Non poteva scegliere... Eppure Yun Wuxin non aveva esitato minimamente.


Gli occhi della fenice si rivolsero verso l'alto e il frammento spirituale dello spirito sentì una profonda commozione... Yun Che avrebbe scelto di rimanere un invalido per sempre piuttosto che danneggiare il talento innato di sua figlia. Yun Wuxin era disposta a rinunciare a tutta la sua forza misteriosa e al suo talento per la speranza di salvare suo padre... Forse da questo punto di vista le emozioni umane erano così meravigliose da essere difficili da comprendere.


"Xian'er," disse lo spirito della fenice, "capisco le tue preoccupazioni. Sopporterò tutto il suo risentimento e il suo odio... Spero solo di poter resistere fino a quel punto."


"Lord Divina Fenice?" Le parole dello spirito fecero sollevare la testa a Feng Xian'er.


Ma non ricevette una risposta. Invece un raggio rosso discese dall'alto e la teletrasportò fuori da questa dimensione.


Luce scarlatta si diffuse a mezz'aria e rimasero solo Yun Wuxin e Yun Che... L'uomo non sapeva che lo spirito della fenice aveva ignorato la sua volontà e aveva consigliato a Yun Wuxin di compiere una scelta che non avrebbe dovuto fare.


"Yun Wuxin," la voce dello spirito parlò con lentezza e solennità: "Ho bisogno della tua piena cooperazione per estrarre la tua aura divina. Finché esiterai, nessuno potrà costringerti a farlo. Così te lo chiederò un'ultima volta..."


"Salva papà..." disse la bambina con ansia senza nemmeno aspettare che lo spirito finisse di parlare. Tuttavia nel suo tono non c'era solo preoccupazione, ma anche una risolutezza che non sarebbe dovuta essere presente in qualcuno di così giovane.


Sollevò il viso, i suoi occhi fissarono dritti quelli della fenice. Lo spirito non vide la minima traccia di scontento o esitazione nel suo sguardo... Poteva solo percepire la sua paura e la sua preoccupazione.


"Va bene..." Rispose lo spirito della Fenice. Una strana luce infuocata brillò nei suoi occhi scarlatti e la sua voce prima severa e potente divenne incredibilmente gentile, "Non dirò più parole inutili. Posso solo usare tutto il resto del mio potere e della mia anima per assicurare che il processo riesca."


"Yun Wuxin, ricorda bene: se verrà un giorno in cui l'oscurità che avvolge l'universo verrà respinta grazie a tuo padre, allora... diventeresti la vera salvatrice di questo universo!"


Dopo che finì di parlare, gli occhi della fenice si ingrandirono e rilasciarono ammassi di fiamme che avvolsero Yun Che e Yun Wuxin.
                                


                                



