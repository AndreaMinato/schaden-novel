---
title: Capitolo 1388 – Miracolo
pubDate: 2025-02-27T08:14:48.790Z
tags:
    - atg
---


<h3 style="text-align: center;">*Ding ding* <em><strong>Inizia l'OFFERTA DI NATALE!</strong> Fino al 7 gennaio, ogni 20 euro faremo un capitolo in più (per un totale di tre)!
Per donazioni, cliccare sul link: <a href="https://www.paypal.me/AlbertoMaggi" target="_blank" rel="noopener noreferrer">https://www.paypal.me/AlbertoMaggi</a></em></h3>
<p style="text-align: center;">---</p>
<em><strong>BUON NATALE A TUTTI e buon miracolo di natale pffff!
Capitolo sponsorizzato, ringraziamo Federico F.!</strong>
11 capitoli in coda (1 Federico F. + 10 Federico S.), 0/10,
-Schadenfreude</em>


Rrrmm!


Crack!!!


L'intensa battaglia nel mare meridionale stava ancora continuando. Lo spazio veniva frantumato e bruciato in continuazione.


Questa era la battaglia più terrificante mai accaduta nella storia del continente del Cielo Misterioso, ancora più spaventosa di quella tra Yun Che e Xuanyuan Wentian. Quando i due avevano lottato, erano solo ad un passo dalla via del divino, ora però si stavano scontrando due coltivatrici al Divine Origin Realm.


Feng Xue'er stava cercando di spostare il conflitto nelle profondità del mare per evitare di danneggiare il continente. Di conseguenza lo scontro si era spostato a diverse migliaia di chilometri verso sud.


Ora che non c'era più nulla a trattenerle, le fiamme divine di Feng Xue'er iniziarono a brillare sempre di più.


Se la arte misteriosa di Lin Qingrou non fosse stato di tipo fuoco, sarebbe stata in vantaggio. Sfortunatamente per lei, il suo fuoco si rimpiccioliva e si dissipava ogni volta che si scontrava con quello di Feng Xue'er. Nonostante possedesse molta più Energia Misteriosa in confronto alla sua nemica, Lin Qingrou era stata surclassata.


Rrrmm!!


Una formazione della fiamma della fenice esplose proprio di fronte al petto di Lin Qingrou, penetrando e bruciando la sua aura protettiva. Lin Qingrou rilasciò un grido orribile per poi cadere di nuovo nel mare bruciando.


Ci mise solo un istante però per riprendersi e ritornare a volare, però ora aveva un aspetto molto più brutto rispetto a prima. Aveva perso più della metà dei suoi capelli e i suoi abiti erano stati bruciati quasi completamente. Anche la sua pelle elastica era ricoperta di bruciature. Se si fosse trovata di fronte ad uno specchio, Lin Qingrou avrebbe urlato per l'orrore.


Dall'altra parte del campo di battaglia, Feng Xue'er stava ansimando pesantemente e c'era un piccolo rivolo di sangue che le scorreva dall'angolo della bocca. A parte questo, era quasi completamente illesa.


Grazie al sangue e all'Ode della Fenice, Feng Xue'er poteva sovrastare l'avversaria nonostante la differenza di due livelli. Lin Qingrou non si sarebbe mai immaginata che sarebbe finita così.


"Aspetta... e vedrai..." Lin Qingrou stava sorridendo sinistramente, "Ho mandato una trasmissione del suono al mio maestro... presto si mostrerà e ti farà a pezzi, pu***na!"


Ruggì e, invece di scappare, caricò di nuovo verso Feng Xue'er come se fosse impazzita.


Dentro la stanza delle prove della fenice.


Yun Wuxin premette le manine contro il petto di Yun Che e lasciò che la sua Energia Misteriosa si dissipasse nel nulla.


La perdita di Energia Misteriosa avrebbe comportato anche una perdita di vitalità, così sentì il corpo sempre più leggero. Alla fine si accasciò piano sul petto di Yun Che.


Yun Wuxin aveva perso tutta la sua coltivazione.


Solo diverse ore fa era avanzata al Stadio Tiranno Misterioso e si stava godendo questo momento di gioia con la sua maestra e i suoi genitori.


Stanca, Yun Wuxin quasi cadde in un sonno profondo sul posto. Tuttavia fece del suo meglio per aprire gli occhi e controllare le condizioni di suo padre.


"Il prossimo passo è di trasferire l'aura divina del Dio Malvagio dalle tue Vene Misteriose a quelle di tuo padre... Rilassati e non resistere. Puoi dormire se desideri," disse lo spirito della fenice con un tono molto basso.


Ma Yun Wuxin scosse leggermente la testa: "Voglio vedere papà che si riprende."


"Va bene," rispose piano lo spirito per poi fare atterrare un raggio rosso sul corpo di Yun Wuxin. La luce era potente, gentile e incredibilmente cauta.


Lo spirito della fenice sapeva di non poter fallire. Non era solo una speranza per Yun Che, ma anche per la sua bambina dal cuore d'oro.


La luce ardente entrò nelle Vene Misteriose vuote di Yun Wuxin e avvolse la debole aura divina del Dio Malvagio. Poi la luce iniziò a spostarsi nelle sue braccia, nei suoi palmi... per poi andare nel corpo di Yun Che.


Quando l'aura divina lasciò il suo corpo, Yun Wuxin si sentì come se qualcuno avesse accoltellato la sua vena vitale. Il suo viso diventò mortalmente pallido e perse l'ultimo briciolo di forza che aveva. Era così debole che non poteva nemmeno sollevare un dito... Tuttavia mantenne con testardaggine gli occhi aperti.


Dopo che l'aura divina entrò nel corpo di Yun Che, lo spirito della fenice la guidò nelle sue Vene Misteriose morte.


Poi diffuse questo potere con cautela e guardò l'aura divina, l'ultimo briciolo di aura divina nell'intero universo, diffondersi nelle sue Vene Misteriose...


E sparire seguite dal silenzio. Un silenzio mortale. Così silenziose che l'atmosfera stava iniziando ad essere un po' fredda e soffocante.


Le Vene Misteriose di Yun Che non avevano reagito affatto. Erano ancora immobili.


Nel frattempo l'aura divina si era dissipata completamente in pochi secondi... Nonostante avesse usato a fondo la sua percezione spirituale, lo Spirito della Fenice non poteva più sentirla.


Le pupille della fenice si contrassero lentamente poco a poco. Non solo, la sua aura era diventata debole e la luce scarlatta nei suoi occhi si era spenta.


L'intero processo era stato silenzioso e lento, e aveva avuto la piena cooperazione di Yun Wuxin,  ma aveva comunque dovuto guidare con molta attenzione l'aura divina, così aveva consumato un'enorme quantità di potere ed energia spirituale.


Inoltre per la fenice, perdere la sua energia era come rinunciare ad anni di vita.


Ma...


Aveva fallito.


L'entrata dell'aura divina non aveva provocato nessuna reazione dalle Vene Misteriose di Yun Che. L'aura divina si era dissipata come se fosse stata rilasciata in un posto qualunque per poi svanire completamente... L'ultima traccia di aura divina del Dio Malvagio era sparita così e naturalmente non c'era modo di restituirla a Yun Wuxin.


Nonostante lo spirito della fenice sapesse che c'erano possibilità di fallire, la delusione e il suo senso di perdita furono molto più pesanti di quanto aveva immaginato... non osava nemmeno guardare negli occhi di Yun Wuxin.


Lo spirito della fenice sapeva di essere stato fin troppo ingenuo. Le Vene Misteriose erano un'esistenza di livello altissimo ed era impossibile che potessero essere risvegliate usando un metodo che poteva usare perfino lui con il suo ultimo briciolo di potere...


Questo non era tutto. Aveva distrutto le speranze di una bambina e la purezza del suo cuore con questo fallimento.


"Papà...?" Chiese piano Yun Wuxin nel silenzio.


"..." Lo spirito non riusciva a trovare la forza di risponderle... ma non aveva scelta. Il suo sospiro triste risuonò nello spazio che si stava oscurando: "Ah... bambina..."


Prima che potesse finire di parlare, una luce verde giada apparì all'improvviso nella stanza... Era un colore che non sarebbe mai dovuto apparire in questo luogo.


Lo spirito della fenice fissò questo bagliore... proveniva dal cuore di Yun Che ed era così caloroso e puro da essere quasi irreale. Lentamente una sfera verde scuro si rivelò alla vista.


"Una sfera di uno... Spirito del Legno?" Mormorò lo spirito della fenice, poile sue pupille tremarono all'improvviso: "Una sfera di uno Spirito del Legno Reale?!"


Lo spirito fissò scioccato la luce che diventò bianca. Era un bagliore incredibilmente puro e sacro. Quando la luce avvolse Yun Che, accadde una scena incredibile. Le fessure orribili nel corpo di Yun Che iniziarono a guarire a vista d'occhio e il processo fu così veloce che perfino lo spirito della fenice non riusciva a credere ai suoi occhi.


"Così... caldo..." Yun Wuxin vedeva solo bianco attorno a sé. Nonostante fosse debole, si sentiva come se fosse sopra ad una nuvola o in un bagno caldo. La luce rimosse anche la sua paura e le sue preoccupazioni.


Le pupille dello spirito si contrassero intensamente. Presto la loro luce scarlatta fu illuminata dal bagliore bianco...


"Questo... questo è..." La sua voce non era mai stata agitata come lo era adesso: "Il Divino Miracolo della Vita... di Lord... Li Suo..."


La luce bianca continuò a brillare. Lo spirito non poteva più percepire l'esistenza, né il potere di Yun Che.


Non solo stava assistendo all'energia della luce che apparteneva solo all'antica Dea della Vita, ma anche ad un vero... miracolo.


Nel frattempo la battaglia nel Mare Meridionale stava ancora continuando. Lin Qingrou chiaramente aveva perso la testa dopo essere stata battuta e il risultato... fu ancora peggiore di prima. Stava perdendo ancora più velocemente e completamente diprima.


Feng Xue'er uccideva molto raramente, ma oggi il suo intento omicida era intenso come non mai. Se non avesse potuto annientare questa donna, ci sarebbero state conseguenze inimmaginabili.


Boom!!


Le fiamme della fenice divorarono di nuovo quelle viola e colpirono Lin Qingrou, scagliandola all'indietro. Feng Xue'er strinse freddamente gli occhi e sparò un raggio verso la sua avversaria. Questa mossa apparteneva all'ottavo stadio del potere dell'Ode della Fenice e condensava l'energia per poi formare un raggio inceneritore.


Puuuu!


L'aura protettiva di Lin Qingrou era stata indebolita di molto e il raggio della fenice trapassò il suo corpo facilmente.


Schizzando sangue a mezz'aria, Lin Qingrou gridò a squarcia gola.


Feng Xue'er si mosse, cercando di finirla una volta per tutte... ma all'improvviso si fermò con un'espressione grave che poi divenne scioccata.


Nel cielo distante, l'enorme profilo di una nave blu apparì all'orizzonte... era un'arca misteriosa e sia la sua velocità che la sua presenza erano inimmaginabili per Feng Xue'er. Tuttavia ciò che la terrorizzò davvero fu la comparsa di tre persone sotto il mezzo.


Erano Lin Qingyu, Lin Qingshan e il loro maestro, Lin Jun.


La comparsa di Lin Qingrou era stata già sconvolgente per questo mondo, ma questi tre nuovi arrivati chiaramente erano molto più forti di lei. Feng Xue'er si sentì come se tre gigantesche montagne incombessero su di lei e la stessero tenendo immobile, rendendole impossibile perfino respirare.


Questo valeva in particolare per l'uomo di mezz'età a capo del gruppo. Feng Xue'er non poteva capire a che livello fosse, ma una cosa era certa... era ancora più grande del mare sotto i suoi piedi.


Non aveva mai visto un esperto del genere.


Che fossero... gli abitanti di quel "mondo"?


Ma perché queste persone sarebbero venute qui una dopo l'altra? Cosa diavolo stava succedendo?!
                                


                                



