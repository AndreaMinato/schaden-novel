---
title: Capitolo 1389 – Odio Straripante
pubDate: 2025-02-27T08:14:48.790Z
tags:
    - atg
---


<h3 style="text-align: center;">*Ding ding* <em><strong>Inizia l'OFFERTA DI NATALE!</strong> Fino al 7 gennaio, ogni 20 euro faremo un capitolo in più (per un totale di tre)!
Per donazioni, cliccare sul link: <a href="https://www.paypal.me/AlbertoMaggi" target="_blank" rel="noopener noreferrer">https://www.paypal.me/AlbertoMaggi</a></em></h3>
<p style="text-align: center;">---</p>
<em><strong>BUON NATALE A TUTTI!
Capitolo sponsorizzato, ringraziamo Federico F.!</strong>
10 capitoli in coda (0 Federico F. + 10 Federico S.), 0/10,
-Schadenfreude</em>


Mentre Feng Xue'er era ammutolita, Lin Qingrou gridò: "Maestro... maestro, finalmente sei qui..."


"..." Feng Xue'er aggrottò di nuovo le sopracciglia.


L'aspetto terrificante di Lin Qingrou colse alla sprovvista tutti e tre i suoi compagni. La donna era così disperata che non si preoccupò di coprirsi, né delle sue ferite e indicò Feng Xue'er: "È lei! È quella pu***na... falla a pezzi... presto, falla a pezzi fratello maggiore Qingshan!"


Sorprendentemente, le sue grida roche non attirarono nessuna attenzione da parte dei tre. Quando Lin Qingrou si girò, notò che tutti, incluso il suo maestro, stavano fissando Feng Xue'er. I loro sguardi... era ovvio che fossero completamente sbalorditi dalla bellezza di Feng Xue'er. In effetti forse non avevano nemmeno sentito il suo grido di prima.


Lin Qingrou strinse i denti e urlò di nuovo: "Maestro!"


Lin Jun si riprese, ma il suo sguardo era ancora fisso su Feng Xue'er. Sorrise: "Non mi aspettavo che questo piccolo pianeta nascondesse così tante piacevoli sorprese. E pensare che qualcuno è riuscito a raggiungere la via del divino in un pianeta così basso e sporco come questo."


Se qualcuno avesse prestato attenzione alle sue mani, avrebbe notato che le sue dita stavano tremando incontrollabilmente.


Il Regno degli Dei possedeva l'aura di più alto livello nell'intero Caos Primordiale. Per questo aveva dato alla luce innumerevoli bellezze incluse le magnifiche Dea Drago. Feng Xue'er era solo una donna di un piano inferiore, ma la sua bellezza aveva stravolto la sua esperienza di diversi millenni... Per lui, questa era una "piacevole sorpresa" ancora più grande del suo insolito potere.


"Perché ha ferito la mia discepola, ragazza?" Chiese con un sorriso Lin Jun. Scoccò un'occhiata a Lin Qingrou, ma niente di più.


Si dice che è meglio non fare confronti per non ferire nessuno. Prima di oggi Lin Qingrou era una splendida donna e gli piaceva averla come compagnia ovunque andasse... ma ora? Era letteralmente orribile di fronte a questa Feng Xue'er.


Feng Xue'er strinse i pugni senza farsi notare. L'aura terrificante dell'uomo di mezz'età indicava che era qualcuno a cui non poteva opporsi. Così sospirò lievemente e si forzò ad usare un tono amichevole: "Signore, non ho nessuna ostilità nei confronti della sua discepola. È la prima volta che ci incontriamo, ma ha attaccato e ferito all'improvviso un membro della mia famiglia!"


"Assurdità! Tu!!" Lin Qingrou provò a rispondere, ma Lin Jun la fermò alzando la mano e continuò sorridendo: "Siamo passati da qui solo per caso e non desideriamo causare guai. Non so perché stavi lottando contro la mia discepola o chi aveva ragione. Francamente sono troppo pigro per occuparmene. Tuttavia è un fatto che tu abbia ferito malamente la mia discepola e, in quanto suo maestro, è solo giusto che richieda una qualche compensazione da te, non pensi?"


"..." Feng Xue'er mostrò uno sguardo gelido e stese il palmo: "Siete proprio maestro e discepola, siete fatti alla stessa maniera! Molto bene... Vuoi una compensazione, vero? Sentiti libero di prenderla se credi di poter affrontare il mio Regno del Dio della Fiamma!"


Il gruppo si irrigidì quando sentì queste parole e, un momento dopo, Feng Xue'er evocò le sue fiamme e fece apparire una fenice dietro di lei, squarciando l'aria con un grido acuto.


"Fi... fiamma della fenice!" Esclamò scioccato Lin Jun mentre cambiava drasticamente la sua espressione.


"C... cosa?!" Queste parole furono più che sufficienti per stordire Lin Qingyu, Lin Qingshan e Lin Qingrou.


Una delle tre fiamme divine dell'Era degli Dei e, aspetto più importante, apparteneva solo al regno del Dio della Fiamma!


"S-sei un membro del Regno del Dio della Fiamma?" L'atteggiamento distante di Lin Jun era svanito completamente. Aveva perfino balbettato un po'.


In quanto coltivatori del fuoco, chi non aveva sentito del Regno del Dio della Fiamma? Senza menzionare che il Regno del Dio della Fiamma era un regno stellare intermedio di alto livello.


Se fosse stata una normale discepola del Regno del Dio della Fiamma, non l'avrebbero dovuta temere così tanto, ma il fatto che potesse accendere le fiamme della Fenice dimostrava che apparteneva alla setta di Realm King. Non potevano provocare qualcuno come lei!


"I-impossibile!" Lin Qingrou spalancò gli occhi. Sembrò capire perché le fiamme di Feng Xue'er erano così spaventose, tuttavia rifiutò di capire la verità e gridò: "Ovviamente è una pu***na dei regni inferiori! Questo è un piccolo pianeta e le persone che la circondavano prima avevano tutti una coltivazione mortale... è impossibile che sia un membro del Regno del Dio della Fiamma."


Lin Jun cambiava espressione costantemente... la sua discepola poteva non riconoscere le fiamme della Fenice, ma lui sì.


Lin Qingyu fece un passo avanti e chiese: "Dici di essere un membro della setta del Regno della Fiamma... qual è il nome del tuo maestro?"


Feng Xue'er rispose freddamente: "L'onorato nome del mio maestro della setta è... Yan Juehai."


La sua risposta fece di nuovo irrigidire le loro espressioni.


Yun Che aveva parlato del Regno degli Dei dopo essere tornato. Nonostante non avesse parlato delle sue esperienze importanti, aveva detto loro dei profound realm divini, della loro struttura elementare e così via.


Feng Xue'er possedeva le fiamme della fenice, quindi naturalmente Lin Jun le aveva chiesto se proveniva dal Regno del Dio della Fiamma.


"Sono venuto qui a vedere il mondo per ordine del mio maestro, ma mi avete interrotto scortesemente." Il tono di Feng Xue'er divenne sempre più freddo e imponente. "Ritiratevi immediatamente e non tornate mai più qui, e posso fingere che la trasgressione di oggi non sia mai accaduta. Altrimenti riferirò tutto al mio maestro! Il mio maestro è famoso per il suo cattivo temperamento e dubito altamente che possiate sopportarne le conseguenze!"


Feng Xue'er un tempo aveva sentito da Yun Che della crudele gerarchia del Regno degli Dei. Un regno stellare inferiore poteva solo guardare dal basso un regno intermedio e strisciare di fronte alla sua presenza. Perciò, un Anziano di un regno stellare inferiore normalmente non avrebbe provocato un discepolo di un regno intermedio nemmeno se fosse stato più vecchio e potente, specialmente se il discepolo proveniva dal setta di un Realm King.


Questo era il motivo per cui aveva alzato la voce.


"O forse potete mettermi a tacere uccidendomi!"


Il sorriso di Feng Xue'er era straordinariamente calmo nonostante la minaccia che stava affrontando... Era chiaro che li stesse informando tacitamente che il suo setta aveva impiantato un cristallo spirituale dentro di lei. Sicuramente sarebbero stati esposti se avessero intrapreso questa procedura.


"Maestro, è... è davvero un membro del Regno del Dio della Fiamma?" Chiese Lin Qingshan. Non solo stava parlando con molta cautela, ma non osò più guardare Feng Xue'er come prima.


Quasi tutti gli abitanti dei regni stellari inferiori aveva l'abitudine di chinare la testa di fronte ad una persona che apparteneva ad un regno stellare intermedio.


"..." Lin Jun non rispose. Il suo colorito era diventato molto pallido.


La fiamma della fenice era la firma della setta della Fenice. Era innegabile per tutto il Regno degli Dei. Inoltre, dopo che Yun Che aveva spinto Luo Changsheng usando il "World Illuminator Red Lotus" nella battaglia degli dei, la reputazione del fuoco della fenice era aumentata in modo astronomico.


Questo era il motivo per cui Lin Jun avrebbe dovuto riflettere bene di fronte ad una discepola principale di un setta di un Realm King. Figuriamoci lui, perfino il suo maestro della setta si sarebbe trovato di fronte allo stesso dilemma. A questo punto, uccidere Feng Xue'er era diventato impossibile. Dopotutto se la setta della Fenice aveva impiantato un cristallo spirituale dentro di lei, i quattro avrebbero destato l'ira della setta della Fenice... o anche dell'intero Regno del Dio della Fiamma.


Ma se l'avessero lasciata andare e avesse deciso di informare la setta delle loro trasgressioni, sarebbero comunque andati incontro ad un tipo diverso di disastro. Non avrebbero più avuto pace per molto tempo.


Perciò, l'alternativa migliore era di scusarsi con lei e cercare di fare ammenda. Avrebbero fatto di tutto per calmare la rabbia di Feng Xue'er, anche se avesse significato fare inchinare Lin Qingrou di fronte alla ragazza.


Questa era la cruda realtà dell'ineguaglianza.


Ma sarebbe davvero successo questo?


Feng Xue'er aveva usato le fiamme della Fenice per fingersi un membro del Regno del Dio della Fiamma ed era un piano molto intelligente. Tuttavia era stata fin troppo ingenua e aveva sottovalutato quanto un umano sarebbe potuto andare in basso.


Lin Jun stava ancora esitando, e Lin Qingshan e Lin Qingrou sembravano assolutamente terrorizzati. Ma Lin Qingyustrinse gli occhi per poi sorridere: "Maestro, da ciò che vedo, nessuno ha provato ad aiutare questa fata, anche se ha lottato con la sorella minore Qingrou per molto tempo. Questo probabilmente significa che è venuta da sola in questo piano inferiore. Inoltre questo pianeta è molto lontano dal Regno del Dio della Fiamma, quindi è impossibile mandare una trasmissione del suono."


Feng Xue'er: "...??"


Il timore nello sguardo di Lin Jun sparì mentre scoccava un'occhiata al suo discepolo: "Quindi?"


"Intendo dire che non oseremmo uccidere qualcuno di così nobile come la nostra fata della fenice naturalmente, ma finiremmo in svantaggio se la lasciassimo andar così. In tal caso... perché non la tiene accanto a lei e tagliamo la sua connessione con il Regno del Dio della Fiamma per sempre. Questo risolverebbe bene il nostro problema, non pensa?"


"In questo modo non provocheremmo l'ira del Regno del Dio della Fiamma, lasciando tracce o... sprecando una bellezza così meravigliosa. Questo è il piano migliore." Spiegò sorridendo Lin Qingyu senza dimenticare di lusingare il suo maestro: "Sono sicuro che il maestro ha già pensato a tutto questo prima di me."


Feng Xue'er si raggelò. Per un momento non poteva credere che i suoi nemici si sarebbero abbassati a tanto. Sorrise gelidamente: "Che sciocchezze! Credete che il mio maestro mi avrebbe lasciato qui da sola considerando la mia attuale coltivazione? Il solo motivo per cui il mio maestro non è intervenuto è perché sono più che capace di affrontare quella donna. Non merita affatto l'ira del mio maestro... Così sfiderete davvero il Regno del Dio della Fiamma! Molto bene... attaccatemi pure! Prego per voi che possiate sopportarne le conseguenze!"


Se fosse stato Yun Che a fare la stessa dichiarazione, sarebbe riuscito ad ingannarli, ma Feng Xue'er era troppo inesperta e non era mai stata una buona attrice. Non avrebbe mai ingannato una vecchia volpe come Lin Jun, così la sua dichiarazione aveva solo peggiorato la sua situazione. Ora l'uomo non aveva più paura e rise fragorosamente per poi dire: "Eheheh, in tal caso allora lo farò!"


"Qingyu, sconfiggila," Lin Jun strinse gli occhi, "Assicurati di non farle del male, hai sentito?"


"Sì maestro."


La risata di Lin Jun calmò ogni loro paura. Lin Qingyu si fece avanti stringendo gli occhi con fare pericoloso e viscido. "Cara fata fenice, non so perché ti abbasseresti a stare in un posto così misero, ma i regni stellari non sono sicuri come pensi. Sfortunatamente per te, sembra che tu abbia capito la lezione troppo tardi."


Feng Xue'er era al terzo livello del Divine Origin Realm e poteva sconfiggere Lin Qingrou grazie alla stirpe della fenice e all'Ode. Tuttavia era impossibile per lei affrontare qualcuno al Divine Soul Realm, figuriamoci uno al Divine Spirit Realm come Lin Jun.


Inoltre Lin Qingyu non era uno sciocco. Nonostante sapesse che Feng Xue'er non poteva opporsi a lui, temeva che possedesse qualche sorta di oggetto o tecnica che l'avrebbe teletrasportata via in un istante, dopotutto era un'abitante di un regno stellare intermedio. Per questo stese il palmo e la mettesse sotto pressione con la sua forza misteriosa al Divine Soul Realm nel secondo in cui finì di parlare.


Il suo potere non ebbe il tempo di avvicinarsi che Feng Xue'er sentì già una pressione incredibile che trascendeva ogni sua esperienza. Il suo corpo si irrigidì. Feng Xue'er si rese conto che non poteva fare nulla contro questo potere.


Ma Feng Xue'er non si arrese. Il suo sguardo bruciò con determinazione, stava per accendere ogni sangue divino della Fenice nel suo corpo...


Una persona era apparsa di fronte a Lin Qingyu all'improvviso.


Un istante dopo il cielo stesso si incupì.


Il mondo era stato avvolto dal silenzio e le onde del mare sparirono. L'intera superficie dell'acqua era spaventosamente calma.


Due dita apparirono attorno al polso di Lin Qingyu e l'Energia Misteriosa che aveva appena scatenato svanì come se fosse stata divorata da un buco nero invisibile. L'aura era svanita nel nulla.


Tutti si ammutolirono mentre si sentivano un milione di volte più pesanti... Anche il tentativo di Feng Xue'er di bruciare il suo sangue divino era stato fermato con la forza. Quando guardò verso l'alto, vide la schiena di una persona che 


"Fratellone... Yun?" Disse piano Feng Xue'er. Non poteva credere ai suoi occhi.


Non poteva non riconoscere la sua schiena, senza menzionare che stava ancora indossando quegli abiti laceri pieni di buchi e macchiati di sangue.


Il suo grido non suscitò nessuna reazione da Yun Che però.


Mentre lo sguardo di Feng Xue'er diventò sempre più velato, la giovane notò il terrore negli sguardi di Lin Jun, Lin Qingrou, Lin Qingshan e Lin Qingyu. Sembrava che un diavolo li avesse presi perla gola.


"Voi... maledetti... INSETTI!!"


La voce bassa e gutturale sembrava provenire dall'inferno stesso. Aveva pronunciato ogni parola con una forza tale da rischiare di rompersi i denti. Nonostante questa fosse la prima volta che si incontrassero, sembrava che Yun Che non potesse nemmeno sopportare di condividere lo stesso cielo con loro. Non sarebbe stato soddisfatto nemmeno se li avesse tormentati per altre dieci vite!
                                


                                



