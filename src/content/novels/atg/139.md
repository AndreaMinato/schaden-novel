---
title: Capitolo 139 - Cos'è la Grande Via
pubDate: 2024-05-28T09:22:06.269Z
tags:
    - atg
---




La stanza della Torre Profound Gathering era molto più grande di quanto Yun Che si aspettasse ed era avvolta da un forte sigillo di Profound Energy. Una volta entrato, si sentì in un mondo completamente differente rispetto a quello all'esterno. L'atmosfera era diversa e la stanza era isolata acusticamente.


Anche l'aria era incredibilmente satura di Profound Energy.


Di fronte a Yun Che tremolò una sagoma rossa e Jasmine apparve lentamente. Si guardò intorno, annuendo man mano: “Non male, questo posto è completamente isolato dal resto del mondo. Non saremo disturbati da nessuno. È un posto eccezionale per coltivare la Profound Strength.”


“Tra tre mesi, ci sarà il tuo duello contro Murong Yi. Se ti affiderai alle tue cinquantaquattro Profound Entrance aperte e alle Profound Vein del Dio Malvagio, allenandoti duramente per aumentare la tua Profound Strength, con l'aiuto dei poteri del Dio Malvagio e delle Fiamme della Fenice potresti essere in grado di battere Murong Yi, ma a malapena. Tuttavia, se in questi tre mesi, oltre a allenare la tua Profound Strength, riuscirai a raggiungere il primo livello di comprensione della Grande Via del Budda, non sarai più in una situazione difficile. Al contrario, otterresti una vittoria schiacciante, che trascenderà i normali livelli di forza!”


“Però la Grande Via del Budda è estremamente difficile da comprendere. Se le tue capacità di comprensione non dovessero essere sufficienti, anche solo capire i fondamenti potrebbe richiedere tantissimo tempo. Persino un genio senza paragoni come mio fratello ha impiegato trentatré giorni per farcela. Di conseguenza raggiungere il primo livello della Grande Via del Budda potrebbe essere arduo, anche se non impossibile per te. Qualche tempo fa, nel Terreno di Prova della Fenice, sei stato in grado di superare i primi livelli dell'[Ode della Fenice] e comprendere direttamente il quinto e il sesto livello. Questa è la prova che le tue capacità di comprensione sono molto grandi.”


Quando Jasmine finì di parlare, giunse le mani dietro la schiena e la sua piccola figura rimase sospesa di fronte a Yun Che. C'era della freddezza nascosta dietro la bellezza del suo viso e il suo tono era come quello di un saggio anziano: “Ora siediti per terra, chiudi gli occhi. Imprimerò nella tua mente la Formula Profound del primo livello della Grande Via del Budda. Dipenderà solo dalla tua comprensione quanto tempo ci metterai a capirla veramente e a intuire il metodo per coltivarla.”


Yun Che si sedette al centro della stanza, si rilassò e chiuse gli occhi.


Jasmine si avvicinò, distese una delle sue sottili dita da ragazzina, e toccò con gentilezza la fronte di Yun Che.


Nel silenzio assoluto la Formula Profound del primo livello della Grande Via del Budda penetrò nella mente di Yun Che.


Quando interagì con la formula, Yun Che cadde in uno stato di totale confusione. Anche se la formula gli appariva chiarissima, sembrava comunque essere troppo vaga. Sia che usasse il suo cuore, la sua mente o la sua Profound Strength... non importava in che modo cercasse di capire, ogni volta che si avvicinava alla soluzione gli sembrava che fosse avvolta da una nebbia tangibile, visibile, eppure intoccabile. Più ci provava, più tutto si faceva vago e frammentario.


Il battito cardiaco e il respiro di Yun Che si fecero più leggeri e rallentarono. Era come se fosse molto più calmo di prima. I suoi cinque sensi si isolarono dal resto del mondo. Tutta la sua coscienza era concentrata sulla comprensione della Formula Profound, ma più si concentrava, più diventava elusiva... sentiva che la sua mente era al centro di un enorme oceano e non sapeva cosa fare per tornare a terra.


Poi una voce anziano risuonò improvvisamente nella sua mente.


“Ragazzino, davvero tu sei in grado di comprendere la Grande Via del Budda?”


La voce non giungeva dalle orecchie di Yun Che, ma proveniva dal profondo della sua anima.


“Sì.” rispose mentalmente Yun Che.


“In tal caso, cosa ne comprendi?” continuò la voce.


“Desidero la forza. Una forza che superi quella di chiunque altro. La forza necessaria per proteggere tutti coloro che voglio proteggere. Questo è quello che ho compreso.” rispose sinceramente Yun Che.


“Molto bene.” L'anziana voce mostrò un po' di ammirazione: “Questo è in effetti quello che ha compreso la parte più profonda della tua anima. Sei sufficientemente sincero.
Ma se davvero vuoi percorrere la Grande Via del Budda, devi per prima cosa capire cos'è la 'Grande Via' e cos'è il 'Budda'. In tal caso, posso chiederti di dirmi cosa sai a proposito, cos'è la 'Grandi Via', e cos'è il 'Budda'?”


Cos'è la Grande Via? Cos'è il Budda?


Yun Che ci rifletté profondamente per molto tempo, poi rispose lentamente: “La Grande Via è la legge fondamentale che governa i cieli e la terra. La Via esiste all'interno della natura e di tutti gli esseri viventi. Esiste in ogni parte dello spazio e del tempo nei cieli e nella terra.”


“Una persona nasce e cresce, diventando adulta. Se si trattasse di una persona normale, la sua vita non durerebbe più di cento anni. E questa è la Via. Il fatto che l'acqua può spegnere il fuoco, che l'erba non può crescere fino a diventare più alta di un albero, che nel mondo non ci sia solo la terra, ma anche il cielo e il mare... tutto questo è la Via! È la più basilare delle leggi che governano questo mondo. Quando tutte le Vie si intrecciano, diventano le fondamenta del mondo, creando tutto ciò che contiene. La Via permette al mondo di avere leggi e di essere ordinato, permettendogli di funzionare seguendo la Via stessa.”


“Questo è quel che ho compreso della Grande Via.”


“Per quanto riguarda il Budda, è il simbolo che rappresenta un modello di gentilezza, benevolenza, clemenza e di altre qualità simili.”


“Eheheheh.” la voce rise con calma: “Giovane, alla tua età, hai già una tale comprensione della Grande Via. Questo è molto raro. E se ti portassi con me in un viaggio attraverso la tua vita?”


Yun Che: “!?”


L'oscurità di fronte a Yun Che svanì di colpo e fu gradualmente rimpiazzata da un'immagine dai colori brillanti.


Era un panorama di monti e fiumi. L'erba era verde e un fiume scorreva rumorosamente. Un uomo dall'aspetto benevolo che aveva circa cinquant'anni aveva con sé un cesto di medicinali e camminava lungo la riva del torrente, finché non vide un piccolo neonato di fronte a sé. Il bambino sembrava avere non più di qualche giorno di età e era completamente nudo, eccetto per un bizzarro gioiello che portava al collo.....


“Maestro...” quando vide l'uomo camminare verso il bambino e prenderlo delicatamente in braccio, Yun Che mormorò a alta voce.


La voce risuonò ancora una volta: “Questo è l'Azure Cloud Continent. Questo è accaduto tre giorni dopo la tua nascita. Qual è la Via che hai incontrato?”


Yun Che rimase in silenzio per un po', prima di rispondere: “La Via, è la regola... sono stato abbandonato, ma non sono morto in questo luogo. Ero destinato ad incontrare il mio Maestro. Tutto questo è opera della Grande Via... tutto questo è la Via.”


“Molto bene.”


La scena di fronte a Yun Che mutò rapidamente e nel giro di pochi istanti vide di fronte a sé l'ingresso del Clan Xiao di Floating Cloud City. Lui stava uscendo dalla porta con un'espressione tesa. Soffriva a causa degli insulti, degli sguardi sprezzanti, dei ghigni di autocompiacimento che gli altri gli rivolgevano.


Era il momento in cui era stato bandito dal Clan Xiao. Ancora adesso, ricordava chiaramente la rabbia che aveva provato dentro di sé e la preoccupazione per suo nonno e per la sua zietta. Si sentiva arrabbiato anche perché disprezzava la propria inutilità.


“Questo è il Profound Sky Continent. Hai già sedici anni eppure non hai ancora ottenuto alcun successo. Essendo stato cacciato via dai membri del tuo stesso Clan, eccetto i tuoi parenti più stretti, tutti ti guardano con disprezzo. Hanno riso del tuo esilio e presto si dimenticheranno di te.
Allora, eri così patetico che non eri nemmeno degno di essere ricordato... qual è la Via del te stesso di allora?”


“Forse, quella era una prova, un test programmato dalla Via Celeste.” rispose debolmente Yun Che.


“Eheh, in base a quello che comprendi della Grande Via, essa è la legge che governa la natura. Quindi pensi che qualsiasi cosa tu faccia in vita, tutto quello che hai fatto nelle tue vite passate e quello che farai nelle vite future, non sfuggirà mai al controllo e ai piani della Grande Via. Perché non importa cosa tu faccia, cosa tu dica, con chi o con cosa tu interagisca, tutto è stato programmato dalla Grande Via. Questo è ciò che è scritto nelle leggi, ciò che è controllato dalla Grande Via. Ho ragione?”


“...” quelle parole fecero tentennare Yun Che e per parecchio tempo non rispose.


La scena di fronte ai suoi occhi cambiò di nuovo. Ora vedeva quella che avrebbe dovuto essere una foresta verdeggiante, ma che sembrava essere stata colpita da una tempesta, completamente devastata. C'erano ovunque alberi distrutti, e in mezzo ad essi Yun Che stava portando una ragazza tra le braccia, piangendo disperatamente. Ma ormai la ragazza era morta e non poteva più rispondergli...


“Ling'er...”


“Questa era l'unica persona che tu abbia mai amato quando vivevi nell'Azure Cloud Continent. Su Ling'er. Nel profondo della tua anima questo è il momento più straziante. Persino ora, il dolore non è ancora svanito del tutto; è impresso a fuoco nella tua mente. Se davvero credi che in questo mondo nulla sfugga al controllo della Grande Via, allora, se avessi una seconda occasione, credi comunque che tu e lei non potreste sfuggire alla Grande Via, e che lei ti lascerebbe in quello stesso momento, in quello stesso luogo.”


Yun Che: “......”


La scena mutò nuovamente. Ora mostrava un precipizio del quale non si riusciva a vedere la cima, né il fondo. E Yun Che, stava cadendo nel vuoto in preda alla disperazione.


“Questo è stato il tuo ultimo istante di vita nell'Azure Cloud Continent. Sei stato accerchiato e sei saltato in quell'abisso senza fondo dopo aver ingoiato la Perla del Veleno Celeste. Credevi che quello sarebbe stato l'ultimo istante di tutta la tua vita. Ma quando ti sei svegliato, ti sei accorto di essere rinato. Inoltre, eri rinato nel corpo di una seconda persona che era già morta in un altro continente... la tua rinascita, quello che hai passato, qual è la Via in tutto ciò? Se tu fossi solamente morto, quale sarebbe stata la Via? Dopo la tua morte, cosa ti ha dato la Via?”


Yun Che: “......”


Poco dopo, le immagini di fronte a lui scomparvero e anche la voce smise di parlare. In quel momento, la mente di Yun Che era confusa e caotica. La sua coscienza si contorceva e la sua anima era in tumulto. Tutto quello che in precedenza aveva creduto essere la verità, ciò che sapeva non poteva essere cambiato. Tutte quelle cose stavano creando caos nella sua testa... il suo intero subconscio divenne come un mare furioso, incapace di calmarsi. La Formula Profound della Grande Via del Budda sembrava essere stata travolta dalle onde e essere sparita nella tempesta.


Questo caos durò a lungo... era passato un periodo di tempo indefinito, quando finalmente il flusso di pensieri di Yun Che si fermò. Dopo essersi calmato, rise all'improvviso.
Rise con estrema soddisfazione e tranquillità, come se avesse liberato il suo cuore dal peso di un macigno, rilasciando tutte le emozioni intrappolate al suo interno.


“Com'è stato, cos'hai capito?” disse l'anziana voce.


“Capisco.” Yun Che sorrise flebilmente. Ora, sentiva che il suo corpo e la sua anima non erano mai stati così rilassati. Persino il modo in cui vedeva il resto del mondo era già cambiato. Era come essere saltato da un mondo a un altro, interamente diverso: “In questo mondo, non esiste nulla che possa essere definito 'la Grande Via'. Se proprio debba trovarne una, allora la Grande Via sono io stesso.”


“Solo perché sono nato, ecco perché sono in grado di pensare e di parlare della Grande Via. Se non esistessi in questo mondo, allora la Grande Via non avrebbe nulla a che fare con me. Infatti io non sono nato a causa della Grande Via. Al contrario, è la Grande Via ad essere nata perché io esisto. Tutti gli elementi di questo mondo: l'Acqua, il Fuoco, il Vento, i Fulmini, la Terra, la Luce, l'Oscurità, il Tempo, lo Spazio... tutti questi esistono per me, mi danno i mezzi per sopravvivere. Le persone, le bestie selvagge, le cose che incontro, migliorano la mia vita e anch'esse esistono per me. Le persone che amo, coloro che per me sono importanti, tutti loro contribuiscono a creare le mie emozioni, ad accendere la mia passione e la mia determinazione. Similmente, anche loro esistono per me... e io, io sono al centro di tutto, sono il sovrano di ogni cosa!”


“Tutto ciò che esiste al mondo è nato per essere utilizzato da me, ogni ente di questo mondo esiste perché io esisto. Questa è la mia Grande Via, l'unica Grande Via! E allo stesso modo, anche il Budda esiste dentro di me. Posso crearlo in qualsiasi momento e distruggerlo quando voglio. Tutto è controllato dai miei desideri e nient'altro può interferire. Perché la Grande Via sono io!”


“AHAHAHAH!” la voce rise di gusto: “Giovane, mi sorprendi. Non c'è da stupirsi che tu abbia vissuto due vite, no, tre vite! L'hai davvero capito così in fretta. Allora, da oggi in avanti lascia che i cieli e la terra siano sottoposti al tuo controllo, lascia che tutti gli esseri di questo mondo esistano solo grazie a te. Va' e cerca la tua Grande Via e il tuo Budda.”


Yun Che, che era seduto al centro della stanza della Torre Profound Gathering da ormai tre giorni, scoppiò improvvisamente a ridere.
Una debole luce argentata apparve dal nulla sulla superficie del suo corpo. Contemporaneamente, una minuscola pagoda d'argento appa diventava elusiva... sentivai discendere lentamente ed entrare nel suo corpo.


Jasmine assistette in silenzio alla scena, scioccata, per poi mormorare a bassa voce: “Quell'anno, il mio Fratellone ci mise trentatré giorni per comprenderla, ma lui, lui ha impiegato solo... tre giorni.”





