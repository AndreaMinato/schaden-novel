---
title: Capitolo 1393 – Missione
pubDate: 2025-02-27T08:14:48.792Z
tags:
    - atg
---


<em><strong>Capitolo Sponsorizzato! Grazie mille Federico! 11 in coda (8 Federico S. + 3 Schiaffe), 4/10 donazione</strong></em>


<em><strong>-Alstor</strong></em>






“He Ling,” iniziò lentamente Yun Che. Il suo sguardo si fece serio, mentre si calmava: “Se avessi potuto accompagnarmi fin dall’inizio della mia vita, sapresti che sono praticamente un disastro ambulante. Non importa dove vado, sulla mia strada trovo sempre pericoli e tragedie, senza fine.”


He Ling: “Ah?”


“Anche dopo che son morto e ho perso tutti i miei poteri, le catastrofi non hanno smesso di bussare alla mia porta.”


“Tutto questo è cominciato quando ho ricevuto l’Eredità del Dio Malvagio, a sedici anni.” Spiegò sinceramente Yun Che: “Negli ultimi anni, ogni Spirito Divino che mi ha donato parte dei suoi poteri mi ha ricordato, volta dopo volta, che non ho ereditato solo il potere del Dio Malvagio, ma anche una missione lasciata da lui. In altre parole, ho ricevuto un potere senza pari al mondo, ma in cambio devo anche farmi carico di una responsabilità altrettanto grande.”


“…” He Ling non capiva cosa stesse dicendo.


“Anche se ricordo perfettamente ogni parola degli Spiriti Divini, in fondo al mio cuore non ho mai preso seriamente la faccenda. In effetti, pensavo addirittura che i loro commenti fossero piuttosto ridicoli.”


“Shen Xi mi fece una domanda, quando arrivai nella Terra Proibita del Samsara: se avessi potuto esprimere un desiderio e vederlo immediatamente realizzato, quale sarebbe stato? La mia risposta la deluse enormemente, e lei trascorse quasi tutto il resto dell’anno che passammo insieme a cercare di farmi capire in vari modi che io, il possessore dell’unica Eredità di un Dio della Creazione in tutto l’universo, devo usare questo potere per diventare più forte di ogni altro essere vivente.”


“Per riuscirci, ha persino… ehm, sottolineato quanto l’Imperatore del Drago la ami, chiedendomi di diventare più forte anche di lui.”


“Maestro… allora hai capito cosa intendeva dire la Maestra Shen Xi?” domandò He Ling a bassa voce.


“No,” Yun Che scosse la testa: “Ma ho recuperato la ragione, e finalmente ho capito davvero tutto ciò che volevo capire.”


“Il potere è davvero importante.” Lo sguardo di Yun Che si fece cupo e imperscrutabile: “Senza il potere, non posso proteggere né me stesso né le persone che amo. Senza il potere, persino un paio di vermi che anni fa non sarebbero stati neppure degni di sfidarmi sono riusciti a mettermi alle strette, facendo persino del male a Xin’er… Phew.”


Dopo averlo detto, espirò rumorosamente.


Yun Che strinse leggermente i denti e divenne piuttosto scuro in volto, ripensando a quei quattro praticanti del mistero… ora che si era calmato, si era improvvisamente reso conto di non avere idea di come si chiamassero, da dove provenissero, come avessero raggiunto la Stella Polo Blu!


Era già abbastanza grave che non avesse letto le loro anime con il Manico Misterioso, ma per di più non aveva neppure controllato se nelle loro menti ci fossero dei Cristalli dell’Anima… per fortuna, non aveva percepito nessuna irregolarità nelle loro auree quando erano morti, altrimenti le conseguenze sarebbero sicuramente state molto gravi.


Sigh… per quanto ricordasse, quella era la prima volta che perdeva a tal punto il controllo.


“I miei poteri sono semplicemente troppo speciali. Non solo molti nemici li desiderano, ma il semplice fatto che li possieda è fonte di pericoli imprevedibili. Di conseguenza, l’unico modo che ho per impedire che tutto questo accada di nuovo è diventare il più forte del mondo, essere io a stabilire ogni regola… proprio come quando, in passato, ero al di sopra di questo continente. L’unica differenza è che stavolta dovrò giungere al di sopra del Regno degli Dei.”


Yun Che sorrise, quando vide lo sguardo incredulo di He Ling: “Per chiunque altro potrebbe essere solo un sogno, ma per me… è alla mia portata. E devo riuscirci. Non voglio mai più soffrire come ho dovuto soffrire oggi! Questa è l’unica motivazione di cui ho bisogno!”


“Allora… tornerai nel Regno degli Dei e ti allenerai con la Maestra Shen Xi nella Terra Proibita del Samsara?” chiese He Ling. Infatti, era il luogo più sicuro dell’universo, ed He Ling era sicura che quello fosse per Yun Che il modo più veloce di raggiungere il suo obiettivo.


“No.” Ma Yun Che scosse di nuovo la testa: “Il motivo per cui devo tornare nel Regno degli Dei… è che devo portare a termine la missione legata alla mia Eredità del Dio Malvagio.”


“Missione? Quale missione?”


“Anche se per il momento ho solo informazioni frammentarie, sono sicuro che qualcuno mi spiegherà tutto appena tornerò nella Regione Orientale.” Yun Che pensò alla Fenice di Ghiaccio sul fondo del Lago del Ghiaccio Infernale, poi si voltò a est… in lontananza, quel bagliore rosso che illuminava il cielo era più vistoso di ogni altra fonte di luce accanto ad esso.


Fino a qualche mese prima, era solo un bagliore che compariva nel cielo di tanto in tano. Ma ora, era sempre visibile, sia di giorno che di notte.


“C’è ancora una cosa che devo dirti.” Continuò Yun Che, con gli occhi piuttosto lucidi: “Xin’er non è stata l’unica a permettermi di recuperare i miei poteri. Anche He Lin mi ha aiutato.”


“Ah?” He Ling rimase paralizzata: “Intendi dire… Lin’er?”


“Lo Spirito della Fenice ha cercato di usare l’aura del Dio Malvagio nelle Vene Misterioses di Xin’er per risvegliare le mie, ma anche se ha svolto alla perfezione il procedimento, non ha funzionato. Quindi, l’aura del Dio Malvagio non ha risvegliato le mie Vene Misterioses… ma ha risvegliato la Sfera di Spirito del Legno Reale che mi donò He Lin.”


“…” He Ling rimase a bocca aperta, con gli occhi ricoperti da un velo di lacrime.


“Gli Spiriti del Legno vennero creati dall’antica Dea della Vita Li Suo, e l’energia vitale all’interno delle Sfere di Spiriti del Legno Reali deriva dall'Energia Misteriosa della Luce. Quando la Sfera di He Lin ha rilasciato la sua aura, è entrata in risonanza con il mio Miracolo della Vita, attivandolo. E il Miracolo della Vita è esattamente il motivo per cui si sono risvegliate le mie Vene Misterioses.”


Lo Spirito della Fenice gli aveva spiegato che le Vene Misterioses del Dio Malvagio erano le uniche Vene Misterioses di un Dio della Creazione al mondo. Era un potere di livello così alto che potevano essere risvegliate solo da un altro potere allo stello livello… riferendosi all’ultimo briciolo di aura del Dio Malvagio rimasto, nelle Vene Misterioses di Yun Wuxin.


Tuttavia, lo Spirito della Fenice non sapeva che Yun Che possedeva un altro potere di un Dio della Creazione, ovvero il Miracolo della Vita.


l'Energia Misteriosa della Luce si ancorava alle Vene Misterioses e alla vita stessa dell’utilizzatore. Lo stesso valeva per il Miracolo della Vita. Ecco perché aveva curato le ferite di Yun Che e risvegliato le sue Vene Misterioses, dopo essere stato ripristinato dalla Sfera di Spirito del Legno Reale.


Era un miracolo, un miracolo che forse neppure la Dea della Vita in persona avrebbe saputo spiegare.


“Quando ero molto giovane… una volta mia Madre e mio Padre mi dissero che… la nostra Sfera è estremamente speciale, e viene chiamata anche ‘Seme Miracoloso’. Spero davvero che un giorno… ti darà davvero… un potere miracoloso, Fratellone Yun Che…”


Anni prima, He Ling gli aveva detto tutto questo piangendo, mentre gli offriva la sua Sfera di Spirito del Legno Reale… Yun Che sussurrò, con gli occhi lucidi: “Grazie per il miracolo che mi hai donato… He Lin.”


He Ling si morse con forza un labbro, e solo dopo un bel po’ di tempo riuscì finalmente a trattenere le lacrime che le stavano rigando le guance: “Lin’er sarebbe davvero felice di saperlo.”


“…” Yun Che si premette una mano contro il petto, percependo chiaramente l’aura della Sfera di Spirito del Legno Reale. Era vero che a causa dell’Eredità del Dio Malvagio aveva dovuto affrontare molte difficoltà e sopportare molto dolore, ma era vero anche che aveva incontrato molte persone generose, che l’avevano ricompensato con altrettanta gentilezza e affetto.


He Ling fece del suo meglio per asciugarsi le lacrime dal volto, poi si voltò e disse: “Quando torneremo nel Regno degli Dei, Maestro?”


Yun Che rispose senza esitare: “Un Divine King è forte nel Regno degli Dei, ma le persone con gli occhi puntati su di me sono ancora più potenti. Ecco perché non è ancora il momento di tornare.”


“Quindi, ti allenerai qui finché non sarai abbastanza forte, Maestro?” domandò He Ling… ma sapeva bene che l’aura di quel pianeta era incredibilmente torbida e rarefatta. Non era affatto un luogo adatto a coltivare la forza misteriosa, una volta raggiunta la Via Divina.


“No.” Come lei si aspettava, Yun Che le diede una risposta negativa: “Il livello dell’aura della Stella Polo Blu è troppo basso, i miei progressi sarebbero insignificanti se coltivassi qui la mia forza misteriosa. Per di più, siamo abbastanza vicini alla Regione Orientale, dove fin troppe persone conoscono bene la mia aura e i miei poteri. Se mi allenassi qui, non è escluso che mi troverebbero.”


“A dire il vero, non sarò io a decidere quando tornare nel Regno degli Dei. Sarai tu.” Yun Che si voltò verso He Ling.


“Io?” He Ling all’inizio era confusa, ma capì rapidamente cosa intendesse Yun Che: “Intendi dire… la Perla del Veleno Celeste?”


“Esatto.” Yun Che annuì: “Devo tornare nel Regno degli Dei, ma non ho alcuna intenzione di nascondermi e strisciare qua e là come un cane randagio, come ho fatto la prima volta.”


“Torneremo nel Regno degli Dei quando la Perla del Veleno Celeste avrà recuperato abbastanza potere da rappresentare una minaccia per un intero Reame Sovrano.” Disse Yun Che, chiudendo gli occhi. Il potere del Dio Malvagio non era il suo unico asso nella manica. Da quando He Ling era diventata lo Spirito del Veleno della Perla del Veleno Celeste, anche il suo secondo asso nella manica era tornato a sua disposizione.


Tuttavia, c’era la possibilità che fosse costretto a tornare nel Regno degli Dei prima di quanto volesse… Yun Che osservò la “stella rossa” sospesa nel cielo a est.


“Mn, farò del mio meglio.” He Ling annuì con serietà, poi realizzò improvvisamente qualcosa. Guardò Yun Che, sorpresa, e gli chiese: “Aspetta. Intendi… rivelare che possiedi la Perla del Veleno Celeste, Maestro?”


“Mn!” Yun Che annuì subito: “Stasera sono ancora piuttosto confuso, ma sono comunque riuscito a riflettere su molte cose. Durante i miei quattro anni nel Regno degli Dei, ho fatto del mio meglio per nascondere tutti i miei segreti. Ma alla fine, Qianye Ying’er ha comunque scoperto della mia Eredità del Dio Malvagio, e persino quel vecchio bastardo di Tumi ha capito che la possedevo basandosi sul mio legame con Jasmine… a confronto, la Perla del Veleno Celeste è ancora più facile da riconoscere. La prima volta che io e Jasmine ci siamo incontrati, su questo pianeta, anche lei l’ha riconosciuta immediatamente. Quando ho salvato la Maestra di Palazzo Bingyun subito prima di partire per il Regno degli Dei, anche lei l’ha riconosciuta subito.”


“…” He Ling non poteva contraddirlo. Le capacità velenose e purificanti della Perla del Veleno Celeste non avevano pari, quindi nient’altro poteva creare o produrre certi veleni. Di conseguenza, per le alte sfere del Regno degli Dei sarebbe stato facile unire i puntini.


“Il Regno degli Dei è gigantesco, e la sua storia è altrettanto complessa. I Reami Superiori e Sovrani devono avere una conoscenza degli antichi segreti per nulla paragonabile a quella degli abitanti dei piani d’esistenza inferiori. Quindi, è solo questione di tempo prima che tutti i miei segreti vengano scoperti, dopo il mio ritorno.” Yun Che sembrava sorprendentemente tranquillo mentre lo diceva: “Quindi, tanto vale che li riveli io stesso alle mie condizioni. Saranno solamente dei pesi se continuerò a nasconderli, pesi che mi sarò imposto da solo di portare, proprio come durante i miei quattro anni nel Regno degli Dei.”


“Una volta fatto, non potrò più tornare indietro… ma potrei trovare un modo per sfruttarli a mio vantaggio, per terrorizzare i miei nemici.” I suoi occhi si restrinsero leggermente, e vi comparve un freddo bagliore.


Nell’ultimo anno, aveva trascorso ogni giornata tranquillamente e senza preoccupazioni, indulgendo quasi tutto il tempo nei piaceri terreni. A chiunque altro, sarebbe sembrato che ormai non gli importasse più di nulla, ma in realtà si era comportato in quel modo solo per evitare che i suoi cari si preoccupassero per lui.


Dopotutto… come poteva davvero dimenticare o rinunciare così facilmente a quegli amori, quelle amicizie, quei nemici e quelle vendette che si era lasciato alle spalle?


Negli ultimi mesi ci aveva pensato continuamente. Si era chiesto ancora e ancora cosa avrebbe dovuto fare, e come avrebbe dovuto farlo, se mai avesse potuto ricominciare dall’inizio…


“Ho trascorso i miei quattro anni nel Regno degli Dei affrettando quasi follemente ogni passo del mio cammino… quindi, stavolta dovrei davvero pianificare con cura cosa farò quando vi tornerò.” Disse Yun Che, chiudendo gli occhi. Per tutto quel tempo, non aveva pensato solo al futuro. Ogni passo che aveva fatto, ogni persona che aveva incontrato, ogni terra che aveva visitato e ogni frase che aveva sentito durante quei quattro anni, aveva riflettuto su tutto.


Quando aveva deciso di andare nel Regno degli Dei con Mu Bingyun, il suo unico obiettivo era di trovare Jasmine. Non aveva mai pensato di restarvi, né di stringere legami o amicizie con nessuno.


Ma ora che pianificava di tornare nel Regno degli Dei, era tutto diverso.


“Devo farti una domanda.” Disse Yun Che, con ancora gli occhi chiusi, in un tono improvvisamente addolorato e affettuoso: “Hai visto… Hong’er?”


“…” L’espressione di He Ling divenne subito molto triste.


La ragazza non rispose a Yun Che, neppure dopo qualche secondo. Alla fine, lui si costrinse a sorridere e si voltò, dirigendosi verso la stanza dove stava dormendo Yun Wuxin. Tuttavia, non aprì la porta e non entrò per guardarla. Si limitò a controllare che stesse bene per tutta la notte, riordinando nel frattempo le sue emozioni.
                                


                                



