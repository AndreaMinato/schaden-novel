---
title: Capitolo 1395 – Diventare Divino in una Notte
pubDate: 2025-02-27T08:14:48.791Z
tags:
    - atg
---


<em><strong>Capitolo regolare,
da editare
10 in coda (7 Federico S. + 3 Schiaffe),
4/10 donazione</strong></em>


<em>-Buone feste da Schadenfreude</em>


Ormai l'orda di Bestie Misteriose si era calmata completamente. Anche quelle dalla natura violenta e aggressiva erano diventate insolitamente gentili, tornando nei loro territori confuse.


Questo era come il disastro del clan della Fenice era finito ancora prima di iniziare.


Yun Che si guardò attorno per vedere segni di pericolo per poi atterrare lentamente. Al suo attuale livello, poteva decidere il destino di ogni Bestie Misteriose della Catena Montuosa delle Diecimila Bestie, ma era consapevole che avrebbe danneggiato gravemente l'ecosistema, causando gravi conseguenze se le avesse uccise tutte... Era proprio il motivo per cui Feng Xue'er non aveva osato distruggere ogni Bestie Misteriose ogni volta che attaccavano, ma le aveva solo respinte.


I membri del clan della Fenice si radunarono attorno a Yun Che e a Feng Xian'er. Ancora una volta guardarono Yun Che sotto una luce diversa, in particolare i giovani sembravano stare fissando una divinità che aveva appena salvato il mondo.


"Yun Che, quello era...?" Chiese Feng Baichuan reprimendo a stento l'entusiasmo.


Yun Che rispose: "Il motivo per cui queste Bestie Misteriose si comportano in modo diverso è perché sono state influenzate da qualche tipo di Energia Misteriosa dell'oscurità. l'Energia Misteriosa dell'oscurità può amplificare le emozioni negative, per questo ho utilizzato un'energia dell'elemento opposto per calmarle tutte."


Questo era ciò che aveva riferito loro, ma in realtà era davvero perplesso.


A giudicare dal modo in cui le Bestie Misteriose stavano reagendo, era certo che fossero state condizionate da qualche sorta di Energia Misteriosa dell'oscurità, ma se era vero... perché non poteva individuarla?


<em>Che sia ad un livello così alto che nemmeno io riesco a percepirla?</em>


La percezione spirituale di una Bestie Misteriose era più sensibile e più fragile di un normale umano, quindi non era particolarmente strano che fossero state influenzate per prime. Tuttavia... se la situazione fosse peggiorata, sarebbe stata solo questione di tempo prima che venissero condizionate anche Bestie Misteriose di livello superiore.


Forse anche gli umani avrebbero fatto la stessa fine...?


Yun Che aggrottò le sopracciglia.


"Capisco," Feng Baichuan annuì. Non provò a fare altre domande.


"Tuttavia," Disse Yun Che: "Non so ancora da dove provenga l'Energia Misteriosa e la sua influenza è aumentata. Nonostante le Bestie Misteriose della catena montuosa siano state pacificate, non... rimarrà così per molto tempo."


Ogni discendente del clan della fenice si preoccupò.


"Padre," Feng ZuÈer chiese: "Allora ci dovremo spostare da qui? Abbiamo perso la protezione del Lord Divina Fenice e... non possiamo chiedere sempre al benefattore di venire ad aiutarci ogni volta che saremo in pericolo."


Gli occhi dei giovani iniziarono a brillare sentendo queste parole, ma Feng Baichuan non rispose. Anche gli uomini e le donne divennero silenziosi, fissando in avanti con espressioni piene di emozioni contrastanti.


Erano vissuti qui in isolamento per tutta la vita e si erano abituati a questo stile di vita molto tempo fa. Nonostante la loro maledizione fosse sparita e il loro potere stesse aumentando giorno dopo giorno, non erano ancora tornati in società fino ad ora... Naturalmente lasciare le loro case non era una decisione facile per loro.


"Non è necessario." Yun Che sorrise per poi sollevare un braccio. Ci fu un bagliore rosso e...


Tsss...


Un lampo cremisi brillò nel cielo distante e una nuova barriera esattamente uguale a quella di prima apparì. Non solo, era molto più forte di prima e nemmeno un Monarca sarebbe riuscito ad entrare a meno che non avesse la stirpe della fenice.


Yun Che stava ancora recuperando le forze e non era nemmeno al venti per cento del suo picco, tuttavia era molto, molto più forte di quanto lo era stato lo spirito della fenice, quindi non era affatto un problema creare un'altra barriera.


"Wow!" Risuonarono esclamazioni: "È una nuova barriera della fenice!"


Non era solo nuova, tutti potevano percepire che l'energia al suo interno era superiore a quella precedente.


"Se questa barriera non viene attaccata, allora rimarrà così per almeno altri duecento anni." Yun Che sorrise. "Ciò significa che tornerò ogni due secoli circa per rinforzarla... Nonostante sia certo che non ne avrete più bisogno dopo duecento anni."


"Questo è meraviglioso... meraviglioso!" Esclamò con entusiasmo un vecchio.


Sapevano fin dall'inizio che Yun Che doveva essere stato incredibilmente potente e lo aveva dimostrato costruendo in un istante una barriera più forte che sarebbe durata per due secoli. Non avevano nemmeno percepito la sua Energia Misteriosa! Solo allora capirono che Yun Che aveva superato i limiti della loro comprensione.


"Grazie... benefattore." Feng Xian'er sorrise radiosamente.


"Emh... finché non sei arrabbiata con me." Rispose con un sorriso Yun Che.


Feng Xian'er guardò verso il basso e disse piano: "Non... mi arrabbierei mai con te."


"..." Feng Zu'er spalancò gli occhi quando notò la strana atmosfera tra i due.


Feng Baichuan e Feng Caiyun si scambiarono un'occhiata, poi il vecchio scosse la testa con un sorriso sussurrando: "Sigh, è bella essere giovani."


.....


Negli ultimi giorni Yun Wuxin aveva trascorso la maggior parte del suo tempo a dormire. Nonostante occasionalmente si sarebbe svegliata dal suo sonno profondo, non sarebbe rimasta sveglia a lungo perché la sua vitalità era incredibilmente debole.


Nel frattempo Yun Che fece del suo meglio per calmarsi e recuperare le forze. Un po' di tempo accumulò abbastanza forza per ripristinare la sua Energia Misteriosa.


Regno Demoniaco Illusorio, famiglia Yun.


Una barriera che poteva isolare ogni luce, suono e aura era stata aperta dentro un cortile. Era una barriera che Yun Che aveva creato usando il suo potere e nessuno in questo piano era capace di infiltracisi.


Yun Che e Yun Wuxin non erano i soli presenti. Cang Yue, la piccola Imperatrice Demoniaca, Feng Xue'er, Xiao Lingxi, Su Ling'er, Chu Yuechan e Feng Xian'er erano state invitate tutte.


Yun Wuxin al momento era in braccio a Chu Yuechan, il suo viso era mortalmente pallido. Chiunque la guardasse avrebbe provato un dolore terribile al cuore. Yun Che si sedette di rfonte a lei e tirò fuori una bottiglietta di giada dalla Perla del Veleno Celeste. Dentro di essa c'era una goccia di Divina Acqua della Vita e di Nettare del Drago dell'Alba.


"Wuxin si riprenderà pienamente? Sei assolutamente certo che non le farà del male?" Chiese Chu Yuechan, anche se sapeva di aver fatto una domanda davvero stupida. Era consapevole di quanto affetto provava Yun Che nei confronti di Yun Wuxin e quanto si sentiva in colpa. Era certa che non avrebbe mai permesso che le venisse fatto del male, tuttavia non poteva non preoccuparsi.


Yun Che sorrise per poi rispondere: "Non preoccuparti, questo liquido è fatto dal potere più innocuo al mondo. Non solo non la ferirà, potenzierà di molto la sua costituzione e le sue Vene Misteriose, e la sua Energia Misteriosa aumenteranno fino ad arrivare al livello di Xue'er."


"Ah!" Le parole di Yun Che stupirono il gruppo, che emise un gridolino sorpreso allo stesso tempo.


Che coltivazione aveva Feng Xue'er? Era la Dea Fenice del continente del Cielo Misterioso e la prima ad essere entrata nella via del divino. A parte Yun Che, senza dubbio era la coltivatrice numero uno della Stella Polo Blu e un miracolo della via del mistero...


Ma Yun Che aveva perfino detto che avrebbe portato Yun Wuxin... fino al suo stadio in una sola volta!


Nonostante l'avesse detto Yun Che in persona, era così sconvolgente che anche Feng Xue'er e la piccola Imperatrice Demoniaca erano incredule.


Yun Che non diede loro una spiegazione. Picchiettò la bottiglietta e l'acqua e il nettare apparirono immediatamente sulla punta del suo dito. Sembrava giada che brillava quanto una stella.


Un'aura pura e sacra riempì l'intero cortile in un istante.


"Xin'er, non devi fare nulla. Ti basterà credere in me, va bene?" Disse piano Yun Che.


"Mn," Rispose Yun Wuxin per poi aprire ubbidientemente la bocca.


Una luce bianca apparì nel corpo di suo padre, che chiuse gli occhi per poi avvicinare le dita alle labbra rosa di Yun Wuxin. Poi la Divina Acqua della Vita e Nettare del Drago dell'Alba entrarono nel suo corpo accompagnate da un piccolo flusso di Energia Misteriosa.


Bzz!!


In quel momento Yun Wuxin sentì un piccolo universo esplodere nel suo corpo.


Un potere enorme si diffuse in ogni angolo0 del suo corpo... ma in modo incredibilmente gentile. Non solo non provò nessun disagio, ma si sentì come se fosse in un paradiso.


L'energia delle due gocce era così enorme che parte si diffuse attorno a Yun Wuxin, creando una tempesta ugualmente vasta, ma innaturalmente tenue attorno.


Tuttavia la tempesta svanì un istante dopo. Yun Che avvolse Yun Wuxin in uno strato di luce, assicurandosi che la forza medicinale rimanesse dentro il corpo di sua figlia senza fuoriuscire. Allo stesso tempo guidò l'energia e la fuse velocemente con il sangue, i meridiani e le Vene Misteriose di Yun Wuxin...


L'intero processo rese incredule le ragazze che stavano guardando la scena esaminandola con la loro percezione spirituale.


La debole forza vitale di Yun Wuxin era diventata insolitamente forte in pochi secondi. Poi la sua forza misteriosa iniziò ad aumentare con un ritmo terrificante.


Stadio Elementare Misterioso… Stadio Nascente Misterioso… Stadio del Vero Misterioso… Stadio Spirito Misterioso… Stadio della Terra Misteriosa… Stadio del Cielo Misterioso… Stadio Imperatore Misterioso...


La coltivazione del mistero richiedeva un accumulo, uno studio, la costruzione di fondamenta e opportunità. Alcuni non sarebbero riusciti a salire di stadio in tutta la loro vita.


Tuttavia l'Energia Misteriosa di Yun Wuxin stava sfidando ogni logica e stava aumentando vertiginosamente.


In meno di un quarto d'ora, Yun Wuxin aveva raggiunto il Stadio Tiranno Misterioso... il punto a cui era arrivata prima di sacrificare la sua forza per salvare suo padre.


La sua ascensione non finì lì tuttavia. La sua Energia Misteriosa stava ancora aumentando con un ritmo straordinario... e nel frattempo Yun Wuxin aveva chiuso pacificamente gli occhi senza mostrare nessun segno di dolore.


Stadio Tiranno Misterioso... Stadio Sovrano Misterioso...


Alla fine, dopo quasi un'ora, l'Energia Misteriosa aveva superato il Stadio Sovrano Misterioso e la via mortale senza nessun problema. Alla fine... iniziò ad emanare un'aura divina che aveva percepito solo da Feng Xue'er.


Solo allora il bagliore bianco attorno a Yun Wuxin iniziò a dissiparsi.


Yun Wuxin sollevò le braccia e sentì il potere nel suo corpo. Poi guardò suo padre con gli occhi che brillavano e disse: "Papà, sei così incredibile!"


"Ahah," Yun Che sorrise rincuorato quando vide l'espressione piacevolmente sorpresa di sua figlia. "Naturalmente, come meriterei di essere tuo padre altrimenti?"


"Tuttavia la tua comprensione della via del mistero è di molto inferiore al potere che possiedi, quindi dovrai trascorrere molto tempo a studiare e adattartici. Ma non preoccuparti." Yun Che si batté il petto per poi continuare: "Non sarà un problema dato che sono qui. D'ora in poi ti insegnerò io stesso la via del mistero."


"Mn!" Yun Wuxin mostrò un sorriso molto contento.
                                


                                



