---
title: Capitolo 1399 – Recuperare ciò che un tempo era stato perduto
pubDate: 2025-02-27T08:14:48.792Z
tags:
    - atg
---


<em><strong>Capitolo sponsorizzato, ringraziamo Federico!
7 in coda (4 Federico S. + 3 Schiaffe), 4/10 donazione</strong></em>
<em>-Buone feste da Schadenfreude</em>


"È fantastico." Sussurrò piano He Ling con gli occhi velati mentre vedeva che Yun Che stava facendo fatica a ricomporsi.


Yun Che si girò e la guardò: "He Ling, devo averti spaventato prima, vero?"


"..." He Ling abbassò la testa lievemente per poi dire: "Un pochino..."


"Non preoccuparti." Lo sguardo di Yun Che era gentile e sincero, "Per me l'Energia Misteriosa dell'oscurità è un tipo di potere e non è in grado di distorcere la mia personalità. So che significa possedere l'Energia Misteriosa dell'oscurità nel Regno degli Dei, quindi non lo userò all'esterno e non farò mai sapere a nessuno di questa mia capacità."


"Mn." He inclinò la testa, i suoi occhi puri e innocenti non mostravano la minima repulsione nei confronti di Yun Che a causa della sua Energia Misteriosa dell'oscurità. "Ho già seguito il maestro per così tanto tempo, così naturalmente so che non è il diavolo di cui parlano le leggende."


Yun Che scosse la testa e rise: "Se possedere l'Energia Misteriosa dell'oscurità significa essere diavoli... allora secondo il Regno degli Dei sono davvero un diavolo. Eh... Tuttavia è il mio più grande segreto. Se mai tornassimo nel Regno del Dio Drago, non dirlo a Shen Xi."


Shen Xi possedeva l'Energia Misteriosa della luce, quindi naturalmente avrebbe provato repulsione per l'energia oscura. Se l'avesse scoperto, sarebbe difficile prevedere cosa sarebbe successo.


Non gli sarebbe sembrato strano se Shen Xi avesse voluto distruggerlo per questo.


"Mn." Promise He Ling per poi sollevare la testolina per guardare Yun Che. "Il giorno in cui ho iniziato a seguirti, ho già detto che non importa cosa farai in futuro, che sia buono o malvagio, che tu viva o muoia, ti seguirò per sempre e non lo rimpiangerò sicuramente."


Yun Che sorrise lievemente ad He Lin. Disse lentamente guardandola negli occhi: "He Ling, ribadirò le promesse che ti ho fatto. La tua vendetta, quella di He Ling, dell'intera Famiglia Reale degli Spiriti del Legno, la farò per voi... No, ci vendicheremo di loro insieme. Tutto l'odio e l'ostilità che provi sono anche i miei."


"..." He Ling annuì vigorosamente e i suoi occhi erano diventati umidi.


Yun Che gettò un'occhiata verso Hong'er... E non poté che osservarla per molto tempo per poi ritirare la sua coscienza dalla Perla del Veleno Celeste.


Nell'oscurità, una bambina si alzò lentamente.


Aprì gli occhi colorati e si ritrovò circondata da fiori Netherworld Udumbara scintillanti. Era illuminata dalla loro luce e anche i suoi capelli argentati brillavano di viola.


Batté gli occhi per poi guardarsi attorno freneticamente, come se stesse cercando qualcuno. Ma in quel momento la voce che voleva sentire risuonò nelle sue orecchie: "You'er, ti sei risvegliata." Yun Che sorrise lievemente mentre era seduto accanto a lei.


Gli occhi colorati della giovane lo fissarono senza battere ciglio, come aveva fatto prima.


"Immagino che questi fiori Netherworld Udumbara possono aiutarti a riprendere le forze, così ho preso un po' dei loro petali e li ho portati qui." Disse Yun Che: "Non so se ti importa o no."


La giovane spostò lo sguardo. Si alzò e batté le dita delicate a mezz'aria. Dopodiché, i petali che la circondavano tornarono volando nel mare dei fiori Netherworld Udumbara. Mentre Yun Che li guardava con stupore, i petali si riattaccarono allo stelo.


Yun Che rimase completamente sbigottito.


La ragazzina abbassò le dita e tutto tornò di nuovo alla tranquillità, poi si sedette ubbidientemente di fronte a Yun Che, sembrava una splendida bambola di porcellana fatta con la giada più raffinata.


Tutte le volte che Yun Che visitava questo posto, lo sguardo della ragazza sembrava incollato su di lui. Yun Che non riusciva a capire il significato dietro di esso, ma poteva sentire l'affetto che provava nei suoi confronti... In particolare quando si era risvegliata, visto che aveva cercato di trovarlo con fare agitato.


<em>È per via della solitudine che desidera compagnia o è... per me nello specifico?


Poteva davvero... rievocare Hong'er?


Aveva recuperato la luce nera, il marchio e Hong'er, un tempo perduti...


Cosa sta succedendo esattamente?</em>


La sua identità, il seme dell'oscurità che gli aveva dato l'ultima volta e il motivo per cui era in un mondo del genere.


La sua identità era sempre stata un grande mistero. C'erano fin troppe incognite, ma non poteva parlare ed era incredibilmente difficile per lei mostrare la minima espressione, così non poteva rispondergli affatto.


Però Yun Che era convinto che sicuramente... la somiglianza tra lei e Hong'er non è una coincidenza!


"You'er, grazie per avermi riportato Hong'er." Yun Che si chinò e guardò la bambina, ma non sapeva come esprimere la sua gratitudine con lei. Dopo averci pensato per un po', decise di fare una domanda invece: "Sicuramente conosci Hong'er... vero?"


Glielo aveva chiesto già la scorsa volta, ma sia lei che Hong'er avevano detto di no.


E stavolta...


You'er scosse la testa.


"..." Yun Che rimase confuso per molto tempo.


La scorsa volta, Hong'er era apparsa senza che la evocasse e aveva iniziato a piangere a dirotto di fronte a You'er. Tuttavia, gli aveva anche detto che non sapeva perché lo stesse facendo e non sapeva chi era la ragazzina. E stavolta, il marchio e il ritorno di Hong'er erano stati opera di You'er... Eppure lei non sapeva ancora chi era Hong'er.


Che fosse accaduto a causa di qualche tipo di istinto che le due non capivano?


"Va bene, non importa." Disse con un lieve sorriso Yun Che. "Hai dormito per molto tempo, così devi sentirti molto debole ora. Dovresti riposarti bene nel mare di fiori che ti piace così tanto. Non devi subìre altri danni al tuo corpo spirituale."


Allora, Jasmine gli aveva detto che i danni al corpo spirituale erano incredibilmente difficili da riparare.


"È il momento che torni indietro."


Una volta che disse queste parole, vide che la bambina stese la mano per toccare l'orlo dei suoi abiti.


La voce di Yun Che divenne ancora più gentile mentre la confortava: "Non preoccuparti, verrò a trovarti spesso. Ho promesso che la prossima volta non ci metterò tanto tempo come l'ultima. Mnnn... Che ne dici allora? D'ora in avanti ti farò visita ogni mese, va bene?"


"..." You'er lo fissò senza battere ciglio per poi annuire gentilmente.


"È un peccato che tu non possa lasciare questo luogo. Altrimenti ti terrei al mio fianco, così che possa prendermi sempre cura di te." Disse Yun Che mentre stendeva la mano e toccava piano la sua immagine. Queste parole provenivano dal profondo del suo cuore e non era dovuto al fatto che You'er aveva salvato lui e Hong'er. Era per lo più a causa del vago senso di intimità e... del desiderio di proteggerla.


Dopo che diede addio a You'er, Yun Che sfrecciò verso l'alto attraversando questo mondo oscuro. Uscì dal Precipizio della Nuvola e rivide la luce del sole.


Sentì subito i ruggiti delle Bestie Misteriose e le aure in agitazione, l'atmosfera era lievemente tinta dall'odore del sangue.


L'attuale continente Nuvola Azzurra forse era ancora più terrificante del mondo in fondo al Precipizio della Nuvola.


Yun Che non se ne andò immediatamente. Rilasciò il suo senso divino, permettendogli di sondare ogni direzione. Dopo un lungo periodo di silenzio, alla fine si levò al cielo, il suo corpo brillava con una pura luce misteriosa che si stava addensando sempre di più.


"Maestro, purificherai questo posto?" Chiese inquieta He Ling. Visto che sapeva che scatenare un potere unico come l'Energia Misteriosa della luce avrebbe rischiato di rivelarlo... Anche se le possibilità erano estremamente basse, date le attuali condizioni di Yun Che, ci sarebbero state conseguenze fin troppo gravi. Di conseguenza, non dovrebbe nemmeno considerare di fartlo.


"Ho passato una vita qui dopotutto." Disse con calma Yun Che. "Così anche se non c'è più nessuno dei miei cari qui, non posso rimanere con le mani in mano."


"Non preoccuparti, rimpicciolirò il raggio del mio campo di forza e purificherò questo posto pezzo per pezzo. Anche se non risolverò la radice del problema e questa pace non durerà per troppo tempo... può essere considerato l'ultimo favore che farò per l'continente Nuvola Azzurra."


Mentre lo diceva, l'Energia Misteriosa della luce si era già dispersa dall'alto, piovendo su questo continente che si era già trasformato in una zona di guerra.


Come aveva detto, fece del suo meglio per ridurre il raggio della purificazione e non rilasciò mai aura divina o Energia Misteriosa della luce troppo intense. Continuò a sfrecciare nel cielo, trasportandosi a mezz'aria e rilasciando decine di volte l'energia per poi riuscire a ricoprire tutto il continente.


Questo includeva anche il mare attorno.


Una volta finito, Yun Che si sentì molto più a suo agio. Questo poteva essere considerato una compensazione per il debito di sangue che aveva accumulato qui anni fa.


Anche se... il flusso del tempo era stato modificato dallo Specchio del Samsara, così quei "debiti di sangue" erano stati annullati, Yun Che non se lo sarebbe mai dimenticato.


I ruggiti delle bestie si erano indeboliti e l'energia malvagia che vibrava nell'aria si era ritirata. Yun Che non poteva prevedere cosa sarebbe accaduto all'continente Nuvola Azzurra, ma la prossima volta che sarebbe tornato a fare visita a You'er, avrebbe potuto purificarlo di nuovo.


Dopo aver fatto tutto questo, Yun Che si girò verso ovest e si preparò a partire.


Tuttavia in quel momento un bagliore rosso si manifestò di fronte a lui, Hong'er era apparsa.


Sbadigliò a lungo e si stiracchiò vigorosamente: "Uaaaaah... FAME! HO DAVVERO FAME! Maestro, sto per morire di fame, cosa stai aspettando? Sbrigati e dammi qualcosa da mangiare!"


"Gur4gle..."


Proprio quando disse queste parole, il suo stomaco gorgogliò con forza.


"Hong'er..." Rivedendola e sentendo la voce dolce ed eterea che era fin troppo familiare, Yun Che si riempì di emozione. Fece un passo avanti e la abbracciò gentilmente: "Meno male che sei tornata, ho pensato..."


Prima ancora di finire di parlare, Hong'er si liberò dal suo abbraccio con un "whoosh". Si fregò la pancia a gridò con un tono adorabile, ma insoddisfatto: "Wuuuu... sto per morire di fame, ma mi vuoi ancora abbracciare. Sbrigati e dammi qualcosa da mangiare! SBRIGATI, SBRIGATI, SBRIGATI!"


"Eh... Va bene, va bene." Yun Che annuì frettolosamente. Afferrò un po' di pezzetti di cristallo Purple Veined Divine e prima che potesse darglieli, una luce rossa brillò di fronte agli occhi teletrasportandoli nelle mani della bambina. Se li mise in bocca come se fossero caramelle gommose e iniziò a sgranocchiarli con forza.


Yun Che tirò fuori una lunga spada che rilasciava un'aura gelida... Stavolta non ebbe nemmeno il tempo di vederla che Hong'er la arraffò con una velocità spaventosa. I suoi piccoli canini appuntiti puntarono proprio verso la lama e, con un crepitio, la spada prima perfetta ora aveva un morso.


Yun Che si era abituato da tempo a questo, ma chiunque altro sarebbe rimasto così sbalordito da rimanere a bocca aperta.


Hong'er abbracciò la spada e la divorò vigorosamente, aveva un'espressione contentissima e soddisfatta. Non aveva nemmeno menzionato il periodo in cui era diventata dormiente. Yun Che rimase accanto a lei mentre la guardava in silenzio. Aspettò finché lei non finì di mangiarla tutta battendosi il pancino, un pancino che raramente sporgeva, soddisfatta per poi dirle: "Hong'er, per tutto questo tempo sei rimasta a dormire?"


"Naturalmente." Hong'er ruttò per poi dire con fare animato e vivace: "Il passatempo preferito di Hong'er è dormire."


"Emmmmh..." Yun Che le lanciò un'occhiataccia: "Che tu ti sia scordata... cos'è accaduto prima?"


"Eh?" Hong'er batté gli occhi vermigli. "Di cosa stai parlando? È davvero difficile da capire."


"Questo... Nel Regno degli Dei Stellari, quando sono stato ucciso, mi hai seguito anche tu... Eh, ti sei davvero dimenticata di tutto?" Dopo che He Ling si era risvegliata, lo aveva abbracciato e pianto a causa dell'entusiasmo e del sollievo, ma Hong'er... sembrava che non fosse minimamente coinvolta, cavolo!


"Oh, naturalmente non me lo sono dimenticata. Non sono una sciocca come il maestro," Hong'er inclinò la testa e disse allegramente, "Ma ora stiamo bene. Ho anche mangiato, quindi va tutto bene. C'è qualcosa di cui devi parlare?"


“~！@#￥%…” Fu in quel momento che Yun Che si ricordò che il modo di pensare di Hong'er non era mai stato normale. Disse con esasperazione per rimproverarla: "Allora quel giorno, quando hai pianto e gridato che finché sarei sopravvissuto, saresti stata ubbidiente, che mi avresti ascoltato e che non avresti più fatto i capricci... Mnnm, sicuramente non te lo sei dimenticato, vero?"


"Ah?" Hong'er si leccò le dita per poi alzare le sopracciglia: "Me n'ero completamente dimenticata perché avevo troppa fame, eheheh."


"Sapevo... che sarebbe... accaduto." Yun Che strinse i denti esasperato.


"Oh giusto, ho un segreto da dirti." Hong'er sorrise in modo adorabile: "Dopo aver dormito per molto molto tempo, sembra che tu mi piaci ancora di più."


Si sporse in avanti all'improvviso e gli diede un bacetto sulla faccia. Dopodiché si trasformò in un raggio di luce ridacchiando e scomparendo nel marchio di spada.


"..." Yun Che non poté che toccarsi la guancia per poi scuotere la testa e ridere: "Ah, questa ragazzina, da chi ha imparato..."
                                


                                



