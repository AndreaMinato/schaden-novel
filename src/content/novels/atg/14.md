---
title: Capitolo 14 – Una lettera dallo Xiao Sect
pubDate: 2023-05-21T13:56:59.617Z
tags:
    - atg
---

Era mattino presto. Il cielo stava iniziando ad illuminarsi quando un urgente bussare alla porta svegliò il Capo del clan Xiao, Xiao Yunhai, dal suo sonno profondo. “Capoclan! Capoclan! Sei sveglio?”
Xiao Yunhai aprì le palpebre, diede un’occhiata alla luce fuori dalla stanza e, aggrottando le sopracciglia, chiese: “A quest’ora del mattino? Cos’è successo?”
“È… è lo Xiao… lo Xiao Sect! Una lettera dallo Xiao Sect!”. Da fuori la porta giunse questa voce eccitata e tremante.
“Cosa? Lo Xiao Sect?”
Il Maestro del clan Xiao, una delle persone più potenti in tutta la Floating Cloud City, schizzò fuori dal letto come se fosse stato infilzato nel sedere con un pugnale. Si vestì a casaccio e, senza nemmeno pensare a pettinarsi, aprì di scatto la porta, afferrando l’iniziato del clan Xiao che si trovava all’esterno. Con gli occhi spalancati, gridò: “Hai detto lo Xiao Sect? Lo Xiao Sect?”
“Sì! È di sicuro lo Xiao Sect!” L’iniziato del clan Xiao deglutì con uno sforzo enorme, annuì con tutte le sue forze, e porse la lettera che teneva in mano a Xiao Yunhai. “Questa lettera ha il sigillo a forma di aquila dello Xiao Sect! Qui nel Ventoblu Empire, nessuno oserebbe falsificare il suo simbolo.”
Non appena vide il sigillo sulla lettera, l’intero corpo di Xiao Yunhai venne scosso da un tremito. Afferrò violentemente la busta e, con le mani tremanti, la strappò velocemente ma con cautela per rivelare il foglio al suo interno.
Sebbene il nome dello Xiao Sect avesse solo una parola diversa da quella del clan Xiao, quella parola era come la differenza tra le nuvole e il fango! Il clan Xiao poteva essere a stento considerato rilevante a Floating Cloud City, ma in tutto il Profound Sky Continent era un’esistenza anonima. Invece lo Xiao Sect era una delle quattro organizzazioni più potenti nel Ventoblu Empire! Avevano lo stesso livello di prestigio di Heavenly Sword Villa, di Frozen Cloud Asgard e del Burning Heaven Clan. Il clan Xiao non poteva neppure sperare di raggiungerli.
Per dirlo chiaramente nemmeno un inutile servo dello Xiao Sect avrebbe ritenuto necessario portare rispetto al maestro del clan Xiao.
Ad ogni modo, esisteva un legame tra il clan Xiao e lo Xiao Sect. Infatti, colui che fondò il clan Xiao di Floating Cloud City centosessanta anni fa, Xiao Bieli, proveniva dallo Xiao Sect… per essere precisi, era un discepolo abbandonato e, secondo le voci, il figlio di uno degli Anziani dell’epoca. Tuttavia, Xiao Bieli era nato da una servitrice dello Xiao Sect, che quell’anziano aveva stuprato mentre era ubriaco. Fin dall’infanzia, il suo aspetto era ordinario e non aveva alcun talento.
Inoltre, fu causa di grandi pettegolezzi, creando dispiacere all’Anziano. Quando raggiunse la maggiore età, la sua Profound Strength era più debole di quella di tutti i suoi compagni. Mantenerlo nel clan avrebbe solamente causato maggiori umiliazioni all’Anziano, così trovò una scusa per mandarlo in quel posto di merda, la rurale Floating Cloud City e lo aiutò a fondare il clan Xiao. Da allora non si preoccupò più di Xiao Bieli e troncò tutti i contatti tra lui e lo Xiao Sect.
Ma nonostante tutto Xiao Bieli era nato nell’orgoglioso Xiao Sect. Aveva trascorso tutta la vita a coltivare scrupolosamente la sua Profound Strength, sperando di ottenere la stima, l’approvazione del Sect e, un giorno, di potervi fare ritorno. Dopo la sua morte, questo desiderio fu trasmesso nel clan Xiao, da una generazione all’altra, e divenne l’obiettivo principale di ogni generazione del clan Xiao. Specialmente tra i capiclan. Tutti loro, senza eccezioni, avevano sperato che quella minima traccia del sangue dello Xiao Sect presente nelle loro vene avrebbe permesso loro di stabilire un legame con essa, non importava quanto fragile. Ma in tutti quegli anni, il clan Xiao non aveva mai dato vita a una persona che potesse soddisfare questo desiderio. Per loro, lo Xiao Sect era allo stesso livello del Palazzo Celestiale: qualcosa che non avrebbero mai potuto neppure sperare di raggiungere.
Ma, oggi, lo Xiao Sect aveva preso l’iniziativa e aveva mandato una lettera! Ciò non poté fare altro che condurre Xiao Yunhai in uno stato di gioiosa isteria, eccitato al punto che gli pareva di trovarsi in un sogno.
Dopo aver letto il contenuto della lettera parola dopo parola, il capoclan aveva la faccia completamente rossa e respirava affannosamente. Indicò lontano con un dito tremante, dicendo con voce agitata: “Subito… devi dire agli anziani di radunarsi subito nella sala principale! Di’ loro che dobbiamo discutere importanti novità che riguardano il futuro del clan Xiao… Vai, svelto!”
“Ehm… sì!” rispose immediatamente l’iniziato, correndo via in preda all’agitazione.
…..
Xiao Che aprì delicatamente la porta, con la coperta cremisi in mano, solo per scoprire che Xia Qingyue era già seduta accanto al letto, sveglia e vestita. I suoi meravigliosi occhi, calmi come l’acqua, lo guardarono senza scomporsi.
Xiao Che lanciò immediatamente la coperta sul tavolo. Con un’espressione calma e senza agitazione nel cuore, chiese tranquillamente: “Mogliettina, ti sei svegliata molto presto. Hai dormito bene durante la notte?”
“Non intendi prima dirmi dove sei andato stanotte?” chiese a voce bassa Xia Qingyue, socchiudendo leggermente i suoi bellissimi occhi.
“Non ce n’è bisogno.” Xiao Che si stiracchiò e iniziò a pettinarsi, guardandosi allo specchio: “Perché so che non ti interessa minimamente.”
Xia Qingyue: “…”
Anche se si era addormentato ai piedi della montagna con Xiao Lingxi, quando si era svegliato si era subito sentito stranamente di buon umore. Quando finì di pettinarsi e di sistemarsi i vestiti, Xiao Che tornò ad avere un bell’aspetto. Fece per andarsene, ma prima di uscire dalla stanza disse: “Andiamo. È la mattina del primo giorno di matrimonio, dobbiamo porre i nostri omaggi al nonno… Non rifiuterai, vero?”
Xia Qingyue si alzò senza pronunciare una parola e oltrepassò la porta prima di lui. Xiao Che alzò le spalle e la seguì.
Xiao Lie si svegliava sempre molto presto e quel giorno non era un’eccezione. Non appena entrarono nel cortile di Xiao Lie, lo videro intento ad innaffiare le piante e i fiori. Quando vide Xiao Che e Xia Qingyue, sorrise gentilmente. “Eccovi.”
Sotto lo sguardo attento di Xiao Lie, Xiao Che allungò velocemente le braccia e afferrò la piccola mano di Xia Qingyue. La sua pelle era morbida e liscia, ma fredda al tatto, forse perché si allenava nelle Frozen Cloud Art. Tutto il corpo di Xia Qingyue si irrigidì. Stava per divincolarsi e liberare la sua mano da quella di Xiao Che, ma vide lo sguardo di Xiao Lie e non ebbe altra scelta che sopportare silenziosamente. Lasciò che Xiao Che camminasse verso Xiao Lie, tenendola per mano.
Suo padre aveva sempre rispettato molto Xiao Lie e lei non era da meno. Quando era da sola con Xiao Che, poteva evitare di dimostrargli affetto, ma se avesse allontanato la sua mano di fronte a Xiao Lie, non osava immaginare quanto si sarebbe arrabbiato.
Che spregevole canaglia…
“Nonno, anche oggi ti sei alzato presto.” Xiao Che condusse avanti Xia Qingyue e, seguendo l’etichetta, salutò cortesemente Xiao Lie.
“Qingyue porge i suoi omaggi al nonno”. Qingyue si inchinò leggermente, con una postura delicata e piena di dignità. Il fatto che fosse la prima volta che veniva tenuta per mano e usando un metodo così subdolo la lasciò arrabbiata e indifesa. Se la sua Profound Strength non avesse potuto essere percepita da quell’uomo anziano all’apice dello Spirit Profound Realm, avrebbe sicuramente usato le Frozen Cloud Arts per congelare Xiao Che fino a fargli fare smorfie di dolore.
“Haha, anche voi due vi siete alzati molto presto.” Vedendo l’apparente intimità tra Xiao Che e Xia Qingyue, la faccia di Xiao Lie si rallegrò: “Che’Er, Qingyue, anche se all’età di sedici anni è ancora presto per sposarsi, questo matrimonio mi ha riempito di sollievo. Qingyue, dovresti già conoscere le condizioni di Che’Er. Parlando francamente, questo matrimonio non ti rende affatto giustizia. Ma la nostra famiglia farà tutto ciò che può per te. Ora il mio più grande desiderio è vedervi vivere felicemente.”
Xia Qingyue non riuscì a rispondere prima che Xiao Che dicesse frettolosamente: “Nonno, non dire così! Io, Xiao Che, sono tuo nipote. Non esiste donna al mondo per la quale io non sia adatto. Dove avremmo sbagliato con lei? Dopo essersi unita alla famiglia, era certo che sarebbe venuta a porti i suoi omaggi e che si sarebbe presa cura di me per tutta la vita. Se così non fosse, divorzierei subito e cercherei una moglie migliore. Non sei d’accordo, Qingyue, mogliettina mia?”
“…” se Xiao Lie non si fosse trovato lì, di fronte a loro, Xia Qingyue avrebbe sicuramente congelato la bocca di Xiao Che, chiudendola per sempre con una sola raffica delle Frozen Cloud Fairy’s Secret Art.
“Hahahaha” Xiao Lie scoppiò a ridere, scuotendo la testa. Guardò Xiao Che con indulgenza: “Oh, Qingyue si è appena unita alla famiglia e già la tratti così male. Qingyue, non ascoltare queste sciocchezze. Che’Er, questo bambino viziato, non è mai stato sincero, fin da quando era piccolo. Voi due non avrete ancora mangiato, non così presto, giusto? Sapendo che sareste venuti, il vecchio Hong ha già fatto preparare la colazione. Forza, andiamo a mangiare assieme.”
“Sì nonno… giusto, non dovremmo chiedere alla zietta se vuole venire con noi?”
“Ha sempre amato dormire fin da quando era piccola. Dato che è così presto non disturbiamola.”
Il tavolo da pranzo dentro casa era già stato apparecchiato con tre colazioni appena cucinate. Xiao Che non lasciò mai andare la mano di Xia Qingyue e continuò a trascinarla. Lei dovette sforzarsi moltissimo per sembrare a suo agio, quando si sedette accanto a lui, spalla contro spalla. Xiao Lie spostò la sua sedia in modo da essere di fronte a loro. Vi si era appena appoggiato quando dall’esterno giunse un suono di passi frettolosi, accompagnati da una voce ruvida:
“Quinto anziano! Il quinto Anziano è qui?”
“Cosa c’è?” Xiao Lie si alzò e sollevò leggermente le sopracciglia.
“Ordini… ordini del Capoclan. Tutti gli anziani devono recarsi immediatamente nella sala principale per discutere novità riguardanti il futuro del clan Xiao. Deve andare immediatamente!”
“…” Xiao Lie afferrò la giacca che Xiao Hong gli aveva porto e disse a Xiao Che e Xia Qingyue: “Sembrerebbe un’emergenza. Voi due andate avanti a mangiare. Non c’è bisogno che mi aspettiate.”
Non c’era mai stata una convocazione urgente che fosse stata indetta a quell’ora del mattino, Xiao Lie si infilò la giacca e se ne andò velocemente.
Xiao Lie se n’era appena andato e Xiao Che lasciò la mano di Xia Qingyue alla velocità della luce. Fece anche un rapido balzo indietro, con un *woosh*, e inclinò leggermente lo sguardo. Disse, con una faccia tetra, “Qingyue, mogliettina mia, sei molto intelligente; quindi, dovresti capire che ti ho presa per mano solo per rassicurare mio nonno. Non ho nessun’altra intenzione. Anche se non siamo partiti col piede giusto, non mi aggrediresti mai in preda alla rabbia, vero?”
L’espressione di Xia Qingyue si fece glaciale. Disse freddamente: “Se osi toccarmi ancora senza preavviso non sarò di nuovo così gentile.”
“Hey! Non arriveresti mai a tanto, giusto?” Xiao Che la guardò con gli occhi spalancati e una faccia triste. “Ti ho solo tenuta per mano e ti arrabbi così tanto… siamo comunque una coppia. Anche se mi hai sposato solo per ripagare un debito di gratitudine, siamo lo stesso marito e moglie. Siccome siamo sposati, dovrebbe essere normale che io ti tocchi ovunque, figurati la mano… anzi, è così che dovrebbe essere! Siamo sposati da meno di un giorno e già mi tratti con freddezza e indifferenza. Non mi hai neppure lasciato dormire nel tuo stesso letto stanotte. Ora anche solo prenderti per mano ti fa arrabbiare così tanto… *Sob* Che razza di moglie ho sposato? È addirittura peggio che essere il marito di un’imperatrice…”
“…” il temperamento di Xiao Che stava facendo disperare Xia Qingyue sempre di più. La prima volta che lo aveva visto, aveva avuto la sensazione che fosse freddo e orgoglioso. Gradualmente, aveva anche iniziato a pensare che il suo carattere non fosse ordinario e che avesse anche un tocco di mistero. Per più di una volta le era sembrato che non avesse davvero sedici anni, ma che fosse un uomo adulto con molti anni sulle spalle… fatta eccezione per la sua natura irriverente che si rivelava ogni volta che non faceva attenzione.
E ora, sebbene l’avesse chiaramente profanata senza la minima vergogna, si comportava ancora come se non avesse fatto nulla di male. Al contrario, si lamentava sfacciatamente come un ragazzino facendola passare per cattiva. Per un momento rimase senza parole chiedendosi se dovesse ridere o piangere. Anche la sua rabbia era sparita quasi totalmente, senza che lo volesse.
“Dimenticatene, sediamoci e mangiamo” disse Xia Qingyue, esausta.
“In altre parole, mia moglie Qingyue non è più arrabbiata? Eheh, questa sì che è una moglie obbediente. Su abbuffiamoci!” Xiao Che scavalcò immediatamente il tavolo e si sedette di nuovo accanto a Xia Qingyue, mettendole nel piatto la torta di fagioli verdi che aveva nel proprio.
“…” Xia Qingyue iniziò a sospettare che la richiesta che aveva fatto alla sua maestra fosse stato un errore molto rischioso.


