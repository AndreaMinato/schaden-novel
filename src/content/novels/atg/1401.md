---
title: Capitolo 1401 - L'Imperatore del Drago Perde il Controllo
pubDate: 2025-03-10T08:57:10.441Z
tags:
    - atg
---


*Ding ding* OFFERTA DI NATALE! Fino al 3 gennaio, uscirà un capitolo in più ogni 3 euro!


Continua l'offerta natalizia, due al prezzo di uno, fino al 7 gennaio!
Capitolo sponsorizzato, ringraziamo Federico!
8 in coda (2 Federico S. + 3 Schiaffe + 3 Pierpaolo), 4/10 donazione
-Buone feste da Schadenfreude


L'Imperatore del Drago ringhiò e avvolse in un istante l'intera Terra Proibita del Samsara con la sua coscienza incredibilmente vasta. In quel momento il vento smise di muoversi, lo spazio si era congelato, le piante avevano smesso di ondeggiare a anche gli uccelli, gli insetti e la polvere si erano fermati a mezz'aria.


"..." Shen Xi abbassò lo sguardo e pensò "bambina disubbidiente", ma non poté davvero rimproverarla. Sospirò: "Non c'è nessun altro qui."


"No c'è qualcuno." L'Imperatore del Drago si accigliò: "Chi va là?! Come osi entrare senza permesso nella Terra Proibita del Samsara?! Questo crimine da solo merita la morte e l'assassinio di nove generazioni!"


"Non devi cercare più," disse lentamente Shen Xi, "Non c'è nessuno nella Terra Proibita del Samsara. Ciò che hai individuato è la bambina nel mio grembo."


L'Imperatore del Drago era una persona formidabile. Quando era nella Terra Proibita del Samsara era nel suo stato più rilassato e indifeso. Normalmente non avrebbe usato la sua percezione senza buon motivo, ma se l'avesse fatto, nulla si sarebbe potuto nascondere da lui. Per questo Shen Xi non aveva provato a nascondere più la verità.


"..." L'Imperatore del Drago si sentì come se fosse stato colpito alla testa da un martello di un milione di tonnellate. La sua testa ronzava e per la prima volta nella sua vita pensò con certezza di aver sentito male. "Cosa... cos'hai detto?"


"La presenza che hai percepito è la bambina nel mio grembo." Ripeté con calma Shen Xi per poi guardarlo. Disse lentamente: "Date le tue capacità, dovresti averlo percepito fin dall'inizio. Perché sei così incredulo?"


"..."


"....."


"........."


Il mondo divenne spaventosamente silenzioso. La coscienza che aveva avvolto la Terra Proibita del Samsara iniziò a tremare violentemente, come se un tornado la stesse travolgendo. L'Imperatore del Drago non si stava muovendo affatto, ma aveva gli occhi sbarrati.


La sua reazione fece accigliare Shen Xi, che scosse la testa delusa: "Ti ho detto molte volte che sei l'imperatore della razza dei draghi e il supremo sovrano dell'universo. Sei il solo che non può perdere mai la compostezza in nessuna circostanza. Non puoi dimenticarti della tua identità."


"..." L'Imperatore del Drago era ancora immobile. Sembrava che avesse perso il suo spirito. Le parole di Shen Xi lo fecero riprendere un po', ma il suo sguardo era pieno di follia. Nessuno avrebbe creduto che potesse fare un'espressione del genere. Fece un passo tremante in avanti e chiese: "Chi... chi è stato?! Chi è il padre... è?!"


La sua voce era roca come non mai. Ogni parola che mormorava era seguita da uno scricchiolio sotto i suoi piedi.


"..." Shen Xi sospirò piano, ma non disse nulla. Questo era proprio il motivo per cui non voleva che lo sapesse... e finora le sue reazioni erano state peggiori di quanto avesse immaginato.


Immagino che me la sia cercata... Shen Xi provò amarezza.


L'Imperatore del Drago era sconvolto, ma non perse completamente la ragione. Shen Xi era una persona incredibilmente apatica e non era mai stata disposta ad iniziare un contatto. Nemmeno lui era rimasto a lungo nella Terra Proibita del Samsara. In effetti, negli ultimi duecento millenni c'era solo un'altra persona che era entrata lì a parte lui.


Era Yun Che!


"Yun... Che... Yun Che?!"


Quando disse questo nome ruggendo, le sue pupille si congelarono per un secondo per poi dilatarsi a più non posso: "Im... impossibile... impossibile... assolutamente impossibile... no... è lui... dev'essere lui... no, no... non può... no..."


Yun Che era il solo maschio a parte lui che avesse mai visitato la Terra Proibita del Samsara. In effetti era rimasto qui per un intero anno, quindi poteva essere solo lui il padre... ma come poteva crederci? Come poteva accettarlo?!


Allora, era rimasto sorpreso di come Shen Xi aveva deciso di offrire rifugio a Yun Che, ma lo aveva accettato velocemente. Dopotutto Yun Che era una persona straordinaria e l'aura del Dio Drago nel suo corpo era insolitamente potente. Non era impensabile che Shen Xi fosse stata disposta ad aiutarlo.


Ma non avrebbe mai... potuto immaginare che... Era Shen Xi. La sola e unica dea al mondo, l'eterna benefattrice della razza dei draghi, la suprema esistenza che nemmeno gli imperatori divini osavano incontrare e la donna che perfino lui, l'Imperatore del Drago, non meritava di toccare.


Ma Yun Che... era solo un membro della giovane generazione un po' più speciale... non era possibile... non era possibile!!


"È la figlia di Yun Che." Shen Xi si girò, così da non vedere l'aspetto imbarazzante dell'Imperatore del Drago. Poi disse: "È stata concepita trenta mesi fa, ma non sono riuscita ad andarmene o a farla nascere perché ero legata a questo posto dal fato. In sette anni, i miei legami spariranno e potrò farla nascere lontano da qui."


Buzz...


L'Imperatore del Drago tremò... Shen Xi stessa aveva ammesso la verità.


Il suo sguardo vacillò e iniziò ad iniettarsi di sangue. La sua espressione normalmente solenne e dignitosa si distorse come quella di uno spettro tormentato. "Im... impossibile... non può essere vero... come può... come può..."


"Shen Xi... Sei Shen Xi... Come può Yun Che... come ha potuto?!"


"Imperatore del Drago!" Shen Xi aggrottò di nuovo la fronte. "Ti sei dimenticato di sé stesso."


In passato il rimprovero di Shen Xi gli avrebbe fatto riprendere il controllo di sé stesso, ma stavolta sembrò impazzire ancora di più. "È falso... è tutto falso, come potete..."


"Long Bai!" Shen Xi ne stava rimanendo sempre più delusa. Il fatto che si fosse rivolto a lui per nome era una prova di questo. "Allora è così che sei? È questo il punto a cui sei arrivato dopo trecentomila anni di coltivazione?"


"Ascoltami bene." Il tono di Shen Xi era gentile, ma anche pieno di una profonda indifferenza. "Sono Shen Xi. Sono io a decidere cosa voglio fare, dove voglio andare, a chi darò il mio corpo e che figlio farò nascere! Non ha niente a che fare con gli altri e sicuramente non ha a che fare con te!"


L'Imperatore del Drago si irrigidì dopo aver sentito questo.


"Cento, duecento, trecento millenni fa... Dal primo anno in cui hai provato qualcosa per me, ti ho già detto di troncare le tue delusioni per l'eternità! Ai miei occhi sei solo un altro membro della giovane generazione a cui devo badare come ogni altro discendente del Dio Drago... So che non sei disposto a troncare questa tua illusione ed è il motivo principale per cui non volevo dirti la verità, ma non mi sarei mai immaginata che saresti rimasto sconvolto fino a questo punto!"


"Ricorda, sei l'imperatore del Drago, sei il supremo sovrano del Caos Primordiale! Non hai il diritto di perdere la testa!" Shen Xi smise di parlare per un momento per poi sospirare: "Immagino che nemmeno questo sia un cattivo risultato. Grazie a questa rivelazione potrai troncare ogni illusione, cercare la tua vera Regina Drago e fare continuare la stirpe del Dio Drago."


"No... no, no..." Ma le parole di Shen Xi non rischiarirono la mente dell'Imperatore. Al contrario, i suoi occhi divennero ancora più iniettati di sangue e la sua aura sempre più caotica. "Illusioni dici... mi sono disilluso molto tempo fa... è perché non ti meritavo... non ti merito ancora nemmeno dopo che sono diventato imperatore... solo il fatto che potessi stare accanto a te e sentire la tua voce era un dono del cielo dato solo a me..."


Shen Xi: "..."


"Non avrei mai sperato... nemmeno osato sperare di toccare l'orlo dei tuoi abiti... è perché non me lo meritavo... e lo stesso vale per tutti gli altri a questo mondo!" La voce dell'Imperatore da tremante, divenne completamente roca: "Ma Yun Che... come... come... no... è tutto falso... falso!!"


Nessuno poteva immaginare che l'Imperatore del Drago avesse perso la calma in questo modo.


Aveva detto la verità. Non avrebbe mai osato illudersi. Anche dopo che era diventato imperatore, poteva solo sognarsi di conquistare Shen Xi. La conosceva da trecento millenni ed era stato imperatore per oltre duecentomila anni. Per questo erano conosciuti come Imperatore e Regina Drago... ma non aveva nemmeno toccato l'orlo dei suoi vestiti.


Questo perché era già contento di essere il solo a poter entrare nella Terra Proibita del Samsara e a parlare con lei.


Non aveva mai pensato di poterla conquistare... ed era consapevole che non si sarebbe mai innamorata di lui, figuriamoci di chiunque altro.


Ma perché...


Perché aveva... con un uomo che conosceva a stento, un giovane che non aveva nemmeno un decimillesimo della sua età... una persona con cui non poteva paragonarsi in termini di coltivazione, origini, posizione o reputazione...


Aveva avuto perfino una figlia con lui...


Shen Xi si girò verso l'Imperatore del Drago e disse con indifferenza: "Ti ho già detto che sarò io a decidere cosa fare. Non ha niente a che fare con te. Ciò che è successo tra me e Yun Che è la conseguenza di una mia scelta e, proprio come non ha niente a che fare con te, non hai nemmeno il diritto di farmi cambiare idea. È accaduto tutto per mia volontà."


"No... Come può non avere niente a che fare..." Balbettò l'Imperatore del Drago che quasi cadde in ginocchio: "Sei... la Regina Drago... Sei la mia Regina Drago! L'intera Divina Regione Orientale, tutto il mondo sa che sei la mia Regina Drago!!"


Shen Xi chiuse gli occhi. Queste parole dimostravano che l'imperatore aveva perso completamente la testa. Scosse la testa e rispose con delusione: "Ti sei dimenticato come mi è stato dato il titolo di Regina Drago? Il motivo per cui non ho rifiutato il tuo suggerimento era perché volevo distanziarmi da ogni questione esterno. Inoltre questo titolo è completamente insignificante per me... Dovresti saperlo meglio di chiunque altro. Perché devi mentire a te stesso e agli altri?"


Detto questo, se avesse saputo che un giorno avrebbe incontrato qualcuno come Yun Che, forse avrebbe fatto una scelta diversa.


L'imperatore del Drago sapeva meglio di chiunque altro com'era nato il titolo di Regina Drago. Sapeva che il titolo che sarebbe stato ambito da qualsiasi donna al mondo, era completamente inutile per Shen Xi. Il solo motivo perché non l'aveva rifiutato era per impedire agli altri di disturbarla.


Tuttavia, indipendentemente da cosa provava Shen Xi, l'Imperatore del Drago aveva fatto del suo meglio per diffondere le notizie per tutto il Regno degli Dei. Voleva far sapere all'intero universo che Shen Xi era la sua Regina Drago... Anche se sapeva che era un sogno impossibile. Poteva non nutrire nessuna illusione nei suoi confronti, ma aveva  goduto moltissimo di questo piccolo favore, questo minuscolo permesso che Shen Gli gli aveva dato e aveva intessuto un suo misero sogno.


Ma anche questa mera illusione stava per svanire.


Erano passati trecentomila anni da quando Shen Xi l'aveva salvato... Non era nemmeno sicuro di chi avrebbe dovuto biasimare per questa ossessione, lui stesso, il cielo o...


Yun Che.


"Non voglio più parlarne." Shen Xi chiuse gli occhi e disse piano: "Non dirigerti verso la Divina Regione Orientale e non venire qui per un po'. Al momento ti serve sopratutto meditare e questa potrebbe essere l'opportunità di cui hai bisogno."


"Se avessi saputo che sarebbe arrivato qualcuno come Yun Che, non avrei accettato il titolo di 'Regina Drago'. In futuro lascerò il regno del Dio Drago e sono consapevole che potrei danneggiare la tua reputazione quando succederà. Prometto di ripagare la razza dei Dei Draghi per questo."


Non era mai stata in debito con nessuno.


Le pupille dell'imperatore erano ancora assottigliate e le sue labbra stavano tremando incontrollabilmente. La schiena di Shen Xi emanava una netta delusione... una delusione che era riservata solo e soltanto ad un membro della giovane generazione. Non aveva detto altro dopo.


Anche se Yun Che non fosse esistito, non avrebbe ricevuto nemmeno uno sguardo affettuoso da Shen Xi. Lo sapeva.


Ma il solo motivo per cui non aveva nutrito illusioni era per via della certezza che nessuno al mondo fosse degno di lei.


L'odio indotto dalla gelosia era un serpente che poteva divorare la ragione, la determinazione, l'orgoglio o perfino la gratitudine.


Questo perché era il male più spaventoso al mondo, specialmente questo... dato che era nato da trecentomila anni di ossessione.


L'Imperatore del Drago iniziò a camminare, senza levarsi in volo. Il terreno tremava ad ogni passo che faceva... Senza dubbio erano i passi più pesanti che avesse mai fatto.


Era il supremo sovrano del Caos Primordiale, così la sua determinazione e la sua forza mentale erano senza dubbio le più forti nell'intero universo, ma ora era posseduto dall'ira e dalla gelosia che stavano divorando ogni suo ultimo briciolo di forza di volontà.


Alla fine perfino il suo sguardo divenne indemoniato... fino a perdere completamente la ragione.


All'improvviso si girò e rilasciò un ruggito disperato... E un'ondata di luce misteriosa sfrecciò verso il ventre di Shen Xi cme un drago ululante che proveniva da un abisso.
                                


                                



