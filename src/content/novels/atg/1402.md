---
title: Capitolo 1402 – La furia di Shen Xi
pubDate: 2025-03-10T08:57:10.441Z
tags:
    - atg
---


Continua l'offerta natalizia, due al prezzo di uno, fino al 7 gennaio!
Capitolo sponsorizzato, ringraziamo Federico!
7 in coda (1 Federico S. + 3 Schiaffe + 3 Pierpaolo), 4/10 donazione
-Buone feste da Schadenfreude


Il potere dell'imperatore del Drago non aveva eguali... specialmente visto che aveva attaccato durante un attacco di follia.


Era solo un'ondata di Energia Misteriosa, ma fu sufficiente ad oscurare l'intera Terra Proibita del Samsara in un istante. Lo spazio, il suono, la luce, tutto era stato divorato da questo potere terrificante. Inoltre questo attacco era diretto verso il grembo di Shen Xi.


Nessuno conosceva l'ossessione dell'Imperatore del Drago meglio di Shen Xi stessa.


Nessuno conosceva il suo temperamento meglio di lei.


Long Bai aveva il talento migliore tra tutti i membri della razza del Dio Drago, ed era stato abbastanza ambizioso e retto da restare fedele alla sua natura anche dopo essere diventato sovrano. Era il più forte al mondo ed risiedeva nel piano più elevato in assoluto. Tuttavia non aveva mai abusato del suo potere e non era mai sfuggito ai suoi doveri quando accadevano eventi importanti nel Regno degli Dei.


La sua personalità era uno dei motivi principali per cui Shen Xi era stata disposta ad istruirlo e a guidarlo negli anni. Era per questo che l'Imperatore del Drago per cui la sua razza era riuscita ad ottenere una reputazione e una forza superiori.


Inoltre il suo regno si era rafforzato grazie alla Divina Acqua della Vita e al Nettare del Drago dell'Alba che Shen Xi aveva fornito loro per centinaia di migliaia di anni. Per questo i geni della loro razza erano rimasti impareggiabili per ogni generazione.


Tuttavia...


Nessuno al mondo poteva capire pienamente una persona, proprio come nessuno al mondo poteva comprendere completamente sé stesso. Nessuno sapeva quanto una persona potesse cambiare una volta che l'oscurità nel suo cuore fosse emersa.


Shen Xi sapeva che l'Imperatore del Drago sarebbe rimasto scosso dalla verità. Nonostante la sua reazione fosse stata così intensa da essere quasi folle, non ne era stata davvero sorpresa. Si sentiva anche un po' in colpa oltre che delusa... Dopotutto aveva accettato il titolo di Regina Drago allora. Se non l'avesse fatto, l'impatto psicologico non sarebbe stato così grave come lo era adesso.


Tuttavia, nemmeno nei suoi sogni si sarebbe immaginata che l'Imperatore del Drago l'avrebbe attaccata.


La sua aura era già più debole del normale perché era incinta, era anche completamente inerme. Inoltre era solo a poche decine di passi da lui... A questo livello, la distanza era completamente trascurabile.


L'espressione di Shen Xi cambiò... e l'ondata di energia colpì il suo ventre prima che avesse il tempo di usare la sua Energia Misteriosa della luce.


Boom!


In un istante, ogni pianta e animale nell'intera Terra Proibita del Samsara... fino alla casa di bambù di Shen Xi fu ridotto in polvere.


Lo spazio attorno collassò sul posto e perfino la terra stessa fu sollevata di diverse decine di metri. Non ricadde giù però, invece svanì nel nulla.


Pfft...


Shen Xi era rimasta al centro dell'impatto, la sua aura bianca era svanita e il suo viso era pallido come la carta. Uno schizzo di sangue le era sfuggito dalle labbra volando via, come una farfalla bianca in una tempesta.


"Ugh... Ah..." La terra proibita e anche più sacra dell'intero Caos Primordiale era stata ridotta in rovina così. L'Imperatore del Drago rimase impietrito in mezzo alle increspature dello spazio che tremava come una foglia al vento. Le sue pupille si erano rimpicciolite fino a ridursi alle dimensioni di un ago mentre si muovevano freneticamente.


Fissò le sue stesse mani tremanti. Non poteva credere a ciò che aveva appena fatto.


"Io... cos'ho fatto... cos'ho fatto..." Mormorò confuso e privo di spirito. "No... no.... non sono stato io... non sono stato io..."


Shen Xi si alzò lentamente. Il suo abito bianco era stato macchiato di sangue e una strana luce bianca aveva coperto i suoi splendidi occhi. Non prestò attenzione alle sue ferite però. La prima cosa che fece quando riprese i sensi fu di premersi una mano sulla pancia. Poi il suo sguardo si riempì della più grande paura e confusione che avesse mai provato in tutta la sua vita.


"Xi'er? Xi'er... Xi'er... Xi'er!!"


La sua voce aveva perso ogni indifferenza e gentilezza. Stava tremando: "Xi'er... per favore rispondimi... per favore rispondimi... devi stare dormendo, non è vero... svegliati... per favore svegliati... per favore rispondimi..."


Drip...


Una lacrima cadde sul suo abito macchiato di sangue. Poi scoppiò a piangere: "Xi'er... per favore non spaventare tua madre, va bene... Xi'er... Xi'er..."


La sua voce bellissima era diventata triste, stridente e piena di disperazione. Ogni volta che parlava, l'Imperatore del Drago ebbe la sensazione che il suo cuore fosse stato trafitto da mille lame. Fece un passo avanti con le labbra tremanti e inciampò. Strisciò verso la donna implorando: "Shen Xi... non l'ho fatto apposta... non l'ho fatto apposta..."


"Non avvicinarti!!"


Disse con un tono stridulo e... pieno di un gelido odio terrificante.


Sì, odio... Long Bai conosceva Shen Xi da trecentomila anni e questa era la prima volta che l'aveva sentita gridare o provare odio. Era davvero raggelante... ed era diretto verso di lui.


Si impietrì sul posto e si inginocchiò lentamente. Il suo sguardo era smarrito: "Va bene... io... rimarrò qui... Shen Xi... non l'ho fatto apposta, io... sono stato posseduto da un diavolo... sono stato davvero posseduto da un diavolo... lascia... lascia che ti aiuti... la tua bambina starà bene... io... troverò un modo per salvarla... il Regno del Dio Drago deve avere un modo per salvarla..."


L'Imperatore del Drago non aveva mai provato un terrore del genere, eppure Shen Xi non stava reagendo affatto alle sue parole. Si stava premendo il ventre, ma non sentiva né l'aura, né la voce di sua figlia... Era un genere di dolore e disperazione che non si era mai immaginata finora.


Le sue lacrime caddero a terra e si mischiarono col sangue... La sua bambina era stata concepita per coincidenza, non aveva mai pensato che un giorno sarebbe diventata madre. Ma quando se ne era resa conto... non aveva mai pensato che potesse esistere una coincidenza così meravigliosa.


Da allora, la sua vita e il suo mondo erano cambiati completamente.


Ma oggi era caduta in una disperazione terrificante per mano del membro del suo clan più fidato.


"...È stata... colpa mia..." Disse piangendo, struggente: "Se... non l'avessi salvato... se... non l'avessi fatto diventare Imperatore del Drago... tu non saresti... è colpa mia..."


Tremò di nuovo violentemente e il suo flusso sanguigno si invertì all'improvviso, per poi schizzare silenziosamente dalle sue pallide labbra.


Fissò in avanti stordita... Questa era la prima volta che era stata una madre,. la prima volta che aveva perso sua figlia e la prima volta che aveva provato un tale dolore e disperazione.


All'improvviso le sue palpebre tremarono.


"Ruota del Samsara... La Ruota del Samsara..." Mormorò stordita per poi alzare di scatto la testa. Sembrava che avesse trovato un raggio di speranza nell'oscurità. Si girò frettolosamente e premette una mano a terra illuminando il suolo di bianco. Un momento dopo un turbine bianco apparì di fronte a lei.


Il vortice brillava di bianco, ma al suo centro c'era un'oscurità senza fondo.


"..." Ancora stordito, l'Imperatore del Drago non poté fare altro che fissare con sguardo vacuo il turbine. Non riuscì nemmeno a pensare cosa fosse l'oggetto di fronte a lui.


Lo sguardo di Shen Xi divenne freddo e determinato mentre fissava il turbine di fronte a lei. Poi si girò verso l'Imperatore del Drago e mormorò con odio: "Ascolta Long Bai... Se succedesse... succedesse... qualcosa a Xi'er..."


"Rinuncerò alla luce... mi trasformerò in un diavolo... e mi assicurerò che tu soffra ogni tortura nell'universo!"


"Verserò il tuo sangue e disperderò le tue ceneri... in ogni angolo di questo Regno egli Dei... così che tu venga calpestato da ogni creatura vivente per tutta l'eternità!!"


Usava l'Energia Misteriosa della luce e aveva il cuore e il fisico più puro al mondo. Era davvero improbabile che provasse odio o fosse malvagia.


Eppure in quel momento aveva proferito la maledizione più crudele contro l'Imperatore del Drago.


Dopodiché balzò nello strano vortice e svanì in un istante.


"Shen Xi... Shen Xi?!" Gridò l'Imperatore del Drago per poi sporgersi in avanti nel panico, però sentì solo aria tra le mani.


Perfino l'aura di Shen Xi era scomparsa completamente. Le uniche tracce rimaste in questa terra fredda e in rovina erano gocce di sangue e lacrime.


"Shen... Xi..."


Thump... l'Imperatore del Drago crollò in ginocchio per poi fissare la mano tremante di fronte a lui. Era stata la sua mano destra ad aver attaccato all'improvviso prima...


"Cosa... ho fatto..."


All'improvviso la strinse e si picchiò violentemente il petto.


Boom!!


Ci fu una forte esplosione che sembrò distruggere il mondo stesso e il suo petto si incavò, facendogli sputare sangue. Ma non solo non sentì il minimo dolore, crollò a terra e picchiò la testa, la testa che nessuno aveva il diritto di sottomettere, a terra. Poi gridò come non aveva mai fatto prima.


.....


"Ugh!!"


Yun Che sussultò e si piegò all'improvviso. Allo stesso tempo si strinse il petto come se stesse avendo un attacco di cuore.


"Ah!" Yun Wuxin fu colta alla sprovvista da questa reazione e lasciò la presa sulla sua canna da pesca per poi avvicinarsi: "Papà... cos'hai?"


Padre e figlia al momento erano seduti su una barchetta nell'oceano meridionale, a fare una gara di pesca.


Yun Che smise di tremare per poi fare la linguaccia a Yun Wuxin. Sorrise raggiante: "Eheh, ti ho sorpreso di nuovo, vero? Quante volte ti ho detto che devi essere placida come l'acqua sotto di te mentre peschi? Non ti devi distrarre facilmente o... Ouch!"


"Umpf!" Yun Wuxin diede un pizzicotto al braccio di suo padre per poi arricciare le labbra e tornare al suo posto. Si voltò perfino ignorandolo: "Papà mi sta mentendo di nuovo. Perché ti comporti come un bambino anche se sei un adulto?"


"Non dirmi che hai usato lo stesso metodo per corteggiare tutte le mie zie." Yun Wuxin sogghignò ancora di più... La reazione di Yun Che l'aveva davvero spaventata.


"Emh..." Yun Che arrossì un po'. "Te ne parlerò quando sarai più grande."


"Bleh!" Yun Wuxin gli fece la linguaccia: "Sono sempre una bambina, vero? Umpf."


"..." Yun Che non disse nulla. Sembrava essere rimasto senza parole.


Yun Wuxin non notò che stava ansimando anche se era tutto sorrisi.


"Maestro..." La voce preoccupata di He Ling risuonò nel suo cuore: "Cosa succede? Il tuo battito cardiaco è..."


"Sto bene." Rispose Yun Che.


Detto questo, le sue sopracciglia stavano ancora tremando e stava ancora stringendo con forza la canna da pesca senza accorgersene.


Cosa sta succedendo...


Perché mi ha fatto così male il cuore... Sembra quasi che qualcuno l'abbia trafitto con un coltello...


Gettò un'occhiata verso Yun Wuxin. Ci mise un po' prima di riprendersi.


Pensò: Qualunque cosa accada in futuro, disastri o tribolazioni... accetterò ogni cosa. Ma non permetterò mai e poi mai che qualcosa faccia del male a mia figlia!
                                


                                



