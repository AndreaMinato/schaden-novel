---
title: Capitolo 1403 – L’avvento dei Diavoli (1)
pubDate: 2025-03-10T08:57:10.441Z
tags:
    - atg
---


Capitolo regolare, 22 in coda (1 Federico S. + 3 Schiaffe + 3 Pierpaolo + 15 Totutotu), 4/10 donazione
-Alstor


Oceano Meridionale del continente del Cielo Misterioso.


Quando il cielo era ormai scuro, la gara di pesca fra Yun Che e Yun Wuxin si concluse, con una vittoria schiacciante della bambina.


Era chiaro che si era trattato più di un passatempo tra padre e figlia che di una vera e propria sessione di coltivazione. Tuttavia, Yun Wuxin non esaltò allegramente sebbene avesse vinto. Al contrario, si avvicinò al padre e lo prese per mano: “Oggi non sei contento, papino?”


“Huh? No, sono contentissimo.” Yun Che le sorrise allegramente: “Perché me lo chiedi?”


Yun Wuxin lo osservò attentamente per qualche secondo, poi rispose in uno strano tono: “Si vede che sei preoccupato per qualcosa. Fammi indovinare… stai pensando a quel posto che si chiama Regno degli Dei?”


“…” Yun Che non si aspettava che sua figlia potesse intuire con così grande facilità ciò che c’era realmente nel profondo dei suoi pensieri. Colto alla sprovvista, all’inizio pensò di negarlo, ma quando vide lo sguardo sincero e preoccupato di Yun Wuxin non poté che cambiare idea: “Sì, un pochino.”


Si era sentito piuttosto a disagio fin da quando aveva provato improvvisamente quella stretta al cuore. Per qualche motivo, non riusciva a ignorare la sensazione che da qualche parte fosse successo qualcosa di molto brutto.


“Lo sapevo.” Yun Wuxin si rilassò e sorrise, quando seppe di aver avuto la giusta intuizione: “La Maestra mi ha detto che sei una persona molto passionale, papino, e che quindi devi aver trovato molte cose per cui preoccuparti mentre eri nel Regno degli Dei. Per esempio…”


“Per esempio?”


“Per esempio…” Yun Wuxin guardò Yun Che e contò sulle dita: “Ci sono Jasmine, Caizhi, Shen Xi, la tua Maestra…”


Yun Che spalancò un po’ di più gli occhi a ogni nome, e quando sua figlia arrivò a “Shen Xi” e “la tua Maestra”, alla fine non riuscì a trattenersi: “Aspetta… aspetta un secondo… si può sapere dove hai sentito questi nomi!?”


“Hehehehe,” Yun Wuxin si voltò leggermente a lato e fece un grande sorriso: “Me li ha detti la mamma. La mamma ha detto che spesso li ripeti un sacco di volte mentre dormi… Mn! E poi me l’ha confermato anche la Maestra!”


“…” Yun Che si portò una mano alla fronte, senza riuscire a rispondere per parecchio tempo.


“Però c’è una cosa che secondo me non ha senso,” Yun Wuxin diede voce a un dubbio che aveva da molto: “Quando un praticante del mistero raggiunge la Via Divina, non dovrebbe avere più bisogno di dormire, no? Ma allora perché tu dormi e parli nel sonno così spesso, papino?”


“Coff… coff coff…” Yun Che non avrebbe risposto a quella domanda neppure morto, quindi in preda al panico cambiò rapidamente argomento: “Io ehm… dormire comunque non fa male, sai. In ogni caso… ormai è ora di andare a casa. Fra poco sarà buio.”


“Dormirai anche stanotte, papino?”


“Sì… no. Intendo dire, di notte coltivo la mia forza misteriosa proprio come te, Wuxin!”


“Oh…” rispose Yun Wuxin, scettica.


Proprio quando i due stavano per andarsene, la Giada di Trasmissione del Suono di Yun Che vibrò improvvisamente. La prese immediatamente in mano e sentì subito la voce piuttosto allarmata di Feng Xue’er: “Torna subito a casa, Fratellone Yun. C’è stata un’altra serie di gravi attacchi in massa di Bestie Misteriose.”


I disordini causati dalle Bestie Misteriose si erano diffusi verso ovest a un ritmo costante, diventando sempre più frequenti negli ultimi tempi. Ma da quando aveva recuperato i suoi poteri, Yun Che era sempre riuscito a purificare le loro emozioni negative e a porre rapidamente fine ai disastri.


Ecco perché le persone comuni avevano l’impressione che gli attacchi delle Bestie Misteriose impazzite fossero diventati molto meno frequenti di prima. Anche quando se ne verificava uno, tutto tornava quasi subito alla normalità.


“Dov’è successo stavolta?” chiese tranquillamente Yun Che. Yun Wuxin, accanto a lui, non sembrava per niente sorpresa.


“Dappertutto… sta succedendo dappertutto, nell’intero continente!” quando sentì la risposta di Feng Xue’er, Yun Che si accigliò leggermente: “Si stanno verificando attacchi anche dove non era mai successo prima, e persino nei luoghi dove tu sei già intervenuto, Fratellone Yun!”


“E come se non bastasse, non solo nel continente del Cielo Misterioso, ma anche l’Regno Demoniaco Illusorio è nelle stesse terribili condizioni! È successo senza preavviso, le Bestie Misteriose stanno attaccando dappertutto…”


“Capisco. Non preoccupatevi, fra poco andrà tutto meglio.”


Ovviamente, gli attacchi su scala continentale sarebbero stati una terribile calamità sia per il continente del Cielo Misterioso che per l’Regno Demoniaco Illusorio. Tuttavia, per Yun Che era una faccenda da poco, siccome ormai la Stella Polo Blu stessa era troppo piccola per lui. Avrebbe potuto concentrare al limite massimo l'Energia Misteriosa della Luce e sarebbe comunque riuscito a purificare entrambi i continenti in poco tempo.


Tuttavia, era molto scuro in volto. Non si calmò per parecchio tempo.


Sei mesi prima, si era chiesto se la catastrofe che aveva colpito l’continente Nuvola Azzurra in futuro si sarebbe verificata anche nel continente del Cielo Misterioso e nell’Regno Demoniaco Illusorio.


Ma non aveva mai creduto che sarebbe successo davvero.


Comunque, il motivo per cui Yun Che era scuro in volto non era né la frequenza degli attacchi né il fatto che si fossero verificati su così larga scala. Era così preoccupati perché era successo senza alcun preavviso!


Fino a pochi giorni prima, gli attacchi si verificano solo nelle regioni più orientali dei due continenti. Eppure, adesso era improvvisamente successo su tutto il loro territorio.


“Andiamo.”


Yun Che prese la piccola mano di Yun Wuxin e si preparò a volare da Feng Xue’er. Tuttavia, all’improvviso si fermò e si voltò verso est.


Una stella scarlatta era sospesa nel cielo orientale, sempre presente, sia di giorno che di notte. Ormai, gli abitanti del continente del Cielo Misterioso e dell’Regno Demoniaco Illusorio si erano abituati alla sua presenza, che aveva fatto nascere molte leggende e strane teorie.


In quel momento, la stella scarlatta era oltre una nuvola – o meglio, avrebbe dovuto esserlo, ma per qualche strano motivo non era affatto meno brillante. Yun Che aveva l’impressione che la luce della stella trafiggesse i suoi occhi, e che fosse più luminosa che mai.


“…” Yun Che divenne ancora più scuro in volto.


Osservava quella stella rossa ogni giorno, ed era assolutamente certo che due giorni prima non fosse luminosa quanto adesso. Quindi, in quell’arco di tempo doveva essere successo qualcosa di terribile.


Il bagliore scarlatto penetrò nelle sue pupille e raggiunse la sua stessa anima, rendendola agitata per parecchio tempo…


……………….


“Ma rinunciò alla possibilità di vivere altri seicentomila anni nonostante il Veleno delle Infinite Tribolazioni, e sacrificò tutto il suo potere divino e la sua energia vitale per creare una singola goccia di Sangue Indistruttibile. Lo fece solo per lasciare in eredità la fonte del suo potere… anche alla fine della sua vita, il Dio Malvagio era preoccupato solo dall’arrivo di quel giorno, arrivando persino a sacrificare la vita per lasciare ai posteri un’ultima speranza. Forse, era l’unico a meritare di essere considerato il più grande di tutti gli Dei.”


“E quando quel giorno arriverà, tu che hai ereditato il potere del Dio Malvagio… sarai la nostra unica speranza.”


……………


“Adesso non posso dirtelo, perché sei ancora troppo debole e non puoi farti carico della terrificante verità. Ciò che devi fare è diventare più forte. Se te lo dicessi troppo presto, non farei altro che rallentare terribilmente la crescita della tua forza. Devi solo sapere due cose, al momento… primo, devi diventare più forte il più in fretta possibile, rafforzando il tuo potere del Dio Malvagio. Secondo, devi sopravvivere. Devi sopravvivere a qualsiasi costo. Se morissi, allora anche la nostra ultima speranza scomparirebbe.”


…………..


“Sei troppo giovane, hai troppa poca esperienza, e la tua forza misteriosa e la tua anima sono ancora troppo deboli. Se un giorno crederai di essere già abbastanza forte, che con la tua forza di volontà e la tua saggezza tu sia già pronto a farti carico di pesanti segreti e responsabilità, torna da me. Ti dirò la verità su tutto…”


“E ti darò tutto il mio potere.”


………………..


Nella mente di Yun Che riecheggiarono le parole della Fenice di Ghiaccio sul fondo del Lago del Ghiaccio Infernale. Non le aveva dimenticate neppure per un istante.


Quando le aveva parlato, aveva appena intrapreso la Via Divina. Non sapeva assolutamente nulla sul Regno degli Dei.


Ma dopo che la sua forza, le sue conoscenze e la sua forza di volontà erano cresciute senza sosta… e dopo aver visto tutto ciò che era successo nel Regno degli Dei e sulla Stella Polo Blu negli ultimi anni, ora la pensava in modo completamente diverso da prima.


“Speranza”. “Dovere”. Quelle parole che aveva sempre creduto vaghe consolazioni stavano diventando lentamente, ma costantemente, sempre più chiare nel suo cuore.


Si domandò se quell’improvviso cambiamento avesse avuto conseguenze anche sul Regno degli Dei… si chiese se avesse avuto effetti sul Regno della Canzone Glaciale…


Ormai, era chiaro che la situazione non sarebbe cambiata o peggiorata gradualmente. Al contrario, sarebbe semplicemente precipitata senza preavviso… Cosa sarebbe successo in futuro? E cos’era quella “terrificante verità” nascosta dietro la stella scarlatta…


“Papino? Papino… papino!”


Yun Wuxin dovette chiamare Yun Che parecchie volte prima che tornasse finalmente coi piedi per terra. La prese in braccio e le disse: “Forza, purifichiamo insieme il continente del Cielo Misterioso e l’Regno Demoniaco Illusorio. Ti faccio vedere quanto sono forte, hmm?”


Lo spazio intorno a loro si distorse, e poco dopo ricomparvero proprio sopra la Città della Fenice. Non stava muovendo alcun muscolo, ma l'Energia Misteriosa della Luce stava già piovendo verso terra, avvolgendo tutte le Bestie Misteriose impazzite…


Nel frattempo, nella Regione Orientale, nel Regno della Canzone Glaciale, nella Sala Sacra della Fenice di Ghiaccio.


Mu Bingyun entrò nella Sala senza preavviso.


“Cosa succede?” domandò Mu Xuanyin?


“Un’ora fa, c’è stato improvvisamente un attacco di Bestie Misteriose su vasta scala nella parte orientale dell’Impero del Vento Gelido. È rimasto coinvolto quasi un decimo dell’intero Impero, e sono stati distrutti almeno una decina di setta. Ho già inviato i Maestri del Secondo e del Terzo Palazzo a occuparsi del problema insieme ai loro discepoli.”


“Un attacco di Bestie Misteriose su vasta scala?” Mu Xuanyin si voltò, inarcando leggermente le sopracciglia: “Conosciamo già la causa?”


Mu Bingyun scosse la testa: “No. Sappiamo solo che tutte le Bestie Misteriose della Catena Montuosa del Vento Gelido hanno lasciato le loro tane, e che per qualche motivo sono estremamente feroci. Tuttavia, non c’è stato alcun preavviso.”


Mu Xuanyin: “…”


“Comunque, non c’è nulla di cui preoccuparsi. Con due Maestri di Palazzo, il problema dovrebbe venire risolto in poco tempo.”


Tuttavia, Mu Bingyun si accorse improvvisamente che Mu Xuanyin aveva un’espressione seria, addirittura preoccupata. Proprio in quel momento, la sua Giada della Fenice di Ghiaccio emise improvvisamente un bagliore azzurro. Mu Bingyun la strinse fra le dita, e nei suoi occhi comparve subito uno sguardo scioccato.


“Sorellona, c’è qualcosa che non quadra.” Il tono di Mu Bingyun si fece molto più serio di prima: “Poco fa, c’è stato un attacco di Bestie Misteriose su vasta scala anche nei territori orientali del Regno del Dio della Fiamma. I due incidenti si sono verificati quasi contemporaneamente.”


“…” Mu Xuanyin continuò a restare in silenzio. Stava ripensando a tutto ciò che aveva visto sulla Stella Polo Blu.


“Riferisci i miei ordini all’intero setta,” dichiarò improvvistamente Mu Xuanyin, con freddezza: “Da oggi, la setta della Fenice di Ghiaccio si preparerà alla guerra!”


“…cosa?” Mu Bingyun venne colta alla sprovvista.


“Un’altra cosa, ordina a tutti gli Anziani di rafforzare la barriera intorno alla Valle Nebbiosa della Morte entro tre giorni – anzi, devono farlo oggi – immediatamente!”


Gli ordini di Mu Xuanyin confusero molto Mu Bingyun: “Cosa sta succedendo, sorellona? Per caso sai qualcosa sull’accaduto?”


Lo sguardo di Mu Xuanyin si fece sempre più gelido: “So solo che molto presto… l’intera Regione Orientale cadrà nel caos.”


Mu Bingyun: “…”


“A proposito, per caso di recente ci sono state notizie riguardanti la Regione Settentrionale?” improvvisamente, Mu Xuanyin pose a Mu Bingyun una domanda che non sembrava avere nulla a che fare con ciò di cui stavano parlando.


Mu Bingyun ci pensò per un po’, poi rispose: “Ultimamente gira una voce molto strana riguardo alla Regione Settentrionale. A quanto pare, il ‘territorio’ della Regione Orientale è cresciuto, anziché diminuire come al solito… tuttavia, è impossibile verificare se sia vero oppure no.”


“…” Stavolta, Mu Xuanyin rimase in silenzio per quasi dieci minuti, ma alla fine chiuse gli occhi: “D’accordo. Vai a riferire i miei ordini. Comunicali anche agli Anziani, Maestri di Palazzo, Maestri di Sala e Discepoli che stanno coltivando in isolamento. Da adesso, nessuno dovrà più allenarsi in isolamento.”


“Capito.” Annuì Mu Bingyun, ma non se ne andò subito. Al contrario, chiese senza preavviso: “Sorellona, questi attacchi di Bestie Misteriose hanno qualcosa a che fare con la Regione Settentrionale?”


“Ovviamente no, i Diavoli della Regione Settentrionale non sono neanche lontanamente in grado di causarle.” Rispose tranquillamente Mu Xuanyin: “La vera causa è una strana aura oscura che si sta diffondendo in tutta la Regione Orientale. In futuro, potrebbe persino raggiungere anche la Regione Occidentale e quella Meridionale. Ancora peggio, questo bizzarro fenomeno potrebbe rivelarsi una catastrofe imprevedibile per le nostre tre Regioni, ma per la Regione Settentrionale… sappiamo tutti quanto odiano le nostre tre, e questa potrebbe essere davvero l’opportunità che attendevano per provare a scappare dalla loro ‘prigione’. Sono sicura che ben presto faranno la loro mossa!”


“Il Regno della Canzone Glaciale è uno dei Reami più vicini alla Regione Settentrionale di tutta la Regione Orientale. Dobbiamo agire con cautela!”


La Regione Settentrionale era una delle Quattro Regioni Divine del Regno degli Dei, ma era anche considerata una prigione e un luogo “malvagio”.


La Regione Settentrionale era dove vivevano innumerevoli Diavoli, Bestie Misteriose Diaboliche e Spiriti Diabolici sopravvissuti all’estinzione. Veniva considerata una prigione perché qualsiasi Diavolo cercasse di lasciarla e recarsi in una delle altre tre Regioni veniva braccato e ucciso a qualsiasi costo.


Come se non bastasse, dato che l’Energia Yin e l'Energia Misteriosa Oscura stavano sparendo dal Caos Primordiale, il territorio della Regione Settentrionale si restringeva lentamente ma inesorabilmente da molti, molti anni. Anche se gli abitanti della Regione Settentrionale avessero provato in ogni modo a fuggire dalla loro terra per cercare luoghi migliori e più grandi dove vivere, sarebbe stato praticamente impossibile… non solo erano la più debole Regione fra le quattro del Regno degli Dei, ma la loro stessa esistenza non poteva essere accettata dalle altre tre. Ecco perché non avevano mai potuto opporre resistenza, ed erano costretti a restare nascosti nei loro territori sempre più piccoli.


Tuttavia, quell’anno era andata diversamente. Non solo l’energia diabolica non si era indebolita e il territorio della Regione Settentrionale non si era ristretto, ma c’erano anche indizi che sembravano suggerire che fosse diventata leggermente più forte!


Era la prima volta in milioni di anni che succedeva qualcosa di così misterioso all’intera Regione Settentrionale.
                                


                                



