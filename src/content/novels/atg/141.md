---
title: Capitolo 141 - Rabbia Esplosiva
pubDate: 2024-05-28T11:22:06.269Z
tags:
    - atg
---




Il Palazzo Interno si trovava nel profondo del Palazzo Profound Blue Wind, per uscirne bisognava attraversare il Palazzo Centrale e quello Esterno.


Quando Yun Che entrò nel Palazzo Esterno, fu immediatamente riconosciuto dalle persone lì attorno.


"Guardate! Quello è Yun Che! L'ho visto agli esami, è il tizio che sfiderà Murong Yi tra due mesi."


"Quindi è lui il buffone numero uno? Sembra piuttosto normale."


"Sembra normale, ma il suo cervello di sicuro non lo è! Altrimenti perché avrebbe osato sfidare Murong Yi? E avrebbe scelto anche uno spadone e due Tecniche Profound da quattro soldi?"


"Tra due mesi verrà picchiato come un cane. Credo che Murong Yi non lo consideri nemmeno, lo vedrà semplicemente come una scimmia da circo. Ahahahah..."


Si potevano sentire da lontano i commenti sarcastici. Yun Che li ignorò e andò avanti. Quando entrò nell'area di coltivazione del Palazzo Esterno, vide subito Yuanba.


Con la sua costituzione era impossibile non notarlo, anche a provarci. Yun Che si avvicinò e lo salutò:"Yuanba!"


Quando Xia Yuanba vide Yun Che, spalancò gli occhi e accorse con entusiasmo:"Cognato, perché sei qui? Non dovresti essere nel Palazzo Interno?"


"Mi sono stancato di coltivare, quindi sono uscito a fare una passeggiata." Yun Che disse con noncuranza, poi esaminò Xia Yuanba. Vide qualche miglioramento nella sua profound energy: non era molto lontano dall'avanzare al settimo livello dell'Elementary Profound Realm. "Yuanba, sei stato ammesso senza intoppi? Hai detto a tuo padre che sei qui?"


"Eheh, l'Istruttore Qin non è venuto meno alla sua promessa. Nel secondo giorno in cui sei entrato nel Palazzo Interno ha finito le procedure per farmi ammettere nel Palazzo Esterno. Ho già mandato una lettera a mio padre e ho ricevuto una risposta un po' di giorni prima.
Mio padre era molto felice di sapere che ero riuscito ad entrare nel Palazzo Profound Blue Wind, non può reggere il confronto con quello di New Moon. Ci sono fin troppi esperti. Mentre sono qui, sperimenterò molte cose che avrei mai sperato di vedere in passato... Oh giusto, cognato, guarda."
Xia Yuanba aprì le mani, svelando una scatola di pillole che emettevano un odore di medicina. "Oggi è il giorno in cui il Padiglione del Palazzo Esterno distribuisce le pillole. Quelle che danno qui sono molto migliori rispetto al Palazzo Profound New Moon... Ci sono trenta piccole Pillole di Recupero del Profound, dieci Pillole dell'Apertura del Profound e anche tre Pillole Tempra Ossa e tre Tempra del Profound. Non avrei mai osato immaginare di ricevere qualcosa del genere prima."


Non c'era da meravigliarsi che fosse entusiasta, oggi distribuivano le risorse di coltivazione. Yun Che rise e disse:"Yuanba lavora sodo. Anche se hai cominciato un po' tardi, credo che finché ti impegnerai, non sarai da meno rispetto agli altri... In ogni caso ci impegneremo insieme!"


Dopo averlo detto Yun Che diede una pacca sul braccio robusto di Xia Yuanba. Non aveva usato molta forza, ma quando toccò il ragazzo, Xia Yuanba trasalì come se fosse stato colpito da una scarica elettrica.
Xia Yuanba gemette e rivelò un'espressione piena di dolore.


Stupefatto, Yun Che si avvicinò velocemente e tirò su la manica del braccio sinistro di Yuanba. Scoprì che metà del suo braccio era rossa violacea. In particolare c'era un grosso gonfiore nell'articolazione della spalla. Con una sola occhiata Yun Che capì che era stata dislocata non molto tempo fa.


"Cos'è successo?" Yun Che si incupì. "Come ti sei ferito?"


Xia Yuanba si tirò giù velocemente le maniche e sorrise. Con noncuranza disse:"Non è niente, mi stavo allenando con degli allievi più esperti. Dato che la mia profound strength è scarsa, è normale per me rimanere ferito. E non sono ferite gravi, quindi recupereranno completamente in pochi giorni.


Ciò che aveva detto Xia Yuanba aveva senso. Era difficile evitare di farsi del male durante gli allenamenti, ma Yun Che pensava che le sue ferite fossero insolite.
Il suo sguardo si posò sul collo di Xia Yuanba e si accigliò. "Allora cos'è quel livido sul tuo collo? Mirate anche al collo durante gli allenamenti?"


Xia Yuanba ritirò velocemente il collo e si tirò su la camicia. Cercò di mostrare la stessa espressione indifferente e rise. "Cognato, so che sei preoccupato per me, ma sto bene. Nonostante rimanga ferito durante gli allenamenti, ogni volta ne ricavo ispirazione e miglioramenti. Quindi anche se capita qualche livido ne sono comunque molto contento. E non sono il solo, nessuno dei discepoli nel Palazzo Esterno rimane illeso. Se non ci alleniamo come facciamo a migliorare? Eheh."


L'espressione di Yun Che era un po' sollevata, come se avesse creduto alle sue parole, e annuì. "Nonostante la coltivazione sia importante, non danneggiare il tuo corpo.
Inoltre, anche se la tua profound strength è la più debole nel Palazzo Esterno, non significa che ti debbano maltrattare... In tal caso me lo devi dire assolutamente!"


"Eheh, capito cognato." Xia Yuanba sorrise ingenuamente. "Gli allievi più esperti sono molto gentili con me. Perché qualcuno dovrebbe maltrattarmi? Non devi preoccuparti. Tra due mesi dovrai combattere contro quel Murong Yi. Devi coltivare bene nel Palazzo Interno.
Anche se dicono che quel Murong Yi sia davvero forte, il cognato lo batterà sicuramente... Allora cognato, tornerò nella Stanza di Coltivazione. Non ti farò sprecare altro tempo."


"Sì, vai allora."


Guardando il profilo di Xia Yuanba che scompariva velocemente, l'espressione di Yun Che si accigliò.


Non andò fuori dal Palazzo, invece cambiò destinazione e si diresse lentamente verso la Stanza di Coltivazione di Xia Yuanba.


Era la stanza numero 2296. In ogni Stanza di Coltivazione c'erano cinque discepoli del Palazzo Esterno.
Yun Che si avvicinò senza fare rumore, andò accanto alla finestra e guardò all'interno.


La Stanza di Coltivazione non era molto ampia, non raggiungeva nemmeno le dimensioni della camera che aveva Yun Che nella Torre Profound Gathering. Quando Xia Yuanba entrò, gli altri quattro discepoli erano già all'interno.
Vedendolo tornare, si guardarono l'un l'altro negli occhi, rivelando un sorriso canzonatorio.


"Yo, zuccone, sei tornato? Hai preso anche le pillole, vero?" Un giovane dagli abiti blu, che all'inizio era seduto a coltivare, si alzò. Rise mentre guardava Xia Yuanba.


Il collo di Xia Yuanba si ritrasse e il suo volto rivelò un'espressione spaventata, poi forzò un sorriso.
"Han Feng, questa volta puoi lasciarmi un po' di pillole...? Un po' vanno bene..."


L'espressione di Han Feng cambiò istantaneamente. Sogghignò e disse:"Oh? Hai davvero imparato a trattare? Vuoi che ti diamo un'altra lezione? Non dire stronzate e dacci tutto quello che hai! Ogni giorno noi quattro diamo indicazioni a te, della spazzatura all'Elementary Profound Realm e hai dimenticato come mostrare anche la forma più elementare di rispetto!?"


Gli altri tre iniziarono a ridere freddamente, pieni di sdegno. Specialmente il ragazzo vestito di bianco seduto nel mezzo, anche solo da come stava guardando Xia Yuanba, sembrava lo ritenesse soltanto un misero buffone.


Il volto di Xia Yuanba era rosso per la furia, ma strinse i denti e consegnò ubbidientemente le pillole che aveva ricevuto. Han Feng le afferrò tutte senza lasciarne nemmeno una.
Poi lo lodò con un sorriso:"Tsk, così va meglio. Non ti preoccupare, finché ubbidirai e ci mostrerai rispetto, ti tratteremo bene. Nei nostri futuri 'allenamenti', ci andremo giù leggero, ahahahah."


Ridendo con compiacimento, Han Feng prese per sé dieci Pillole di recupero del Profound, poi ne distribuì altre dieci a ciascuno degli altri due.
Infine arrivò di fronte al ragazzo vestito di bianco, si inchinò e disse ossequiosamente:"Kui Yang, ecco dieci Pillole Apertura del Profound e tre Pillole Tempra Ossa. Per favore accettale."


Il ragazzo di nome Kui Yang aveva diciannove anni. La sua profound strength era la più alta tra i quattro visto che era appena avanzato al True Profound Realm. Tra i cinquantamila discepoli nel Palazzo Esterno, era una figura di spicco, era tra i migliori duemila. Stese la mano per ricevere le pillole e poi si alzò.
Si avvicinò a Xia Yuanba e gli afferrò improvvisamente la mano sinistra rubandogli le tre pillole che stava stringendo nel palmo.


"Ha davvero nascosto tre Pillole Tempra del Profound." Kui Yang lo osservò di traverso mentre rideva freddamente. Poi gli diede un calcio al basso ventre, facendolo cadere. "Moccioso, se osi essere disonesto la prossima volta, credimi, ti strapperò le gambe!"


"Come c'era da aspettarsi, Kui Yang." Han Feng e gli altri due risero mentre lo adulavano.


Xia Yuanba era caduto a terra. Il suo corpo ebbe uno spasmo di dolore, ma non gridò. Si mise in piedi a fatica. La sua faccia rossa era livida, ma anche se era arrabbiato, non osò dire una sola parola mentre si rintanò lentamente in un angolo.


Yun Che era furioso, una sete di sangue gli esplose dal petto. Non poté più stare a guardare, avanzò e diede un calcio alla porta della Stanza di Coltivazione.


Bang!!


La porta era di solido legno e fu frantumata da un solo calcio di Yun Che. I frammenti volarono in aria, facendo sussultare le cinque persone nella Stanza di Coltivazione.


Vedendo Yun Che, Xia Yuanba fu preso dal panico per un momento. Si alzò velocemente, balbettando:"Co... cognato..."


Yun Che ignorò Xia Yuanba, guardò i quattro discepoli mentre disse a bassa voce:"Vi darò due alternative. La prima, consegnate tutte le pillole che avete, rompetevi il vostro braccio destro e poi prostratevi di fronte a Xia Yuanba ammettendo i vostri errori. La seconda... Morite!!"


Stavano per chiedere chi fosse la persona che li stava venendo a sfidare. Dopo aver sentito le parole di Yun Che rimasero sbalorditi e poi risero con forza.


"Da dove viene questo moccioso? Osare agire così sventatamente... Vuoi che mi prostri? Vuoi che ci rompiamo il braccio? Hai dimenticato di prendere la tua medicina oggi? Ahahahahah!"


"Ehi! Questo tipo mi sembra familiare... Oh wow! Non è quel famosissimo Yun Che, il buffone numero uno nella storia del Palazzo Profound Blue Wind, che voleva sfidare Murong Yi non appena entrato nel Palazzo!?"


"Uh? Quindi è quel Yun Che?" Quando Kui Yang sentì il suo nome iniziò a ridere con sdegno. "Avevo sentito che Yun Che era matto, ma a quanto pare le dicerie non si sbagliavano. Cos'hai detto? Vuoi che ci inginocchiamo? Eheh. Se tu ti inginocchiassi di fronte a noi e chiedessi perdono, potrei romperti una gamba in meno dopo."


Nel momento in cui Kui Yang finì di pronunciare quelle parole, la sua visione diventò improvvisamente sfocata. Una sete di sangue lo travolse, facendolo irrigidire. Il suo volto impallidì, ma prima ancora che potesse reagire, la gelida espressione di Yun Che apparve di fronte a lui.


Bang!!


Kui Yang sentì come se fosse stato colpito da un martello di dieci tonnellate. Il suo corpo venne colto dalle convulsioni e un'energia violenta assalì tutte le Profound Vein del suo corpo.
Sputò una boccata di sangue e il suo corpo volò per il calcio, atterrando pesantemente sul muro della Stanza di Coltivazione... Con un leggero tremore, si formò una grande crepa nella parete e il corpo di Kui Feng rimase incastrato nel muro. Solo dopo un po' il suo corpo scivolò giù come un cane morto.





