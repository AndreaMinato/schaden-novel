---
title: Capitolo 1413 – Troppo difficile, troppo difficile
pubDate: 2025-03-10T08:57:10.443Z
tags:
    - atg
---


Capitolo sponsorizzato, ringraziamo Totutotu!


29 in coda, (4 Totutotu + 15 Federico), 4/10 donazione
-Schadenfreude


La città del Fumo Illusorio era grande quanto quella della capitale Ventoblu. La seconda era una città imperiale di una nazione, mentre l'altra era considerata un centro piuttosto piccolo e remoto nel Regno della Canzone Glaciale. In effetti era così minuta che il novanta per cento del piano non sarebbe riuscito a ricordarne il nome.


La città del Fumo Illusorio aveva subìto enormi perdite durante la grande battaglia per difendere la città. In circostanze del genere, il governatore dovette fare del suo meglio per rimediare ai danni. Tuttavia, vista la presenza di diversi ospiti sbalorditivi, li aveva accompagnati per tutto il tempo e aveva delegato il compito di gestire la situazione agli altri.


Mu Feixue iniziò a concentrarsi a guarire le sue ferite e uno stormo di discepole della Fenice di Ghiaccio rimase attorno a lei a farle da guardia.


Yun Che stava sulla cima di un tetto a fissare silenziosamente la regione distante che era stata completamente devastata. Oggi aveva appena visto la punta dell'iceberg per quanto riguardava la situazione nel Regno della Canzone Glaciale. In effetti nemmeno lui poteva immaginarsi com'erano le condizioni della Divina Regione Orientale.


Con la Stella Polo Blu come precedente, poteva immaginarsi che se non si fossero trovati rimedi, il livello delle Bestie Misteriose influenzate sarebbe aumentato sempre di pià. Inoltre, a quel punto, anche demoni, umani e spiriti probabilmente sarebbero stati condizionati. Allora la Divina Regione Orientale sarebbe finita in condizioni disastrose.


Molto probabilmente avrebbe influenzato anche i piani inferiori.


Questa calamità doveva essere fermata a tutti i costi.


"Fratello Ling." Huo Poyun lo chiamò. Yun Che non sapeva quando era apparso. Era vestito tutto di rosso e il suo portamento era straordinario. Si era completamente trasformato, non era più il giovane immaturo di un tempo, era diventato un supremo sovrano che poteva guardare con sdegno il resto del mondo.


Yun Che si girò verso Huo Poyun e disse con fare un po' scherzoso: "Ho sentito che il giovane maestro Huo era uno dei prescelti divini che ha passato tremila anni nel regno divino dell'Eternità. Quindi chiamarmi fratello è qualcosa che trovo davvero difficile accettare."


Huo Poyun ridacchiò. "Tremila anni nel regno divino dell'Eternità non sono altro che tre anni nel regno dei mortali. Anche se in effetti sono passati tremila anni per me, uso ancora gli anni che ho passato qui come punto i riferimento."


Anche Yun Che rise: "Ho sentito che le persone che diventano Divine Master hanno un potere capace di dominare l'universo e sono venerati da ogni creatura vivente. Credo che esista solo un Divine Master come lei in questo mondo."


Huo Poyun scosse la testa: "Il fratello Ling mi lusinga. A proposito, ho la sensazione che sia lei ad essere davvero straordinario."


"Oh?" Yun Che gli gettò un'occhiata e disse: "Perché dice questo?"


Huo Poyun si sedette accanto a lui con un tonfo, senza emanare l'aura maestosa da Divine Master: "Quando il fratello Ling ha detto che non avevo l'atteggiamento di un Divine Master, nemmeno lei provava paura o riverenza nei miei confronti. Solo per questo, è già straordinario."


"..." Yun Che sorrise lievemente. In effetti, la reazione del governatore di fronte ad un Divine Master disceso dal cielo all'improvviso era stata la più normale.


"Inoltre, per qualche strano motivo, ho un certo senso di familiarità con lei dal momento in cui l'ho vista." Disse con sincerità guardando Yun Che.


"In tal caso, sarebbe un onore per me."


"Sto dicendo la verità." Disse Huo Poyun con un tono emozionato: "Non sento da molto tempo una sensazione del genere. Fratello Ling, pensa sicuramente che una volta che uno diventa un Divine Master, potrà governare l'universo ed essere riverito, ma in realtà... farà perdere molte cose."


"Dovrebbero essere preoccupazioni che un uomo comune non potrebbe capire, vero?" Disse Yun Che.


"No." Huo Poyun scosse la testa: "Al contrario, non potrebbero essere più ordinarie. Ad esempio... gli amici."


Yun Che: "..."


"Un anno fa, ho lasciato il regno divino dell'eternità e sono tornato nel regno del Dio della Fiamma. Allora aveva sconvolto l'intero universo e ho ottenuto una gloria illimitata. Tuttavia, nell'ultimo anno non sono più riuscito a trovare qualcuno con cui mi potessi confrontare.
I miei fratelli, inclusi i miei compagni di giochi e gli amici che apprezzavo di più, sono tutti cambiati... No, dovrei dire che io sono cambiato. Non importa quanto cercavo di comportarmi come prima, non importa quanto ho provato ad esprimere il mio affetto, la sola cosa che avrebbero provato nei miei confronti era riverenza e rispetto..."


"Inoltre, ciò che era ancora più spaventoso era che ho iniziato ad avere la sensazione che fossero immaturi o perfino miseri o patetici... Non importa quanto ho provato a reprimere questa sensazione, non sono riuscito a cancellarle." Disse Huo Poyun chiudendo gli occhi e sospirando.


"Ahahahah," Sentendo queste parole, Yun Che rispose con una risata, "Fratello Poyun, questa sicuramente non è colpa sua e non è nemmeno una sua perdita. Invece, grazie al flusso del tempo e all'aumento della sua coltivazione, anche la sua mentalità è maturata. Il livello in cui eri era completamente diverso da quello in cui è adesso, è semplicemente fin troppo normale. Non pensa che anche il lei di tremila anni fa fosse davvero immaturo e patetico?"


"..." Huo Poyun fu lievemente sorpreso da queste parole, ma dopo mostrò un lieve sorriso dicendo: "Forse hai ragione. Ci ho pensato anche io prima, ma..."


"Semplicemente non ci si è abituato. Ma non pensavo che avrebbe avuto le stesse preoccupazioni anche dopo un anno." Disse Yun Che.


Huo Poyun rivolse lo sguardo verso Yun Che e disse: "La sua aura mostra che non ha nemmeno raggiunto i cent'anni, eppure è così di ampie vedute e magnanimo. Mi fa sentire come un membro della giovane generazione. Sembra che abbia avuto qualche esperienza straordinaria durante la sua vita."


Yun Che rise, ma non confermò, né nego l'affermazione di Huo Poyun.


"Tuttavia, sicuramente, se quella persona fosse ancora viva, mi tratterebbe ancora come un amico. Ma è già..." Huo Poyun alzò la testa mentre guardava il cielo pallido, l'aura che irradiò divenne pesante e si riempì di tristezza.


Yun Che: "..."


"Quando sono diventato un Divine Master e ho lasciato il regno dell'Eternità, all'inizio pensavo di non dover più avere paura e che sarei diventato l'eterno orgoglio del Regno del Dio della Fiamma. Tuttavia sono ancora molto più debole e fragile di quanto avessi immaginato. Sentendo della sua morte, ho pianto molto e mi sono ripreso solo dopo diversi giorni... Forse può essere considerata una fortuna aver conosciuto una persona in grado di farmi reagire in questo modo."


Yun Che: "..."


Huo Poyun si riprese e si scusò frettolosamente con Yun Che: "Mi dispiace, sembra che abbia detto molte parole superflue. Era un amico che avevo un tempo, ma non è più in questo mondo. Allora mi avrebbe chiamato anche lui fratello Poyun e per questo mi ero un po' emozionato prima."


"Sembra che ammira fata Feixue?" Chiese all'improvviso Yun Che.


"Emmm..." Huo Poyun fu sorpreso dalla domanda. Un tempo sarebbe arrossito e l'avrebbe negato frettolosamente, ma ora, dopo un breve momento di stupore, annuì allegramente e disse: "Esatto. Prima di vederla, non avrei mai pensato che sarebbe esistita una donna così splendida."


"Non temo che mi prenda in giro," disse Huo Poyun, "Ma sono stato incantato da lei non appena l'ho vista, molto tempo prima che entrassi nella perla dell'eternità. Solo che allora ero pieno di passione e codardia, e pensavo di non essere degno di una donna splendida come lei. Quindi naturalmente non ho osato rivelarle ciò che provo."


"Durante i tremila anni che ho trascorso nel regno dell'Eternità, la mia mente e il mio cuore erano completamente concentrati, eppure la sola che non potevo scordare era lei. Tuttavia questo non ha ostacolato affatto la mia coltivazione, al contrario, è diventato uno dei miei più grandi motivatori. Solo quando sono diventato un Divine Master e sono partito dal regno dell'Eternità finalmente ho avuto il coraggio di avvicinarmi a lei.


"Tuttavia..." Huo Poyun rise con amarezza e scosse la testa: "Come puoi vedere, è completamente indifferente nei miei confronti, anche se sono arrivato ad un livello del genere."


Yun Che rifletté un po' per poi dire: "Data la sua coltivazione e la sua posizione, in tutte queste miriadi di mondi, dalla principessa di una nazione alla figlia di un Realm King, può scegliere una qualsiasi di loro finché vorrà. Quindi perché è così fissato con lei?"


"Forse quella volta sarà l'unico momento nella mia vita in cui mi sono sentito toccato emotivamente, in modo così profondo da scuotere la mia anima." Disse a bassa voce Huo Poyun. "Se non altro, non ho sentito lo stesso tipo di emozione nei confronti di un'altra ragazza, nemmeno un po'. Il fratello Ling non ha provato emozioni del genere?"


"..." Yun Che si massaggiò il mento, non sapeva come rispondere.


"Il maestro mi ha avvertito più volte che il Canone di Investitura della Fenice di Ghiaccio congela le emozioni di chi lo pratica e molte donne della Fenice di Ghiaccio rimarranno sole per tutta la loro vita. Inoltre sembrano poco attratte da uomini che possiedono energia yang, quindi saranno ancora più distanti da una persona come me che coltiva la arte misteriosa del fuoco, ma..." Huo Poyun sospirò di nuovo: "Non posso controllare le mie emozioni. Fratello Ling, ha dei metodi per aiutarmi?"


"Questo... può riuscirci solo lei. Nessuno potrà aiutarla." Yun Che poté solo rispondere così. Huo Poyun sorrise con amarezza e disse: "Chiaramente è la prima volta che ci incontriamo, eppure, per qualche strano motivo, mi sono lamentato così tanto con lei. Spero che non lo ritenga ridicolo o si offenda."


"Impossibile." Disse con un sorriso Yun Che. "Posso solo sentirmi grato e onorato per la sua sincerità."


Huo Poyun annuì piano e disse: "Sembra che le piaccia molto viaggiare. Se un giorno capiterà nel mio regno del Dio della Fiamma, sicuramente la tratterò come un onorabile ospite."


"Ottimo, dato che il fratello Poyun ha detto una cosa del genere, non ho altra scelta se non fare una visita al regno del Dio della Fiamma." Disse Yun Che ridendo.


"Mnn, è una promessa." Huo Poyun annuì e sorrise lievemente. Dopodiché scomparì dalla vista di Yun Che.


Yun Che sospirò triste... Ah, era difficile, troppo difficile. Huo Poyun poteva innamorarsi di chiunque altro, ma doveva scegliere la persona più gelida in tutto il Regno della Canzone Glaciale.


Oh, no, no. Prima ancora di parlare di questo, Huo Poyun ora era un Divine Master! Un Divine Master! Era una persona che aveva raggiunto il più alto livello in questo universo, era diventata un'esistenza divina. Finché avesse voluto, avrebbe ottenuto qualsiasi donna che voleva... Eppure doveva scegliere una donna quasi priva di emozioni.


Non era nemmeno un problema di ossessione! SI poteva dire che fosse proprio matto!


C'erano dei cosiddetti eroi che non temevano nulla al mondo, ma che non potevano superare le prove per conquistare una splendida donna. Poteva solo sperare che Huo Poyun non finisse così.


Yun Che non si mosse. Continuò a sedersi lì e fissò silenziosamente le regioni distanti, da tempo si era distratto.


Era appena tornato nel Regno della Canzone Glaciale per recarsi alla setta della Divina Fenice di Ghiaccio. Aveva troppi pensieri per la testa.


Il tempo passò silenziosamente e dopo diverse ore, Mu Feixue, che si era concentrata a guarire le sue ferite, alla fine aprì gli occhi. Le sue lesioni si erano completamente stabilizzate, così congedò le discepole di guardia e uscì lentamente. Il suo sguardo era lievemente confuso e sembrava pensosa.


In lontananza, Huo Poyun, che continuava ad osservare la sua aura, decise di precipitarsi verso di lei e chiederle se stesse bene. In un lampo la vide in lontananza.


Si riempì di gioia e stava per avanzare, ma si immobilizzò...


Si era cambiata e ora non c'erano più difetti sulla sua pelle. Il suo viso sembrava pallido e debole a causa delle ferite, e faceva provare compassione. Le sue labbra rosa emanavano un lieve bagliore perlaceo e i suoi occhi erano pieni di una maestosità che un'altra persona poteva solo sognarsi.


Rimase ferma in silenzio, trasformando il mondo attorno in uno splendido dipinto.


Il suo sguardo era eccezionalmente vacuo e perso. Ed era puntato verso... il tetto non troppo alto. C'era Yun Che lì, le dava la schiena e non si era mosso affatto. Era chiaro che fosse pensieroso.


Rimase anche lei immobile. Fissandolo con fare vacuo... e non emise nemmeno un suono per molto tempo.


"..." Anche Huo Poyun si irrigidì, era diventato completamente immobile.


Questa era la prima volta che le aveva visto fare uno sguardo nel genere, eppure sapeva bene cos'era... Perché era estremamente simile a come l'aveva fissata in segreto diverse volte...


Per un momento non riuscì a formulare un pensiero coerente.


Dopo aver visto quella scena, il mondo attorno a lui sembrò congelarsi per molto tempo.


Alla fine, dopo chissà quanto tempo, Yun Che si riprese. Si alzò e si stiracchiò. Fu in quel momento che scoprì l'aura di Mu Feixue. Dopodiché si girò e disse allegramente: "Oh! Se non è fata Feixue. Sembra che le tue ferite stiano guarendo bene, sei pronta a tornare nel tuo setta?"


"..." Sembrava che Mu Feixue si fosse risvegliata da un sogno. Le sue palpebre tremarono violentemente e non rispose. Invece volò di fronte a Yun Che. Sembrava una farfalla delle nevi che danzava nell'aria ed era oltremodo splendida.


Atterrò a meno di un passo da lei.


Le sue azioni sbalordirono Yun Che, che la fissò e chiese: "Cosa stai cercando di fare? Se vuoi ringraziarmi per averti salvato la vita, non importa. Non l'ho fatto per salvarti, non potevo sopportare di vedere una bellezza morire di fronte ai miei occhi."


Mu Feixue lo guardò e disse piano: "Fratello maggiore Yun... sei davvero vivo..."


"!!@€&/£...?" Yun Che rimase sbalordito ma non lo diede a vedere: "Chi? cosa stai dicendo? Il mio cognome è Ling, lo stesso Ling di Ling Yun, Ling Jie e Ling Chen! Non è Yun e non sono il tuo fratello maggiore! Forse sei ancora un po' sconvolta... perché non sei guarita completamente?"
                                                        



