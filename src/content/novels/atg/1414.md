---
title: Capitolo 1414 – Ritorno alla setta
pubDate: 2025-03-10T08:57:10.443Z
tags:
    - atg
---


Capitolo regolare, 29 in coda (14 Totutotu + 15 Federico), 4/10 donazione


-Alstor






Anche se lo aveva negato, Yun Che sentì diecimila alpaca galoppargli nel cuore.


Cosa sta succedendo?


Cosa sta succedendo!? Come ha fatto a riconoscermi? Non ha senso, è impossibile!


Ha tirato a indovinare? No, impossibile! Anche se avesse tirato a indovinare, dovrebbe comunque essersi basata su qualcosa. E poi, il mio aspetto, la mia voce, il modo in cui parlo e anche il mio nome sono diversi, e ho utilizzato solo Energia Misteriosa del Fulmine. Come se non bastasse, qui nel Regno degli Dei credono tutti che io sia morto.


Neppure Huo Poyun, che lo conosceva ancora meglio di lei e la cui forza misteriosa aveva raggiunto il Divine Master Realm, era minimamente riuscito a riconoscerlo. Quindi, come diavolo aveva fatto Mu Feixue a uscirsene con quel “Fratello Maggiore Yun”!?


Mu Feixue non si arrabbiò né ebbe il minimo dubbio, nonostante la negazione di Yun Che. Al contrario, i suoi occhi di ghiaccio lo fissarono con affetto dritto nei suoi… in passato, non lo avrebbe assolutamente mai guardato con quello sguardo. Anzi, di solito lo distoglieva subito dopo aver incrociato il suo.


Eppure, nulla al mondo cambia i sentimenti di una persona come “perdere per sempre qualcosa” e “ritrovarla improvvisamente dopo aver creduto di averla persa per sempre”…


“So che sei tu.” Gli disse, così piano e delicatamente che la sua voce sembrò provenire da un sogno.


Gli angoli delle labbra di Yun Che tremarono, avrebbe voluto negare tutto… ma dopo aver incrociato quello sguardo, si accorse improvvisamente di non riuscire a farlo. Poi, realizzò di essersi voltato leggermente senza volerlo.


Mu Feixue non l’aveva semplicemente riconosciuto, ma era anche… incredibilmente sicura di avere ragione!


Dannazione! Si può sapere che errore ho fatto?


Sss… possibile che…. no, è impossibile, vero??


“Tu… perché mi hai chiamato Fratello Maggiore Yun, o quello che hai detto?” le chiese Yun Che, cercando di tenere la voce più bassa possibile.


Il fatto che avesse distolto lo sguardo e abbassato chiaramente la voce, erano già prove più che sufficienti. Mu Feixue rispose: “Negli ultimi anni, la Maestra mi ha parlato spesso di te. Una volta mi ha raccontato di quando hai lasciato la setta per allenarti in un Reame Stellare Inferiore chiamato Regno Darkya, e mi ha detto che durante quel periodo di tempo ti facevi chiamare Ling Yun.”


Yun Che spalancò gli occhi e rimase ancora più scioccato, al punto da sentirsi senza fiato: “Ti stai… ti stai basando solo su questo?”


Ogni volta che Yun Che doveva viaggiare senza farsi riconoscere, utilizzava sempre il nome “Ling Yun”. Non perché ci fossero ancora dei legami fra lui e il Giovane Maestro dell’Villa della Spada Celestiale, Ling Yun, ma semplicemente perché era un nome facile da pronunciare, usare e ricordare, oltre che molto comune… tutto qua.


Mu Xuanyin in effetti aveva scoperto tutto ciò che aveva fatto quando era scappato nel Regno Darkya, dopo aver indagato brevemente, quindi era ovvio che sapesse del suo pseudonimo “Ling Yun”. Tuttavia, era molto comune, anzi, anche scegliendo un minuscolo pianeta a caso vi si sarebbero trovati decine di migliaia di Ling Yun. Quindi, com’era possibile che Mu Feixue si fosse basata semplicemente su quel nome!?


Non aveva alcun senso!!


Se l’avesse raccontato a un fantasma, neppure lui ci avrebbe creduto!


“Quel nome mi ha solo reso ancora più sicura.” Lo sguardo di Mu Feixue era identico a prima: “Ma dal primo istante in cui ti ho visto… anche se il tuo aspetto, la tua voce e la tua aura erano diversi, ti ho riconosciuto subito.”


Yun Che: “…???”


“Perché…” continuò, cercando di incrociare di nuovo il suo sguardo sebbene lui continuasse a distoglierlo senza rendersene conto: “Mi ricordavo i tuoi occhi e il tuo profumo.”


“…” Yun rimase assolutamente scioccato e senza parole per qualche secondo.


Non era come Huo Poyun, che era ancora una tabula rasa in quanto a relazioni fra uomini e donne. In effetti, capiva fin troppo bene cosa significavano le parole di Mu Feixue.


Occhi… profumo… ed era persino riuscita a riconoscerlo nonostante il suo travestimento fosse pressoché perfetto. L’unica possibilità era che lui fosse rimasto impresso nel profondo del suo cuore, anzi, nel profondo della sua stessa anima.


“…” Yun Che non seppe come rispondere per parecchio tempo, neppure lui riusciva a credere a ciò che era appena successo.


Durante la sua vita aveva conosciuto molte donne eccezionali e straordinarie, e aveva molta esperienza in quanto a relazioni amorose. Quindi, capiva facilmente quando una ragazza si innamorava di lui. Eppure, Mu Feixue… l’unica volta che erano entrati realmente in contatto era stata quando Mu Xuanyin lo aveva drogato, costringendolo quasi a stuprarla. Lui non aveva esitato a farsi del male, pur di fermarsi e non farlo. Da quel giorno, l’aveva a malapena vista raramente.


E anche nelle poche occasioni in cui l’aveva incontrata, aveva sempre percepito solo freddezza e distacco nel suo sguardo e nelle sue azioni… questo, sommato al suo carattere e a ciò che lui le aveva fatto, lo aveva convinto di essere di sicuro la persona che lei odiava di più al mondo.


Eppure, adesso, dopo aver incrociato il suo sguardo, l’aveva sentita dire: “Mi ricordavo i tuoi occhi e il tuo profumo”… Yun Che era sinceramente incredulo.


Cosa diavolo sta succedendo? Quand’è che ha smesso di odiarmi? Non può essere vero… non c’è alcun motivo per cui avrebbe dovuto succedere… è impossibile!


“Vuoi continuare a negare?” gli chiese lei sussurrando.


“Tu… Non hai paura di sbagliarti? Dopotutto… dopotutto…” Yun Che cominciò a parlare in maniera piuttosto incoerente, dopo quel colpo di scena.


“Alcune cose si provano nel proprio cuore solo una volta nella vita, e per una sola persona.” rispose lei. Continuò a guardarlo negli occhi, senza la minima intenzione di distogliere lo sguardo: “Quindi, ero sicura di avere ragione.”


“…” Le parole di Mu Feixue erano incredibilmente simili a quelle che anche Huo Poyun gli aveva appena detto.


Oh, esatto, Huo Poyun…


A Yun Che cominciò a far male la testa.


Anni prima, quando era diventato il Discepolo Diretto di Mu Xuanyin il suo status all’interno della setta aveva immediatamente raggiunto i ranghi più alti. Sapeva anche che molte sue Sorelle Maggiori e Minori lo ammiravano… eppure, era assolutamente certo che, anche se fosse piaciuto a tutte le donne della setta, sicuramente una di loro non l’avrebbe comunque degnato neppure di uno sguardo.


E quella era Mu Feixue.


Ma adesso… in quel momento, realizzò improvvisamente, continuando a guardarla negli occhi, che forse in realtà non capiva ancora le donne.


Dopo un profondo respiro, Yun Che rilasciò la sua Percezione Spirituale e ispezionò rapidamente l’area circostante. Dopo essersi assicurato che non ci fosse nessuno lì vicino, sul suo volto comparve un’espressione combattuta e disse: “Va bene, lo ammetto. Sono Yun Che… vivo e vegeto.”


Mentre lo diceva, distese una mano e fra le sue dita comparve un bagliore azzurro ghiaccio, che si disperse subito intorno evocando l’aura della Fenice di Ghiaccio. Dopodiché, si fece passare la mano davanti al volto con disinvoltura, rivelando il suo vero aspetto.


“…” Le labbra lucenti di Mu Feixue tremarono, e i suoi occhi di ghiaccio si illuminarono mentre guardava quel volto a pochi centimetri da lei. Distolse di scatto lo sguardo, in preda all’imbarazzo, e la sua aura divenne chiaramente disordinata.


Con un altro movimento della mano, Yun Che trasformò di nuovo il suo volto in quello di Ling Yun dopo qualche secondo, poi si lasciò sfuggire un sospiro dispiaciuto… Il suo travestimento era perfetto! Com’era possibile che si fosse rivelato così inutile di fronte a una donna?


Occhi? Profumo? Come diavolo avrebbe potuto cambiare anche quelli!?


Dopo aver distolto lo sguardo con imbarazzo, Mu Feixue si voltò all’improvviso, respirando affannosamente. Solo parecchio tempo dopo riuscì a calmarsi, e disse in un tono sia gentile che distaccato: “Quando la Maestra scoprirà che sei ancora vivo, sicuramente sarà molto felice.”


“Non dirlo a nessuno, per il momento.” Rispose Yun Che.


“Lo so,” Mu Feixue non gli chiese come fosse sopravvissuto, né dove fosse stato in quegli anni, né perché adesso fosse tornato: “Torna alla setta insieme a me, ti porterò dalla Maestra.”


“D’accordo.” Yun Che annuì.


le Bestie Misteriose che avevano attaccato Illusory Smoke City erano state respinte e anche il disastro più nascosto e terribile fra quelli che l’avevano minacciata era stato finalmente eliminato. Anche se un’orda di Bestie Misteriose avesse attaccato di nuovo la città, sarebbe stata in grado di difendersi da sola.


Le ferite di Mu Feixue non erano così gravi da impedirle di viaggiare e, dopo che i discepoli della setta della Fenice di Ghiaccio ebbero salutato formalmente il governatore della città, salirono a bordo della loro arca misteriosa e tornarono alla setta. Yun Che li accompagnò, con la scusa di voler porgere i suoi saluti al Realm King del Regno della Canzone Glaciale.


L’Arca di ghiaccio fendeva il vento, mentre voleva verso il Regno della Fenice di Ghiaccio dove si trovava la setta. Restando proprio sulla punta anteriore dell’Arca, Yun Che osservò quello sconfinato mondo bianco, con il cuore in gola.


Finalmente, stava tornando alla setta. Finalmente, avrebbe rivisto la sua Maestra e la Maestra di Palazzo Bingyun.


Non sapeva come avrebbero reagito quando lo avrebbero rivisto… negli ultimi anni in cui lo avevano considerato morto, dovevano sicuramente essersi preoccupate molto.


“Perché non abbiamo rivisto il Giovane Maestro Huo?” chiese Yun Che. Quando avevano lasciato Illusory Smoke City, con sua grande sorpresa, non lo avevano incontrato.


Mu Hanyan rispose: “Oh! Me n’ero quasi dimenticato. A quanto pare, il Giovane Maestro Huo ha ricevuto all’ultimo momento una trasmissione sonora dal suo setta, perciò ha dovuto andare via di fretta. Prima di partire, mi ha chiesto di porgere i suoi saluti al Signor Ling Yun e alla Sorella Maggiore Feixue.”


“Ah, capisco.” Rispose Yun Che, annuendo con il capo. Aveva la vaga sensazione che qualcosa non quadrasse, ma decise di non darle troppo peso.


“Signor Ling Yun,” disse Mu Hanyan, con una certa esitazione: “Dovrebbe aver sentito dire che la Maestra della setta ha un carattere freddo e distaccato, e che normalmente non vuole essere disturbata. Anche se vi dobbiamo un grande favore per aver salvato la vita della Sorella Maggiore Feixue, e anche se lei stessa vi accompagnerà di persona dalla Maestra della setta, farebbe meglio… a non sperare troppo di poterla incontrare davvero, Signore.”


“Capisco.” Rispose Yun Che, in tono tranquillo e indifferente: “Se potrò incontrarla, naturalmente per me sarà una grande fortuna. Ma se non vorrà ricevermi, che le cose vadano come vadano. Anzi, io stesso ho l’impressione che la mia richiesta sia troppo improvvisa.”


Mu Hanyan fece frettolosamente un inchino, ma quando sentì quelle parole si sentì un po’ più tranquillo.


Mu Feixue si avvicinò a Yun Che e rimase accanto a lui, sulla punta dell’arca misteriosa. Guardò il panorama insieme a lui, ma non si voltarono neppure una volta l’uno verso l’altra e non si dissero nulla.


Il silenzio fra loro sembrò estendersi al mondo intero. Mu Hanyan, ancora lì vicino, si sentì improvvisamente di troppo. Aprì la bocca, ma alla fine decise di non dire nulla e se ne andò senza fare rumore.


“Uh…” dato che ora non c’era nessuno lì intorno, Yun Che alla fine non poté fare a meno di chiedere: “Perché non mi hai ancora chiesto come sono sopravvissuto?”


Mu Feixue non rispose.


“Huo Poyun, lui…” Yun Che fece una breve pausa, poi continuò: “Sicuramente sai di piacergli.”


Dalla reazione di Mu Hanyan e gli altri, era chiaro che non fosse più un segreto da ormai molto tempo. In effetti, adesso che Huo Poyun era diventato un Divine Master, si sentiva assolutamente sicuro di sé di fronte a qualsiasi donna. E, al tempo stesso, non era rimasto affatto con le mani in mano. Nel corso dell’ultimo anno, era chiaro che si fosse recato così tante volte nel Regno della Canzone Glaciale… solo per vedere Mu Feixue.


“E questo cos’ha a che fare con me?” rispose lei, indifferente.


Yun Che le lanciò un’occhiata di nascosto, poi le chiese con un’eccezionale faccia di bronzo: “Mi hai riconosciuto solo dai miei occhi e dal mio profumo, anche se avrei dovuto essere già morto. Non sarai mica… segretamente innamorata di me, vero?”


“… e questo cos’ha a che fare con te?” la sua risposta fu fredda come non mai, e sembrò tornata esattamente com’era anni prima.


“…” Yun Che rimase a lungo senza parole.


Huo Poyun amava Mu Feixue, e non aveva smesso di amarla neppure dopo tremila anni. Eppure, lei… Yun Che distese una mano e si grattò la testa. Ah, aveva un gran mal di testa… un gran mal di testa.


Quel suo gesto distratto fece offuscare leggermente la luce gelida negli occhi di Mu Feixue, che dopo qualche secondo disse improvvisamente e con freddezza: “Quello che lui sceglie di fare sono affari suoi. Quello che io scelgo di fare sono affari miei. Tutto questo non ha niente a che fare con te, quindi non devi preoccupartene.”


Dopo averlo detto, si voltò con indifferenza e se ne andò in silenzio.


Yun Che si voltò e la guardò andare via, lasciandosi sfuggire un lungo sospiro… Sarebbe fantastico se fosse davvero così facile.


Questo è fin troppo strano. Come ha fatto a prendersi una cotta per me?


Yun Che non capiva ancora come fosse possibile che Mu Feixue avesse cominciato a provare qualcosa per lui… non riusciva davvero a trovare un singolo vecchio indizio, o un solo motivo che lo spiegasse.


Più tardi, Yun Che rilasciò la sua Percezione Spirituale e finalmente avvertì l’aura del Regno della Fenice di Ghiaccio. Il suo cuore cominciò a battere ancora più forte, non appena il volto e l’immagine di Mu Xuanyin comparvero nella sua mente, sempre più chiari…


Erano passati ormai quattro anni…


Non so se, ormai, faccio ancora parte del suo mondo… o se ha deciso di dimenticarmi completamente.


L’arca misteriosa di ghiaccio attraversò il Regno della Fenice di Ghiaccio, poi cominciò a scendere rapidamente verso terra, mentre la setta che lui ricordava così chiaramente si faceva sempre più vicino.


Mentre era perso nei suoi pensieri, Mu Feixue giunse al suo fianco e gli disse: “Andremo direttamente alla Sala Sacra.”


La sua voce riecheggiava ancora nell’aria, eppure lei aveva già cominciato a scendere verso terra. Yun Che si calmò e la seguì subito.


Oltre a Mu Xuanyin, le uniche a potersi avvicinare liberamente alla Sala Sacra erano Mu Bingyun e Mu Feixue. Quindi, lasciarsi accompagnare da lei era senza dubbio l’opzione migliore. Quando videro Mu Feixue partire subito insieme a “Ling Yun”, tutti gli altri discepoli lo trovarono piuttosto strano, ma nessuno fece commenti.


La Sala Sacra della Fenice di Ghiaccio, dove la neve che cadeva dal cielo brillava ricordando quasi degli arcobaleni. Quando i suoi piedi toccarono di nuovo quel luogo sacro, ricoperto di neve da tempo immemore, Yun Che cominciò a camminare in modo molto più silenzioso senza rendersene conto. A un certo punto, passò anche dal seguire Mu Feixue all’avanzare al suo fianco.


Cancellò il travestimento sul suo volto e rilasciò nella sua aura l’energia gelida propria del Canone della Fenice di Ghiaccio.


Quando giunsero di fronte all’ingresso della Sala Sacra, Mu Feixue si inchinò e disse: “Feixue porge i suoi saluti alla Maestra…”


Ma prima ancora che potesse continuare, una voce estremamente fredda giunse dalla Sala Sacra: “Lascialo strisciare qui dentro da solo!”
                                


                                



