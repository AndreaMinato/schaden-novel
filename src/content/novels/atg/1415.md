---
title: Capitolo 1415 – La Feroce Rabbia di Xuanyin
pubDate: 2025-03-10T08:57:10.443Z
tags:
    - atg
---


Capitolo regolare, 29 in coda (14 Totutotu, 15 Federico), 4/10 donazione


-Alstor


Sia Yun Che sia Mu Feixue rimasero scioccati. Lei gli lanciò un’occhiata e rispose: “D’accordo, Maestra.”


“Fratello Maggiore Yun, prego.” Disse Mu Feixue, alzandosi in piedi e indietreggiando di qualche passo.


Yun Che rimase immobile per alcuni secondi, con uno sguardo combattuto. Poi, cominciò finalmente a muoversi ed entrò nella Sala Sacra.


“…” Mu Feixue si voltò e se ne andò in silenzio.


L’aura estremamente pura e gelida della sala Sacra gli sembrava sia familiare che surreale. Dopo essere entrato nella Sala, Yun Che vide subito Mu Xuanyin… ma solo la sua schiena, che sembrava scolpita nel ghiaccio più freddo e meraviglioso dell’universo. La sua sagoma era così bella e affascinante che persino Yun Che, l’uomo a cui era più legata al mondo, non osò comunque guardarla direttamente.


Mu Xuanyin non ebbe alcuna reazione, sebbene lui fosse entrato nella Sala e si stesse avvicinando.


Yun Che si fermò e si inginocchiò a terra, poi disse: “Il discepolo Yun Che porge i suoi saluti alla Maestra.”


Yun Che aveva cancellato il suo travestimento non appena era arrivato alla Sala Sacra. In più, aveva anche rilasciato deliberatamente la sua aura. Era sicuro che Mu Xuanyin si fosse accorta del suo ritorno fin dal momento stesso in cui aveva messo piede lì.


“Maestra?” Mu Xuanyin si voltò lentamente e il suo viso, così bello da sembrare quello di una fata, da sembrare scolpito nella giada, apparve di fronte a Yun Che: “Chi sarebbe la tua Maestra!?”


Yun Che venne colto di sorpresa da quelle parole e si sentì gelare il sangue nelle vene.


Mu Xuanyin aveva impiantato personalmente un Cristallo dell’Anima nel suo corpo, quindi era sicuramente stata la prima a sapere della sua morte. Tutti gli altri, avevano semplicemente ricevuto la notizia; lei era l’unica ad aver visto cos’era successo e com’era morto.


Di conseguenza, Yun Che pensava che lei dovesse essere più sicura di chiunque altro della sua morte e che, quindi, sarebbe stata anche la più incredula riguardo alla sua resurrezione e il suo ritorno.


Aveva immaginato molte differenti reazioni che Mu Xuanyin avrebbe potuto avere rivedendolo, ma… adesso era di fronte a lui e non era scioccata, non era agitata, non era neppure incredula. I suoi occhi e il suo candido viso emanavano solo una forza gelida e crudele, e ogni sua parola era penetrata nelle ossa di Yun Che, gelandogli il cuore.


“Maestra, io…”


“Stai zitto!”


Non appena Yun Che cercò di parlare, un freddo grido lo interruppe di colpo, impedendogli di dire ciò che avrebbe voluto. Subito dopo, negli occhi gelidi e spietati di Mu Xuanyin comparve una rabbia che avrebbe fatto spaventare qualsiasi altro essere vivente: “Ormai, la mia discepola diretta è Feixue. In quanto a te… accettare un discepolo sciocco quanto te è stata la decisione più stupida della mia intera vita!”


“…” Yun Che spalancò gli occhi, era assolutamente senza parole.


“Tre anni fa, nel Regno degli Dei Stellari, qualcuno ha massacrato un plotone di Guardie Stellari ed è persino riuscito a uccidere un Anziano.
Ah, che gesto eroico e straordinario,” il tono di Mu Xuanyin diventava sempre più gelido, e ogni parola trafiggeva Yun Che dritto al cuore: “Per la Dea Stellare del Massacro, pur sapendo bene che saresti sicuramente morto, pur sapendo bene di non poterla salvare, hai comunque attraversato mezzo universo per raggiungere il Regno degli Dei Stellari e sacrificato la tua stessa vita per ricevere abbastanza potere da far morire con te tutte quelle persone. Davvero incredibile, davvero eroico, davvero commovente!”


“Heh! Sei morto brutalmente, ma eri felice, sei morto in preda alla commozione, proprio accanto alla tua Dea Stellare del Massacro! Ma… sai quante persone avevano dovuto pagare un prezzo terribile solo per permetterti di sopravvivere, quanto sangue e sudore hanno versato per salvarti la vita!?
Hanno corso immensi rischi, c’è chi ha persino quasi messo in gioco il futuro di un intero Reame Stellare solo per darti l’opportunità di rifugiarti nel Regno del Dio Drago. Eppure, hai comunque deciso di correre a morire, sapendo che saresti morto… hai pensato a loro!? Hai fatto la cosa giusta per te stesso!?
Hai fatto la cosa giusta per le tue mogli e la tua famiglia, che stavano aspettando che tornassi nei piani d’esistenza inferiori!?”


“Eccetto che per la Dea Stellare del Massacro, per chi altro hai fatto la cosa giusta!?”


Mu Xuanyin si infuriò ancora di più mentre parlava, e quando finì il discorso stava già respirando affannosamente.


Per via della sua fredda furia, persino la neve che stava cadendo fuori dalla Sala Sacra smise di volteggiare.


“…” Yun Che aveva le labbra tremanti. Passò molto tempo prima che riuscisse anche solo a cercare di rispondere, e lo fece con grande difficoltà: “Maestra, io…”


“Non mi devi più chiamare Maestra!” Mu Xuanyin lo interruppe di nuovo prima ancora che potesse dire qualcosa, gridando: “Ti ho preso come mio discepolo, ti ho permesso di utilizzare liberamente il Lago del Ghiaccio Infernale, ti ho donato le risorse più rare dell’intero Reame! Per permetterti di raggiungere rapidamente il Divine Tribulation Realm, ho trascurato ogni faccenda riguardante la setta e ti ho aiutato personalmente nella coltivazione, restando al tuo fianco notte e giorno… ed è così che mi ripaghi!? È così che ripaghi il Regno della Canzone Glaciale!?”


“Io, Mu Xuanyin, non voglio avere un discepolo folle e stupido come te!”


Si voltò di nuovo, ansimando così tanto che i suoi seni disegnarono archi stupendi e affascinanti nell’aria.


Era la prima volta che Yun Che la vedeva così arrabbiata… neppure anni prima, quando dopo il suo gigantesco crimine e la sua fuga lei l’aveva catturato, si era infuriata così tanto.


“Maes… tra…” Yun Che chinò il capo e disse a bassa voce: “Il debito che questo discepolo le deve è grande quanto una montagna, lei mi ha trattato meglio di chiunque altro al mondo. Eppure, l’ho delusa ancora e ancora, ogni volta. So di non avere il diritto di…”


“Basta!” ringhiò freddamente Mu Xuanyin, continuando a dargli le spalle: “Perché sei tornato? Chi ti ha chiesto di tornare!?”


Quelle parole pietrificarono Yun Che per qualche secondo.


Non gli aveva chiesto com’era sopravvissuto. Al contrario, gli aveva chiesto… perché era tornato?


Era come se… sapesse già da tempo che lui era ancora vivo?


“Maestra, possibile che lei sapesse già che…”


“Ti ho chiesto perché sei tornato qui! Rispondimi sinceramente!” Mu Xuanyin non gli lasciò neppure fare quella domanda.


La piacevole sorpresa che aveva provato nel rivederla si era ormai trasformata in panico e terrore per la sua fredda rabbia. Esitò per qualche secondo, poi rispose onestamente: “Per via della Calamità Cremisi.”


“La Calamità Cremisi? Spiegati chiaramente!” la risposta di Yun Che fece inarcare le sopracciglia a Mu Xuanyin.


Yun Che non aveva alcun motivo di nasconderle nulla, quindi le spiegò tutto con franchezza: “In fondo al Lago del Ghiaccio Infernale vive la Fenice di Ghiaccio, ma sicuramente lei lo sa già da tempo, Maestra.”


Mu Xuanyin: “…”


“Questo discepolo l’ha già incontrata due volte, quindi la Fenice di Ghiaccio conosce il mio passato e i miei poteri. Ha anche percepito molto tempo fa la crepa nella Parete del Caos Primordiale. Sa anche cosa l’ha creata e quale calamità si nasconde dietro di essa. In effetti, ha sottolineato pesantemente che le Eredità Divine in mio possesso sono l’unica speranza di fermare questa calamità.”


“Mi ha anche detto che, avendo ho ereditato il Potere del Dio Malvagio, devo anche prendere sulle spalle la responsabilità di impedire che accada.”


Mu Xuanyin: “…”


“Tutto ciò che ho detto è vero.” Yun Che sapeva di aver detto qualcosa di fin troppo assurdo, e che la “speranza” e la “responsabilità” di cui aveva parlato erano ancora più vaghe. Chiunque l’avesse sentito, l’avrebbe trovato addirittura ridicolo.


“Sono stato nei piani d’esistenza inferiori negli ultimi anni. Dato che la Stella Polo Blu, dove sono nato, è vicina all’estremo est del Caos Primordiale e alla Crepa Cremisi, hanno cominciato a verificarsi sempre più frequentemente dei terribili disastri, e la situazione non ha fatto altro che peggiorare di continuo. Sta lentamente arrivando a un punto in cui nessuno potrà tenerla sotto controllo.”


“Disastri del genere stanno sicuramente avvenendo anche nella Regione Orientale e, se continuerà così, non faranno che peggiorare giorno dopo giorno. Quindi, ho deciso di tornare nel Regno degli Dei e recarmi ancora una volta nel Lago del Ghiaccio Infernale per parlare con la Divina Fenice di Ghiaccio. Forse, potrà dirmi come scongiurare la Calamità Cremisi.”


Dopo un breve e soffocante silenzio, alla fine Mu Xuanyin si voltò di nuovo verso di lui. Lo fissò con freddezza e gli chiese: “Sei tornato solo per questo?”


“… e anche perché lei mi è mancata ogni giorno, Maestra.” Rispose Yun Che, tenendo il capo chinato, senza il coraggio di incrociare il suo sguardo fin troppo gelido.


“…” Mu Xuanyin socchiuse leggermente i suoi occhi di ghiaccio e il suo tono divenne molto più gentile: “Quindi, nonostante tutto mi consideri ancora la tua Maestra?”


“Sì!” Yun Che annuì immediatamente e con decisione, rispondendo: “E sarà così per sempre.”


“Bene, molto bene.” Mu Xuanyin fece un piccolo cenno d’assenso e il suo tono tornò improvvisamente gelido: “Se davvero mi consideri ancora la tua Maestra, allora adesso… devi immediatamente… sparire dalla mia vista e tornare sul tuo pianeta. Non devi mai più mettere anche solo mezzo piede nel Regno degli Dei!”


Yun Che sollevò lo sguardo: “Maestra, io…”


“Scongiurare la Calamità Cremisi? Una tua responsabilità?” lo interruppe lei con freddezza: “Non lo trovi ridicolo anche tu?”


“La crepa nella Parete del Caos Primordiale in effetti nasconde una catastrofe che ancora non conosciamo. Appena si verificherà, probabilmente l’intera Regione Orientale verrà travolta. Impedire che accada è dovere di tutti gli abitanti della Regione Orientale. Anzi, è dovere dell’intero Regno degli Dei, di tutti gli esseri vivente del Caos Primordiale! Da quanto è una responsabilità soltanto tua!?”


“Considerando la tua esperienza, il tuo status, la tua forza, ti consideri davvero degno di farti carico di una missione del genere?”


Yun Che aprì la bocca, ma non riuscì a trovare una risposta.


“Ci tengo a dirti una cosa,” disse Mu Xuanyin, fissandolo: “Per arginare questa catastrofe, il Regno dell’Eternità ha già chiesto aiuto a tutti i Reami Sovrani e Superiori della Regione Orientale, costruendo una gigantesca formazione misteriosa di teletrasporto in grado di coprire una distanza pari a quasi metà del Caos Primordiale. Così, chiunque potrà viaggiare dal Regno dell’Eternità all’estremo est del Caos Primordiale, l’hanno completata giusto dieci giorni fa.”


Yun Che era davvero incredulo… una formazione misteriosa di teletrasporto in grado di raggiungere quasi metà del Caos Primordiale?


Si poteva davvero costruire qualcosa del genere!?


“Inoltre, fra poco meno di un mese si terrà l’Assemblea Generale dell’Eternità. Questa Assemblea è stata organizzata proprio per discutere di come occuparsi della Calamità Cremisi, e potranno partecipare solo…” Mu Xuanyin fece una piccola pausa: “I Divine Master!”


Yun Che: “…”


“Considerata la scala di questa catastrofe, persino i Divine Sovereign non sono minimamente degni di occuparsene in un qualsiasi modo. Quindi, tu cosa credi di poter fare? Quello che hai detto è semplicemente una gigantesca barzelletta!”


“Naturalmente, in molti si occuperanno della Calamità Cremisi, e non saranno solo i Divine Master della Regione Orientale. Parteciperanno anche gli individui più potenti della Regione Occidentale e di quella Meridionale, quindi non è sicuramente qualcosa di cui ti debba preoccupare tu! Prima che qualcun altro scopra che sei ancora vivo, sbrigati a tornare sul tuo pianeta!” la voce di Mu Xuanyin era glaciale e risoluta, non lasciava il minimo spazio a obiezioni.


“Ma me l’ha chiesto la Divina Fenice di Ghiaccio in persona. E poi…”


Mu Xuanyin corrugò la fronte e gli disse: “Quindi, intendi ascoltare lei o me!?”


“…” Yun Che rimase paralizzato, senza sapere cosa rispondere.


Mu Xuanyin distese improvvisamente una mano e una barriera azzurra prese subito forma, intrappolando Yun Che… quella barriera bloccava ogni tipo di luce, suono e aura. Per di più, l’aveva costruita lei in persona, quindi neppure diecimila Yun Che avrebbero potuto distruggerla.


“Dato che hai osato tornare, significa che ormai hai fatto la tua scelta. Non ti costringerò a decidere subito.”


La voce di Mu Xuanyin risuonò all’interno della barriera: “Ti darò ventiquattr’ore, farai meglio a riflettere seriamente sulle mie parole. Pensa alle conseguenze che ci sarebbero per le tue mogli, per la tua famiglia e per tua figlia se qualcuno ti scoprisse!”


“Tra ventiquattr’ore, o accetterai di tornare ubbidientemente sul tuo pianeta e di non tornare mai più qui, o io ti spezzerò le gambe e ti ci riporterò personalmente a calci!”


Non disse altro e, subito dopo, Yun Che non riuscì più a sentire nulla. Poté solo restare immobile, con lo sguardo perso nel vuoto, all’interno di quella barriera azzurra.


La Maestra come fa a sapere che ho una figlia…


Possibile che…


Fuori dalla barriera, l’espressione gelida sul volto di Mu Xuanyin scomparve subito, ma lei continuò a respirare ancora più affannosamente di prima e ci mise molto tempo a calmarsi.


Mu Bingyun giunse lentamente alle spalle di Mu Xuanyin. Quando la vide in quelle condizioni, sospirò con dispiacere: “Sorellona, se continui così lo farai morire dalla paura.”


“Umpf, a dire il vero credo di essere stata troppo buona!” Mu Xuanyin sbuffò con freddezza, la sua rabbia doveva ancora svanire del tutto.


“Sorellona, so che sei sempre stata infuriata perché ha deciso di andare nel Regno degli Dei Stellari e combattere per la Dea Stellare del Massacro pur sapendo che non gli sarebbero bastate neppure dieci vite per salvarla. Eri arrabbiata perché aveva gettato al vento la sua vita. Ma…” Mu Bingyun abbassò la voce: “Quella volta, non ha forse fatto lo stesso anche per te, Sorellona?”


Mu Xuanyin: “…”


“Nella Prigione Infernale Cimitero di Dei, quando eri di fronte a quel Drago, eri ferita mortalmente e quasi senza forze. Eri stata persino avvelenata dal Drago, quindi saresti sicuramente morta. I tre Maestri delle sette del Regno del Dio della Fiamma e i loro Anziani non hanno avuto il coraggio di provare a salvarti. Solo lui l’ha avuto… ed era solo al Divine Origin Realm, un livello patetico e insignificante. Eppure, per te, è corso di fronte al Drago che nessuno nell’intero Regno del Dio della Fiamma osava affrontare… anche in quella situazione, non sarebbe sopravvissuto neppure se avesse avuto dieci vite.”


“All’inizio pensavo che tu fossi furiosa con lui perché ti aveva costretta a perdere la verginità con lui. Ma solo in seguito ho realizzato che non si era preso solo la tua verginità, ma anche il tuo cuore.” Mu Bingyun guardò la sorella, e le sue parole gentili e comprensive raggiunsero la sua anima: “Non è stata proprio questa sua ‘stupidità’ a conquistare il tuo cuore, e a spingere persino la Dea Stellare del Massacro a diventare l’Infante Diabolico?”


“Non dire altro.” Rispose Mu Xuanyin, chiudendo gli occhi: “Non puoi capire.”
                                


                                



