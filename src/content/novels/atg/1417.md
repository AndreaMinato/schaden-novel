---
title: Capitolo 1417 – Il Terzo tesoro divino
pubDate: 2025-03-10T08:57:10.443Z
tags:
    - atg
---


Capitolo sponsorizzato! Grazie mille Totutotu! 27 in coda (12 Totutotu, 15 Federico), 4/10 donazione
-Alstor


Divina Regione Orientale, spazio aperto.


Due persone – una vestita d’oro e l’altra d’argento – sfrecciavano oltre le stelle come meteore, lasciandosi alle spalle delle scie di Energia Misteriosa incredibilmente lunghe che impiegavano parecchio tempo a dissiparsi… No, si muovevano più in fretta delle meteore, così in fretta da oltrepassare persino la comprensione di gran parte dei praticanti della Via Divina.


Tuttavia, si fermarono improvvisamente a un certo punto del loro viaggio verso nord.


Di fronte a loro comparve una persona vestita di viola, che creò tutt’intorno una semplice barriera d’isolamento. La sua voce tranquilla penetrò nello spazio stesso, prima di raggiungere le loro orecchie: “Voi due sembrate di fretta. Chissà dove siete diretti?”


L’intero universo sembrò scurirsi di sua iniziativa, quando le due persone si fermarono del tutto. Infatti, la donna vestita d’oro era fin troppo splendida e bella.


Aveva un meraviglioso corpo slanciato e degli affascinanti capelli dorati. Indossava un vestito completo, che accentuava attraentemente le curve mozzafiato del suo corpo perfetto. Mentre fissava la persona che l’aveva fermata, le labbra oltre la sua maschera d’oro si incurvarono in un sorriso minaccioso: “Xia Qingyue? Oh, scusa… intendevo dire, Imperatrice degli Dei Lunari. Suppongo che sia sempre stata bene, dall’ultima volta che ci siamo incontrate?”


Gli occhi di Xia Qingyue sembravano due laghi perfettamente calmi, mentre la sua accompagnatrice Jin Yue, accanto a lei, tremava senza controllo. Perché la persona di fronte a loro… capelli dorati, un vestito dorato, una maschera dorata e una bellezza stupefacente che risaltava persino nello spazio profondo…


Era senza dubbio Qianye Ying’er, la Dea del Brahma!


Era la donna più bella, più famosa e più spaventosa dell’intera Regione Orientale!


C’era un uomo, al suo fianco. Era un piccolo anziano, dalla schiena gobba e con il capo chinato. Indossava degli abiti grigi, stranamente larghi, che nascondevano completamente il suo fisico fragile. Non si riusciva a vedere neppure la sua faccia.


Era Gu Zhu!


Xia Qingyue, Qianye Ying’er e Gu Zhu erano nello stesso luogo, nello stesso momento. Per un attimo, tutte le stelle circostanti sembrarono smettere di muoversi, e l’universo fu avvolto da un silenzio tombale.


“Come potrei stare davvero bene, sapendo che tu sei ancora viva?” non c’era alcuna traccia di emozioni nella voce di Xia Qingyue.


Qianye Ying’er socchiuse leggermente gli occhi: “Ormai è da anni che ti nascondi nel Regno degli Dei Lunari. Dimmi, hai stabilizzato la tua posizione di Imperatrice degli Dei Lunari? Non credevo che avresti avuto il coraggio di farti vedere, e per di più di metterti sulla mia strada. Ma ti prego, sono impaziente di sapere quale piacevole sorpresa hai in serbo per me?”


Le sue preoccupazioni resero solo ancora più minaccioso lo sguardo di Xia Qingyue: “Stai correndo nel Regno della Canzone Glaciale? Credo che solo Yun Che potrebbe spingere te, la Dea del Brahma, a interrompere qualsiasi cosa tu stia facendo e dirigerti in un Reame Stellare Intermedio.”


“Allora anche tu hai ricevuto la notizia.” Qianye Ying’er non sembrava affatto sorpresa, e le sue meravigliose labbra si incurvarono in un sorriso ancora più spaventoso: “Allora, le voci sono quasi sicuramente vere! Deve essere davvero uno scarafaggio cocciuto, per sopravvivere a una situazione che persino l’Imperatore dell’Eternità giudicava fatale per lui.”


“Ma dato che sei qui, non avrai mica intenzione di provare a fermarmi, vero?”


Xia Qingyue rispose: “L’Assemblea Generale dell’Eternità si terrà fra poco. Riguarda la sopravvivenza stessa della Regione Orientale. Sei sicura di voler creare guai in un momento così delicato?”


“L’Assemblea Generale dell’Eternità? Che idiozia! Figurarsi la sopravvivenza della Regione Orientale, neppure quella dell’intero Regno degli Dei è affar mio!” Qianye Ying’er sollevò lentamente una mano e indicò Xia Qingyue: “Perché non provi a fermarmi, se proprio ci tieni così tanto a mettermi i bastoni fra le ruote?”


La sua sagoma dorata si trasformò improvvisamente in un raggio di luce, mentre scattava verso Xia Qingyue. Ma con sua grande sorpresa, quest’ultima non cercò di fermarla. Si limitò a voltarsi e lasciare che Qianye Ying’er la oltrepassasse.


“???” Qianye Ying’er rallentò leggermente. Poi, venne raggiunta alle spalle dalla voce indifferente di Xia Qingyue: “Il Sigillo… Primordiale… della Vita… e della Morte!”


Quelle otto parole fecero fermare di colpo Qianye Ying’er. Persino Gu Zhu, l’anziano uomo sempre calmo come un pozzo al coperto, sollevò leggermente lo sguardo dalla sorpresa.


Qianye Ying’er si voltò lentamente, con gli occhi semichiusi. Lo sguardo con cui stava osservando Xia Qingyue era semplicemente omicida: “Cos’hai detto?”


“Il Sigillo Primordiale della Vita e della Morte è il terzo tesoro divino più potente, è un artefatto senza tempo in grado di garantire la vita eterna a chiunque lo possieda. Se dovessimo indicare un tesoro che sicuramente tutti desiderano e hanno desiderato in passato, sarebbe sicuramente questo. Perché nessuno può resistere alla tentazione dell’immortalità, specialmente chi è al di sopra di tutto il resto del mondo.”


Spiegò Xia Qingyue, incrociando con occhi tranquilli lo sguardo minaccioso di Qianye Ying’er: “Qianye, se dovessi rivelare al mondo intero che il Sigillo Primordiale della Vita e della Morte si trova nel Regno del Monarca Brahma… che ne dici di provare a indovinare quante persone impazzirebbero da un giorno all’altro?”


“Davvero è questo che credi?” Qianye Ying’er sogghignò: “Dimmi, qualcuno ha mai provato a rubare la Perla dell’Eternità al Regno dell’Eternità?”


“La Perla dell’Eternità ha scelto di servire il Regno dell’Eternità. Nessuno potrebbe mai rubarla.” Replicò freddamente Xia Qingyue: “Ma il Sigillo Primordiale della Vita e della Morte, al contrario… non solo si rifiuta di riconoscere il Regno del Monarca Brahma come Maestro, ma da quel che ne so, nessuno di voi sa neppure come utilizzarlo.”


Xia Qingyue si voltò verso Gu Zhu: “Quest’uomo avrebbe dovuto morire molto tempo fa. Dovete averlo utilizzato come cavia nel corso dei vostri esperimenti sul potere del Sigillo, giusto?”


Gu Zhu: “…”


“Fra tutti i Tesori Celesti, un Sigillo Primordiale della Vita e della Morte senza Maestro è senza dubbio quello che creerebbe più probabilmente un’orda di folli, non credi?”


“…” Qianye Ying’er socchiuse gli occhi, a poco a poco. Sorrise lentamente, nel mezzo del gelido spazio: “Heh… hehe… sembri sapere un po’ troppe cose, Xia Qingyue.”


“No, aspetta, non puoi averlo scoperto tu.” L’’espressione di Qianye Ying’er mutò lievemente, e la risposta le comparve subito in mente: “Yue Wuya, è stato lui!”


Negli occhi di Xia Qingyue comparve per un istante un bagliore d’odio, poi rispose in tono glaciale: “Credevi che il mio padre adottivo sarebbe davvero rimasto con le mani in mano, dopo aver scoperto che eri tu la vera colpevole della scomparsa di mia madre? Solo perché ha finto di non sapere nulla e di non fare nulla, non vuol dire che non abbia agito nelle ombre!”


“La quantità di informazioni in mio possesso che potrei usare contro il Regno del Monarca Brahma… è ben maggiore di quanto immaginiate!”


“Heh,” Qianye Ying’er sogghignò di nuovo: “Credi davvero che tu e il tuo Regno degli Dei Lunari bastiate a minacciarmi?”


“Hai ragione, il Regno degli Dei Lunari non è abbastanza forte da affrontare il Regno del Monarca Brahma. Ma…” ogni parola di Xia Qingyue era tagliente come un coltello: “Non mi dispiacerebbe affrontarti, se oggi oserai andare nel Regno della Canzone Glaciale!”


“…” Qianye Ying’er sollevò il mento e venne avvolta improvvisamente da un velo di luce dorata.


“Signorina,” Gu Zhu la interruppe senza preavviso con la sua voce roca: “Torniamo indietro. Lei è semplicemente troppo preziosa, in confronto a un insignificante Reame Stellare Intermedio. Sono anche sicuro che l’Imperatrice degli Dei Lunari dimenticherà subito tutto ciò che è appena successo.”


“Non preoccuparti, non ho alcuna intenzione di morire insieme al mio Regno degli Dei Lunari senza aver ucciso Qianye con le mie stesse mani.” Commentò freddamente Xia Qingyue.


“…” l'Energia Misteriosa dorata e quel silenzio inquietante rimasero intatti per molto, molto tempo, ma alla fine Qianye Ying’er ritrasse la sua aura e disse in tono grave: “Va bene. A quanto pare, per tutto questo tempo ho sottovalutato il Regno degli Dei Lunari.”


Ma le sue labbra si incurvarono immediatamente in un sorriso provocatorio: “Yue Wuya era un uomo davvero fortunato. Probabilmente ha fatto fin troppa fatica per ottenere questo asso nella manica, e se avesse saputo come l’hai sprecato senza esitazione per salvare il tuo piccolo amante, sono sicura che non sarebbe mai morto in pace. Hehe…”


Xia Qingyue: “…”


“Umpf, andiamo via, Zio Gu.”


Qianye Ying’er lanciò una fredda occhiataccia a Xia Qingyue, prima di passarle accanto un’altra volta… e poi, mentre i suoi capelli ondeggiarono nel vento, scagliò un raggio di Energia Misteriosa dorata verso il suo volto.


Xia Qingyue spinse via delicatamente Jin Yue con una mano, poi creò una gigantesca Barriera Lunare viola con l’altra. Il raggio di Energia Misteriosa dorata venne bloccato all’istante.


Bang!


La Barriera viola si infranse all’improvviso in innumerevoli pezzi, che caddero su Qianye Ying’er. Contemporaneamente, Xia Qingyue sferrò un affondo con la Spada del Palazzo Imperiale verso la sua schiena, dritto al cuore.


Qianye Ying’er non si voltò per affrontarla. Si limitò ad alzare un braccio dietro di sé e distendere un dito.


La punta del dito di Qianye Ying’er bloccò subito la Spada del Palazzo Imperiale. La distruttiva Energia Misteriosa viola intorno ad essa si dissipò con un tonfo rumorose, e la Spada disegnò uno strano arco a mezz’aria, per poi tornare in mano a Xia Qingyue. Un istante dopo, l’arma scomparve nel nulla.


Quel breve scambio di colpi non era durato neppure un secondo. Era quasi come se non fosse successo nulla, nel silenzioso spazio siderale.


Ma qualcosa era diverso da prima. Gli abiti di Gu Zhu erano stati tagliati in decine di punti… l’anziano sollevò leggermente lo sguardo, con qualche traccia di stupore negli occhi.


Qianye Ying’er si voltò lentamente. Lo sguardo con cui stava osservando Xia Qingyue era completamente diverso da prima: “Lo Splendido Fisico dei Nove Misteri è davvero degno della sua reputazione. I Cieli ti hanno favorita un po’ troppo, Xia Qingyue.”


Quella era la prima volta che provava invidia per un’altra donna.


Normalmente, in soli tre anni un nuovo Dio Lunare che avesse appena ereditato il Suo Potere non poteva averne risvegliato più del venti percento.


Eppure, la forza appena dimostrata da Xia Qingyue aveva superato di gran lunga anche le massime aspettative di Qianye Ying’er.


Non sapeva che Xia Qingyue non aveva semplicemente ereditato il Potere del Palazzo Imperiale di Yue Wuya, dopo la sua morte. In qualche modo, il suo Potere Divino era stato “trapiantato” direttamente dentro di lei… era un miracolo possibile solo per Xia Qingyue, l’unica a possedere lo Splendido Fisico dei Nove Misteri.


“Credo che i Cieli favoriscano più te che me. Altrimenti, per una persona come te sarebbe impossibile essere ancora viva.” Xia Qingyue ridicolizzò Qianye Ying’er a sua volta.


“E’ un vero peccato che tu sia una donna che vive solo per il proprio uomo. Anche se sei diventata un’Imperatrice Divina, anche se il tuo talento è fra i più straordinari dell’universo, resterai per sempre una buona a nulla.”


Alla fine, Qianye Ying’er distolse lo sguardo e volò via. Stavolta, non era diretta verso il Regno della Canzone Glaciale.


Gu Zhu la seguì da vicino.


Mentre guardava le schiene di quei suoi due nemici giurati, Xia Qingyue si abbandonò a un piccolo sospiro e divenne scura in volto.


“Maestra,” Jin Yue si avvicinò e le disse con urgenza: “Il Sigillo Primordiale della Vita e della Morte era il nostro più importante asso nella manica contro Qianye! Perché l’ha… troveranno un modo per nasconderlo, ora che sanno delle informazioni in nostro possesso… cosa… cosa dovremmo fare, adesso…”


Xia Qingyue sospirò silenziosamente: “Era una situazione critica, non ho avuto altra scelta. Qianye non oserà fare nulla, nel breve periodo. Spero che Yun Che scappi di nuovo nel Regno del Dio Drago il prima possibile.”


“Ma…”


“Ciò che è fatto è fatto.” Xia Qingyue si voltò verso nord con gli occhi lucidi: “…fa sempre preoccupare tutti.”


“Quindi… vuole andare subito nel Regno della Canzone Glaciale?”


“Non serve.” Rispose Xia Qingyue: “Non è dove c’è bisogno di me adesso, e c’è già qualcuno che lo proteggerà al posto nostro. Torniamo a casa.”


Si voltò e sollevò un braccio, ma si fermò improvvisamente, come se qualcosa avesse attirato la sua attenzione. Dopo qualche lungo secondo di silenzio, disse: “Vai prima tu, Jin Yue… mi sono appena ricordata di dover fare una cosa. Tornerò presto.”


“… d’accordo.” Rispose con ubbidienza Jin Yue, scegliendo saggiamente di non indagare oltre.
                                


                                



