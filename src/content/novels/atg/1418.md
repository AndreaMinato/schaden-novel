---
title: Capitolo 1418 – Ospite inaspettato
pubDate: 2025-03-10T08:57:10.443Z
tags:
    - atg
---


Capitolo regolare,
27 in coda (12 Totutotu, 15 Federico), 4/10 donazione
-Schadenfreude


Regno della Canzone Glaciale, sacra sala della Fenice di Ghiaccio.


Mu Xuanyin aveva detto che gli avrebbe dato ventiquattro ore e dopo questo periodo di tempo la barriera svanì come promesso. Quando Yun Che alzò lo sguardo, vide Mu Xuanyin di fronte a lui a fissarlo freddamente. Sembrava quasi che non si fosse mossa da lì finora.


"Maestra..." Yun Che si inginocchiò.


"Posso darti il permesso di visitare il lago del Ghiaccio Infernale. Posso prometterti che non ti costringerò a tornare nei regni inferiori."


Queste parole colsero di sorpresa Yun Che... non aveva idea di quanto fossero complicate le sue emozioni, ma il motivo più grande dietro il suo cambio di atteggiamento indubbiamente era Mu Bingyun.


"Tuttavia devi promettermi una cosa!"


Yun Che si prostrò per poi dire con serietà: "Prometto che la ascolterò maestra."


"Umpf! Non c'è niente meno degno di fiducia delle sciocchezze che dici!" Mu Xuanyin sbuffò freddamente.


"..." Yun Che non poté controbattere.


"Non dimenticarti," il tono di Mu Xuanyin all'improvviso divenne basso e grave: "D'ora in poi, non importa cosa succederà, non hai il permesso... di usare l'Energia Misteriosa dell'oscurità!"


"...!" Queste parole fecero sussultare Yun Che. Si alzò di scatto e la fissò scioccato.


Tra tutti i poteri e i tesori che possedeva, tra cui le Vene Misteriose del Dio Malvagio e la Perla del Veleno Celeste, l'Energia Misteriosa dell'oscurità era il segreto che non avrebbe mai rivelato pubblicamente.


Yun Che lo sapeva da molto tempo.


In effetti Jasmine glielo aveva ricordato molte volte.


Ma come aveva fatto...


Mu Xuanyin fissò Yun Che e disse freddamente: "Ti stai chiedendo come sapevo il tuo segreto? Dovresti pensarci bene! Nessuno saprebbe della tua Energia Misteriosa dell'oscurità se non l'avessi rivelato tu stesso! Ma ti credi sempre infallibile, vero?"


"..." Yun Che era ancora scioccato.


Nonostante possedesse Energia Misteriosa dell'oscurità da molto tempo, la usava molto raramente. La sola volta che l'aveva fatto era quando aveva riparato la barriera che rinchiudeva il mondo oscuro sotto il Precipizio della Nuvola.


Che fosse...


"Sai quali sarebbero le conseguenze se fosse stato qualcun altro a scoprire il tuo segreto?" Il tono di voce di Mu Xuanyin divenne sempre più freddo, le sue parole pungevano il cuore di Yun Che come degli spuntoni di ghiaccio affilati. "Nel Regno degli Dei un diavolo è un eretico rifiutato dal mondo intero! Chiunque possiede Energia Misteriosa dell'oscurità è considerato un diavolo! Se venissero a sapere del tuo potere, allora chiunque avrebbe il diritto di ucciderti!"


"Anche Bingyun, la persona che si preoccupa di più per te non esiterebbe ad ucciderti!"


"Non avresti un posto dove vivere a meno che non fuggissi nella Divina Regione Settentrionale!"


"Non saresti il solo a soffrire poi. La tua famiglia, la tua gente, il tuo setta e il regno stellare in cui sei... Tutti i tuoi cari verrebbero presi di mira! Chiunque osa proteggerti o esserti amico diventerebbe il nemico dell'intero universo!"


"Un errore può essere rimediato, una colpa può essere espiata e si può fare ammenda per un crimine, ma essere un diavolo è un marchio indelebile! Non potrai mai liberartene! Hai... capito?!"


Ogni parola di Mu Xuanyin era stata pronunciata con un tono più grave e fredda della precedente. Nonostante Yun Che lo avesse saputo da molto tempo, allora durante la battaglia degli dei, la caduta di Wei Hen e la reazione di tutti i presenti gli aveva fatto capire come sarebbe stato trattato un diavolo, ma il discorso di Mu Xuanyin lo fece raggelare e lo fece sudare copiosamente.


Aveva ragione. Se non fosse stata lei a scoprire il suo segreto e fosse stato qualcun altro...


Avrebbe condannato sé stesso e tutti i suoi cari... e perfino la Stella Polo Blu stessa!


"Maestra," Yun Che alzò lo sguardo e disse con tono molto basso: "Odia anche lei i diavoli?"


Una raffica di vento freddo entrò nella sala e scosse i lunghi capelli blu di Mu Xuanyin. I suoi occhi gelidi si tinsero di un tipo di oscurità che Yun Che non avrebbe mai capito, ma invece di rispondere alla domanda disse: "D'ora in poi dimenticherai del fatto che sei un diavolo... puoi farlo?"


Yun Che si alzò e fissò dritto negli occhi la sua maestra dichiarando: "Giuro che non userò mai l'Energia Misteriosa dell'oscurità. Se infrangerò la mia promessa, io..."


"Bene!" Mu Xuanyin troncò bruscamente il discorso del suo discepolo. "Il fatto che tu non abbia usato l'Energia Misteriosa dell'oscurità anche prima di morire nel regno degli Dei Stellari dimostra che sei ben consapevole delle conseguenze nel farlo, quindi temporaneamente crederò nel tuo giuramento. Non devo sentire l'altra metà però, tutti sanno che sono solo sciocchezze!"


"...Sì, prometto di ricordare le sue istruzioni."


La piccola Imperatrice Demoniaca, Feng Xue'er e le sue altre mogli probabilmente sarebbero rimaste ammutolite se avessero visto quanto era ubbidiente.


"Posso... andare nel Lago del Ghiaccio Infernale ora?" Chiese piano Yun Che. Era agitato visto che il suo più grande segreto era stato rivelato.


"Puoi farlo, ma non ora." Mu Xuanyin disse: "Il Lago del Ghiaccio Infernale è stato sigillato per molti anni e ci vorrà un po' prima che si riapra. Nel frattempo rimarrai qui e non farai un passo fuori!"


Dopo una pausa, il suo tono si ammorbidì un po': "C'è una cosa che devo dirti, ma oggi non è il momento giusto... te ne parlerò domani."


Mu Xuanyin indubbiamente si stava riferendo all'Infante Malvagio. Tuttavia aveva bisogno di tempo per comunicare appropriatamente la notizia a Yun Che.


La Divina Regione Orientale era cambiata molto rispetto al passato. Yun Che stesso era uno dei motivi principali dietro questo mutamento... anche se non ne aveva idea.


Non aveva modo di prevedere quali sarebbero state le reazioni di Yun Che dopo aver sentito tutto.


"Sì maestra." Disse rispettosamente Yun Che.


"Ti dirò questo un'altra volta, non hai il permesso di chiamarmi maestra!" Il tono di Mu Xuanyin divenne di nuovo freddo. "Da quando sei perito nel Regno degli Dei Stellari, non sei più il mio discepolo. Ora è Feixue la mia sola discepola."


"..." Yun Che sembrò intristirsi. Disse piano: "Per me sarai sempre la mia maestra."


"Umpf!" Mu Xuanyin stava per elencare i suoi crimini quando il suo sguardo si si appannò con un innaturale lampo blu. Poi il gelo nei suoi occhi si sciolse diventando una nebbia.


Mu Xuanyin si girò e sussurrò piano: "Desideri così tanto che sia la tua maestra, ChÈer?"


Lo sbuffo di Mu Xuanyin di prima aveva fatto tendere i nervi di Yun Che... ma dopo sentì una voce dolce e vellutata molto intima. Alzò lo sguardo confuso e vide una posa piena di attrattiva, un paio di labbra che profumavano come fiori e un sorrisetto incantevole. Il gelo nel suo sguardo era sparito completamente, ora era simile alla foschia sopra la superficie di un lago.


Lo sguardo di Yun Che divenne subito vacuo...


Normalmente Yun Che aveva così tanta riverenza nei confronti di Mu Xuanyin che non osava guardarla dritta negli occhi. Ma ora? Aveva lo stesso aspetto di prima, ma per qualche motivo quelle meravigliose curve sembravano cento molte più attraenti di prima. Ogni parte del suo corpo pareva tentare l'animo e anche il suo sguardo normalmente freddo era diventato capace di rubare l'anima... Gli fece seccare la bocca e accelerare il battito cardiaco in un solo istante.


L'attenzione di Yun Che si fissò completamente su Mu Xuanyin per almeno un paio di secondi. Il suo sangue si riscaldò e corse più velocemente... Tuttavia un tremito lo portò fuori dalla sua trance per poi fargli chinare la testa con uno scatto fulmineo. Pensò lamentandosi: "È di nuovo... tornata in quello stato..." 


"Vuoi... davvero che sia la tua maestra per sempre?" Le parole di Mu Xuanyin scossero di nuovo Yun Che. Il suo tono era così dolce da fargli sciogliere il cuore.


Yun Che non osò alzare la testa. Disse con un po' di difficoltà: "La maestra... sarà sempre la mia maestra."


"Oh? Lo sono?" Lei si avvicinò. Del vento fragrante raggiunse le narici di Yun Che.


Arricciò lievemente le labbra e si fermò di fronte a Yun Che: "Nel Regno del Dio della Fiamma hai trascorso un giorno e una notte su di me, intrecciato a me... Non sembra qualcosa che un discepolo farebbe alla sua maestra, vero?"


"~！@#￥%…” Il suo tono assomigliava a quello di una bella moglie che faceva i capricci. Le sue parole tuonarono nella testa di Yun Che fino a confonderlo e a stordirlo.


Il motivo delle sue azioni un tempo era stato perché "non aveva avuto altra scelta". Da allora Mu Xuanyin non l'aveva menzionato nemmeno una volta dopo che l'aveva riportato nel Regno della Canzone Glaciale e Yun Che saggiamente non ne aveva parlato. Entrambe le parti avevano finto che non fosse mai accaduto.


Questo era il motivo per cui non si aspettava che ne avrebbe parlato di sua spontanea volontà, e il modo in cui l'aveva detto era così... diretto che fu eccessivo perfino per Yun Che.


Il sorriso di Mu Xuanyin divenne ancora più seducente dopo aver visto la reazione del suo discepolo. Si abbassò lentamente e si avvicinò al suo orecchio, le sue labbra soffiavano vento profumato sulla sua guancia: "Non ti sei divertito spudoratamente con le tue mogli giorno e notte negli ultimi due anni? Così perché sei timido come un topo di fronte a me? Ti spavento davvero così tanto? Dov'è il coraggio che hai mostrato nel Regno del Dio della Fiamma?"


"..." Yun Che sembrava completamente ipnotizzato e a stento sentì cosa stava dicendo la donna. Questo perché le vesti che coprivano il suo petto si erano piegati, rivelando un seno bianco come la neve e un solco paradisiaco...


Mu Xuanyin gli stava solo sussurrando all'orecchio, ma era sufficiente a far tremolare.


La temperatura corporea di Yun Che aumentò in un istante e iniziò a provare lussuria. Tuttavia era così esperto nelle questioni amorose che riuscì a trattenersi e strinse con fermezza le mani. Sfortunatamente questa lotta per controllarsi gli fece perdere l'equilibrio. La sua faccia cadde proprio sopra il suo seno e il suo spirito sembrò uscire dal suo corpo. Il suo corpo si afflosciò come se qualcuno gli avesse risucchiato tutta l'energia... Si sentiva in paradiso.


Mu Xuanyin si irrigidì e le sue pupille si contrassero. Poi strinse gli occhi lentamente mostrando due fessure pericolose e seducenti.


"ChÈer." Non spinse via Yun Che immediatamente. Invece premette un dito sul suo petto e disse: "Sembra che abbia sottovalutato il tuo coraggio dopotutto..."


BOOOM!!!


All'improvviso una forte esplosione seguì le sue parole da da sogno. Fu poi seguita dalla voce piena d'odio e gelida di una donna: "Vieni qui a morire, Yun Che!!"


"..." Mu Xuanyin si fermò e la luce affascinante nel suo sguardo divenne più fredda e mortale di un inferno di ghiaccio.
                                


                                



