---
title: Capitolo 142 – Netta Sconfitta
pubDate: 2024-05-28T12:27:25.199Z
tags:
    - atg
---




“Fra... Fratello Maggiore Kui Yang!”


Gli altri tre studenti rimasero scioccati da ciò che era successo. Nessuno di loro si aspettava che Yun Che avrebbe attaccato di punto in bianco; la velocità dell'assalto era stata incredibile e non avevano avuto il tempo di reagire. Ciò che li sbalordì ancora di più fu che Kui Yang, già al True Profound Realm, era stato ferito gravemente in un solo colpo. Aveva perso molto sangue. Dopo essere scivolato a terra, tremò violentemente e non riuscì a rialzarsi per parecchio tempo.


“Come hai osato... come hai osato attaccare senza preavviso il Fratello Maggiore Kui Yang. Affrontiamolo assieme, distruggiamolo!!” Han Feng, con un'espressione orribile dipinta sul volto, sfoderò la sua spada. Insieme a un altro allievo, scattò in avanti e cercò di trafiggere Yun Che al petto, mentre il secondo tentò di colpirlo alla testa con un fendente.


“Cognato, stai attento!”


Dopo aver urlato senza preavviso, Xia Yuanba udì un “Cra”. La spada tra le mani di Han Feng era già stata spezzata da un calcio di Yun Che, che aveva anche disarmato a mani nude l'altro studente. Dopodiché, sferrò loro due possenti pugni al petto.


Crackkk!


Le loro casse toraciche si piegarono verso l'interno e i loro sterni si fratturarono e i due volarono contro lo stesso muro di Kui Yang, gridando dal dolore.


L'ultimo studente stava per attaccare, ma vedendo che gli altri erano stati ridotti in pessime condizioni fu così raggelato che le sue pupille si contrassero e cominciò a tremare senza controllo, senza osare fare un solo passo in avanti. Dopo aver lanciato uno strano gridolino, corse via come un topo spaventato. Ma Yun Che si voltò e lo fissò freddamente. Distese la mano sinistra e scagliò dal palmo un drago di fiamme ustionanti, che circondarono subito il ragazzo in fuga. Quando chiuse la mano, la fiamma a forma di drago lo scagliò con forza contro il muro, facendolo urlare.


“Co... Cognato...” Xia Yuanba, in piedi in un angolo della stanza, era stupefatto. Sapeva bene a che livello fossero lo Profound Strength di quei quattro. Kui Yang era già al primo livello del True Profound Realm. Han Feng era al nono livello del Nascent Profound Realm. E gli altri due erano anch'essi all'ottavo livello del Nascent Profound Realm. Le loro Profound Strength erano a livelli ai quali lui ambiva da tempo. Anche se lo umiliavano, non osava ribellarsi, né era in grado di farlo. Non osava nemmeno dirlo a Yun Che, poiché temeva che avrebbe cercato impulsivamente di vendicarlo... come poteva Yun Che riuscire a sconfiggerli tutti e quattro?


Eppure non si aspettava che suo cognato fosse già diventato così forte. Quelli lì erano praticamente spazzatura in confronto a lui e li aveva pestati a sangue come se niente fosse.


“Yun Che, tu... tu... tu sei finito!!” Han Feng riuscì a sedersi usando come supporto il muro pieno di crepe. Si pulì il sangue fresco agli angoli della bocca. Anche se era ancora terrorizzato dalla forza soverchiante di Yun Che, si costrinse a ridere in tono gelido: “Tu davvero... hai osato ferire noi allievi del Palazzo Esterno... l'Istruttore Qi è lo zio del Fratello Maggiore Kui Yang. Tu hai ferito il Fratello Maggiore Kui Yang... l'Istruttore Qi sicuramente non te la lascerà passare liscia. Non ti resta che aspettare di essere menomato e cacciato dal Palazzo Profound Blue Wind!”


L'intento omicida emanato da Yun Che non era ancora svanito. L'intera stanza di coltivazione ora era fredda come un inverno raggelante e i quattro studenti feriti tremavano, distesi a terra. Yun Che non diede peso alle parole di Han Feng e camminò lentamente fino a raggiungere Kui Yang, che stava ancora vomitando sangue. Vedendolo avvicinarsi, Kui Yang assunse un'espressione terrorizzata, ma la nascose immediatamente. Ridacchiò forzatamente: “Yun Che, se ora ti inchini e chiedi perdono, potrei considerare di lasciarti andare... altrimenti... mio zio... ti farà subire un destino peggiore della morte...”


Yun Che lo guardò socchiudendo leggermente gli occhi, poi sussurrò: “Quando hai dato quel calcio a Yuanba, era alla gamba destra, giusto?”


Quando ebbe finito di parlare, Yun Che non attese una risposta, ma sollevò improvvisamente una gamba e calpestò senza pietà la caviglia destra di Kui Yank.


“Crack!!”


“AAAAAAAHHH”


Si sentì un urlo straziante, come quello di un maiale che viene macellato. La caviglia destra di Kui Yang era stata brutalmente spezzata da Yun Che, che alzò lentamente il piede. Il suo sguardo era calmo, come sempre, come se avesse appena distrutto un normale ramoscello. Fissò Kui Yang, gelido, che si stringeva la gamba destra rotolando e ululando dal dolore, poi si voltò e guardò gli altri tre studenti.


Quando il suo sguardo si posò su di loro, Han Feng era già sbiancato in volto... inizialmente credevano che Yun Che fosse già stato fin troppo audace ad attaccarli nel Palazzo Esterno e che si sarebbe fermato non appena avessero menzionato il legame tra Kui Yang e l'Istruttore Qi. Non solo non si aspettavano che la sua forza fosse così inaspettatamente terrificante, non potevano nemmeno immaginare che sarebbe stato così risoluto e crudele. Non aveva esitato neppure a spezzare la caviglia di Kui Yang... quindi, se avesse voluto menomarli, o persino ucciderli, ormai erano sicuri che non avrebbe esitato.


Come poteva Han Feng osare minacciarlo di nuovo? Ogni parte del suo corpo tremava già dalla paura. Quando Yun Che gli si avvicinò, si sentì come pietrificato e rimase immobile, implorando in preda al panico: “Yun-yun-yun... Yun Che, io... so di aver sbagliato, perdonami... non uccidermi... non uccidermi... risparmiami...” ricordandosi all'improvviso delle condizioni proposte poco prima da Yun Che, prese tutte le pillole che aveva rubato a Yuanba e si rivolse verso di lui, inginocchiandosi ripetutamente: “Fratello Minore Yuanba, riconosco i miei errori... non avrei dovuto trattarti in quel modo... sono un animale, un bastardo. Meriterei la morte... per favore, perdonami. In futuro non oserò mai più rifare quello che ho fatto, non oserò mai più rifarlo...”


In pochi secondi, Han Feng si era prostrato almeno dieci volte, sbattendo continuamente la testa contro il pavimento. Anche gli altri due studenti si inginocchiarono freneticamente, consegnarono le loro pillole e si prostrarono.


Yun Che mostrò un gelido sogghigno, poi si voltò di nuovo verso Kui Yang e disse con freddezza: “E le tue pillole? O forse non vuoi più avere più le mani?”


Se aveva avuto il coraggio di spaccargli la caviglia, allora tagliargli le mani sarebbe stato ancora più semplice. Anche se Kui Yang stava soffrendo un dolore lancinante, non era ancora svenuto. Rotolò e strisciò agitatamente fino a raggiungere Xia Yuanba, poi sbatté la testa contro il pavimento per parecchie volte. Infine, consegnò con mani tremanti tutti i medicinali in suo possesso.


Yun Che camminò verso di loro e prese tutte le pillole che stavano restituendo, poi disse in tono freddo e indifferente: “Siccome, nonostante tutto, siete stati abbastanza ubbidienti, per ora risparmierò le vostre patetiche vite. Ma se in futuro farete di nuovo del male a Yuanba, vi farò rimpiangere di essere venuti al mondo.”


“Non oseremo, non oseremo farlo mai più. Da oggi in poi tratteremo Yuanba esattamente come tratteremmo nostro padre... non oseremo mai più...” disse Han Feng, spaventato.


“Allora, a proposito di quello che è successo oggi, cosa direte?” Yun Che li fulminò con lo sguardo, carico di intento omicida.


“Ci siamo... ci siamo feriti durante un duello... le nostre ferite non hanno nulla a che vedere con il Fratello Minore Yuanba o il Fratello Minore Yun Che...” rispose con cautela Han Feng.


“Hmph!” Yun Che sbuffò, poi rispose: “Un'ultima cosa, fate in modo che io non senta dire in giro nulla che io non voglia sentire. Altrimenti, verrò immediatamente a prendermi le vostre vite.”


I quattro allievi, compreso Han Feng, rimasero in silenzio... dopo aver assistito alla sua spaventosa forza e ai suoi metodi brutali, non osavano dubitare delle sue parole.


“Ma anche se voi doveste dire in giro quello che ho fatto, in realtà non avrebbe molta importanza.” Yun Che rise con sdegno: “Sapete come il Capo Palazzo Qin mi ha permesso di entrare direttamente nel Palazzo Interno? Davvero pensate che il Capo Palazzo Qin violerebbe una regola vecchia di mille anni, alla quale non è mai stata fatta nessuna eccezione, solo per una battaglia un po' isolita? Ad essere sinceri, non potete immaginare le connessioni che ho con il Capo Palazzo Qin. Se davvero diffondeste la voce, credo proprio che non sarei io a essere punito, ma voi. Potreste persino svanire dal mondo senza lasciare traccia, dato che i morti non possono testimoniare... Yuanba, vieni con me.”


Quando finì di parlare, Yun Che si voltò e uscì dalla stanza con passi pesanti, lasciando i quattro studenti feriti gravemente e tremanti, coi volti sconvolti dalla paura.


Le ultime parole di Yun Che ovviamente erano pura invenzione, ma era convinto che sarebbero state sufficienti a far tacere quei quattro. Perché se davvero avessero parlato in giro dell'incidente di quel giorno, anche se non gli importava molto, temeva che ciò avrebbe messo in pericolo il futuro di Xia Yuanba nel Palazzo Profound Blue Wind.


Xia Yuanba camminava a testa bassa come un bambino che aveva fatto qualcosa di male e seguì Yun Che fin quando furono all'ombra di un grosso albero. Lì Yun Che si fermò e si voltò per guardare Yuanba in faccia.


“Uuu..... Cognato. Io, io, io... mi sbagliavo.” disse timidamente Xia Yuanba, abbassando lo sguardo.


“Sigh...” Yun Che fece un lungo sospiro, poi diede a Xia Yuanba le pillole che aveva preso agli altri quattro: “Su, prendile. Anche se non sono medicinali di alta qualità, sono perfette per te, in questo momento.”


Yun Che aveva raffinato molte pillole usando la Perla del Veleno Celeste, ma erano di grado troppo alto per poter essere utili a Xia Yuanba.


Xia Yuanba prese i medicinali e li strinse nervosamente, mormorando: “Cognato, so di essermi sbagliato, non arrabbiarti con me. Io... non volevo mentirti. Ma avevo paura che se ti avessi parlato del mio problema ti avrei fatto perdere la concentrazione e che ci sarebbero state delle conseguenze sul duello che dovrai combattere tra due mesi, io...”


Yun Che scosse la testa e diede una pacca sul braccio a Xia Yuanba, poi rispose tranquillamente: “Yuanba, non mi sorprende che qualcuno faccia il bullo con te. È a causa della tua Profound Strength che è ancora troppo debole. Forse lasciarti rimanere qui al Palazzo Profound Blue Wind è stato un errore.
La differenza tra la tua Profound Strength e quella degli altri studenti è fin troppo grande, ma nonostante questo non ti chiederò di andartene. In realtà, vorrei che tu rimanga qui.
Yuanba, in questo mondo solo i forti non vengono oppressi. Se sei abbastanza forte, nessuno oserà farti del male, né sarà in grado di farlo. Quei quattro ammassi di spazzatura si sono comportati così con te solo perché sono più forti di te, molto più forti di te. Se non vuoi essere umiliato, devi diventare forte, più forte di loro. Devi diventare più forte di chiunque altro.”


“Ho capito!” Xia Yuanba strinse con forza i pugni: “Tu sarai il mio modello, ti imiterò e lavorerò duramente!”


“Non è questo l'importante.” Yun Che scosse la testa, poi disse francamente: “Quello che davvero spero che tu capisca è che chi ha una Profound Strength troppo debole, può anche essere debole, può anche essere guardato dall'alto in basso da tutti, ma non deve mai perdere la sua dignità e il suo coraggio! Non sono arrabbiato perché mi hai mentito... so che sei preoccupato per me e non vuoi che io finisca nei guai. Sono solo arrabbiato... perché non ti sei ribellato e non hai opposto resistenza? Anche se non eri in grado di batterli, avresti dovuto opporre resistenza!”


“Io... non ho osato... Cognato, so di essermi sbagliato. La prossima volta non andrà così.” Xia Yuanba chinò il capo ancora più in basso, col volto rosso per il senso di colpa.


Yun Che espirò a fondo e dentro di sé sospirò sconfortato. Conosceva fin troppo bene il carattere di Xia Yuanba. Anche se sembrava grande e possente, in realtà era fin troppo gentile. Ed era immaturo e ingenuo come un bambino, ma era prevedibile dato che doveva ancora compiere sedici anni.


Cambiare la sua personalità con solo qualche parola era ovviamente impossibile.


“Yuanba, fammi vedere le tue Profound Vein.”


“Ah? Ou.”


Una volta raggiunto il True Profound Realm, si poteva ispezionare il corpo di un'altra persona usando la Profound Energy, sempre che quella fosse consenziente. Yun Che si mise di fronte a Xia Yuanba e gli appoggiò le mani sul petto, poi chiuse lentamente gli occhi. Subito dopo le ritrasse con un'espressione impassibile, ma dentro di sé, era profondamente turbato.


Le Profound Vein di Xia Yuanba erano davvero troppo strane. Erano spesse più del doppio di quelle di una persona normale e avevano uno strano e inquietante colore grigiastro. Persino le sue Profound Entrance erano situate in posizioni completamente diverse da quelle di chiunque altro. Era come se le sue Profound Vein non avessero nulla in comune con quelle normali.


Perché erano così? Che fossero davvero le “Tyrannical Emperor's Profound Vein” di cui gli aveva parlato Jasmine?


Quelle Profound Vein avevano un nome così imponente, ma allora perché erano così deboli?





