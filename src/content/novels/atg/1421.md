---
title: Capitolo 1421 – Molto rispetto
pubDate: 2025-03-10T08:57:10.444Z
tags:
    - atg
---


Capitolo sponsorizzato, ringraziamo Totutotu
25 in coda (10 Totutotu, 15 Federico), 4/10 donazione
-Schadenfreude


Sembrava che una nuvola invisibile stesse aleggiando attorno a loro. La voce cancellò silenziosamente l'atmosfera tesa e ostile. Ciò che prese posto fu un'aura opprimente che rendeva difficile respirare, nonostante fosse gentile come un sogno.


Una fessura color viola apparì a mezz'aria e una donna ne uscì lentamente. Indossava un abito imperiale lussuoso e brillante. Portava una corona d'ametista, il suo viso splendeva come una luna e i suoi occhi assomigliavano a stelle viola... Nel momento in cui si presentò, Luo Guxie e Shui Qianheng cambiarono espressione. Un vuoto aveva divorato all'improvviso l'Energia Misteriosa che avevano irradiato.


"..." Mu Xuanyin si accigliò lievemente.


Il mondo fu condizionato da una strana sensazione di desolazione... Perché era apparsa una persona che non apparteneva assolutamente a questo posto.


L'Imperatrice degli Dei Lunari!


Dopo un momento di shock, Shui Qiaheng si riprese. Alzò le mani, si inchinò e disse: Shui Qianheng del Regno Luce di Gemma porge i suoi saluti all'Imperatrice degli Dei Lunari! Nel corso degli ultimi anni ho porto diverse visite al Regno degli Dei Lunari, ma non sono riuscito a vederla. Mi sento proprio fortunato a poter vedere la nuova imperatrice."


Xia Qingyue inclinò lievemente la testa. Scorse Shui Qianheng e Shui Meiyin con lo sguardo per poi dire a Mu Xuanyin: "Signora Mu, da quanto tempo."


Questo saluto scioccò Shui Qianheng. Un'Imperatrice Divina al pinnacolo dell'universo aveva chiamato Mu Xuanyin... Signora?


Cosa, cosa...


Shui Meiyin rimase a bocca aperta. Si avvicinò furtivamente a Shui Qianheng e chiese piano: "Papà, è davvero la sorellona di allora?"


Prima di entrare nella Perla dell'Eternità, aveva visto Xia Qingyue nel Regno degli Dei Lunari. Ma ora che l'aveva vista di nuovo, le sembrava completamente diversa.


Shui Qianheng sorrise con amarezza: "Che sorellona? È la più giovane imperatrice divina nella storia del Regno degli Dei. È tremila anni più giovane di te."


Shui Meiying:╭(╯^╰)╮


Mu Xuanyin disse: "Sono passati solo pochi anni. Ho sentito che ha ereditato la volontà del precedente imperatore e che è stata incoronata nuova Imperatrice del Regno degli Dei Lunari. Immagino che abbia dovuto superare molte prove e tribolazioni negli ultimi anni."


Lo sguardo di Xia Qingyue era profondo e cupo, ma il suo tono di voce era tenue e rilassato: "Senza superare prove e tribolazioni, come si può essere degni del titolo di imperatore? Tuttavia, visto che ho incontrato questi ostacoli, non sono riuscita a farle visita fino ad oggi. Questo mi riempie proprio di rimpianto."


Queste semplici parole fecero cambiare drasticamente le espressioni di Luo Guxie e Shui Qianheng. Da una parte c'era il realm king di un regno intermedio e dall'altra la nuova Imperatrice degli Dei Lunari. Il divario tra di loro era invalicabile, eppure mentre conversavano... era chiaro che Xia Qingyue le stava mostrando rispetto.


Xia Qingyue spostò lo sguardo verso Luo Guxie e il suo tono di voce cambiò: "Luo Guxie, ti ho fatto una domanda, hai davvero intenzione di iniziare a combattere qui?"


Tutti sapevano dell'altra identità di Yun Che.


Il marito dell'Imperatrice degli Dei Lunari!


Allora, questo scandalo aveva causato un enorme trambusto e l'intero universo ne era venuto a conoscenza.


Pochi anni fa, durante il grande matrimonio nel Regno degli Dei Lunari, Xia Qingyue aveva abbandonato il suo padre adottivo per fuggire insieme a Yun Che, scioccando l'intera Divina Regione Orientale. Poi Yun Che era rimasto nel regno del Dio Drago mentre lei era tornata nel Regno degli Dei Lunari. Dopodiché era stato annunciato che Yue Wuya aveva accettato Xia Qingyue come sua figlia adottiva...


Tutti pensavano che fosse un tentativo maldestro di salvare la propria reputazione. Ma dopo il disastro dell'Infante Malvagio, Yue Wuya era morto e non aveva lasciato il suo trono al suo figlio maggiore, ma a Xia Qingyue.


Una volta che si diffusero queste voci, l'intero universo era rimasto sconvolto.


Come prevedibile, nel Regno degli Dei Lunari c'erano stati dei conflitti interni, ma ciò che era ancora più inimmaginabile era che queste lotte interne erano durate solo per due brevi anni per poi essere pacificate completamente. Xia Qingyue era stata nominata ufficialmente imperatrice e tutti nell'intero Regno degli Dei Lunari si erano sottomessi a lei e avevano imparato a rispettarla. Non c'era più nessuno che l'avrebbe questionata.


Nessuno sapeva come Xia Qingyue, una donna di soli trent'anni che non era nemmeno nata nel Regno degli Dei Lunari, era riuscita a soggiogare l'intero Regno degli Dei Lunari in due brevi anni. Tuttavia indubbiamente chiunque sano di mente non avrebbe osato mostrare il minimo disprezzo nei confronti della nuova imperatrice, la persona più giovane a capo ad assumere questa carica nella storia del Regno degli Dei.


Luo Guxie disse lentamente e con tono misurato: "Ho sentito che da quando l'Imperatrice degli Dei Lunari è stata incoronata, non è mai uscita dal suo regno e non ha accettato nessun messaggio di congratulazioni. Eppure è venuta personalmente nel Regno della Canzone Glaciale oggi. Che sia per Yun Che?"


Alla fine Luo Guxie rimaneva la stessa. Anche di fronte all'arrivo dell'Imperatrice degli Dei Lunari era rimasta cupa.


Xia Qingyue: "..."


"Eheh," Luo Guxie ridacchiò. "E pensare che l'imperatrice degli Dei Lunari sarebbe apparsa personalmente in un regno stellare intermedio per un mero matrimonio mortale. Se si diffondessero notizie di questo evento, non solo sarebbe enormemente ridicolo, ma umilierebbe anche il Regno degli Dei Lunari! È appena ascesa al trono e quindi sarebbe meglio se non facesse nulla che danneggi la sua dignità durante questo periodo, mentre sta ancora stabilizzando il suo dominio."


"..." Shui Qianheng sospirò piano mentre guardava Luo Guxie.


L'aveva incontrata pochissime volte, ma sapeva da tempo della sua natura solitaria ed eccentrica. Anche se il regno del Sacro Universo era un enorme supporto, aveva deciso di troncare ogni rapporto con esso anni fa, scegliendo di rimanere sola... e finora nessuno sapeva per quale motivo lo avesse fatto.


Tuttavia il suo talento innato era spaventosamente alto e superava di gran lunga quello del suo fratello maggiore, Luo Shangchen. In effetti era il migliore nel regno del Sacro Universo e sarebbe stata considerata eccezionale anche se fosse nata in un regno sovrano.


E oggi Shui Qianheng aveva assistito personalmente a quanto era eccentrica. Per vendicarsi di un membro della giovane generazione non aveva esitato a mostrare ostilità nei suoi confronti... Ma dato che aveva lasciato il Regno del Sacro Universo, in effetti non aveva nulla di cui preoccuparsi.


Tuttavia... osava davvero essere così scortese di fronte all'Imperatrice degli Dei Lunari?!


Xia Qingyue si accigliò, luce viola brillò lievemente nei suoi occhi mentre diceva: "Luo Guxie, ciò che decido di fare è una mia prerogativa. Nessuno ha i requisiti per trattenermi o controllarmi. Anche se commettessi un errore colossale, sei ben lontana dall'essere degna di rimproverarmi o anche di offrirmi un'opinione!"


Luo Guxie barcollò e alzò lievemente le sopracciglia, eppure aveva difficoltà a parlare.


"La mia visita non ha niente a che fare con Yun Che," Xia Qingyue disse freddamente: "Ma..."


Stese una mano e dell'energia fredda si diffuse dal suo corpo, condensando un cristallo nel suo palmo... Anche se era un piccolo cristallo delicato, emanava un freddo penetrante.


"Questo è... il Canone di Investitura della Fenice di Ghiaccio?!" Gridò istintivamente Shui Qianheng, scosso. Anche l'espressione di Luo Guxie cambiò lievemente.


Xia Qingyue ritirò il palmo e il cristallo svanì in un istante. Guardò dall'alto in basso Luo Guxie mentre diceva freddamente: "Luo Guxie, data la tua conoscenza ed esperienza, non puoi non riconoscere il Canone dell'Investitura che ho usato, vero?"


"Prima di diventare imperatrice, ho contratto un debito di gratitudine con il Regno della Canzone Glaciale e posso essere considerata per metà una sua discepola. Credi che ti lascerò comportarti così nel Regno della Canzone Glaciale?"


Mu Xuanyin: "..."


Shui Qianheng aggiunse velocemente: "Tutti hanno provato a risalire alle origini dell'Imperatrice degli Dei Lunari negli ultimi anni, ma nessuno sa nulla. È solo oggi che ho scoperto che ha un rapporto così profondo con il Regno della Canzone Glaciale."


"L'Imperatrice degli Dei Lunari è già a capo del regno e ha già occupato il suo posto al pinnacolo dell'universo. Eppure non ha dimenticato le sue radici ed è venuta personalmente a proteggerle. Sono pieno di ammirazione e rispetto. Se si diffondesse in giro voce di questo, sicuramente sarebbe una storia che attirerebbe l'attenzione di tutto l'universo, facendolo sussultare per l'ammirazione."


Shui Meiyin scoccò un'occhiata di sottecchi verso suo padre mentre sporgeva furtivamente la lingua.


"naturalmente, se scegli di credere che sia venuta qui per Yun Che, sei libera di farlo." Disse con tono gelido Xia Qingyue. La sua voce si riempì di una forza maestosa mentre diceva: "Devi solo ricordarti di una cosa. Non ho ostilità nei suoi confronti, ma se osi offendere o assalire il Regno della Canzone Glaciale, allora sarebbe come diventare un nemico del mio regno!"


"Se non mi credi, puoi fare un tentativo!"


Luo Guxie arricciò le labbra mentre i suoi lineamenti venivano sfigurati dalla rabbia, i suoi pugni stretti tremarono violentemente.


Tutti temevano gli imperatori divini. Non importava quanto fosse arrogante, finché le fosse rimasta la minima razionalità, Luo Guxie sarebbe stata consapevole di non poter permettersi di offendere Xia Qingyue.


Ciò che la impauriva di più era l'aura della Dea Lunare che la opprimeva... era così pesante da renderla incredula.


Tutti sapevano che Xia Qingyue aveva ottenuto l'eredità del Palazzo Imperiale di Yue Wuya... Ma il risveglio dei poteri di un Dio Lunare richiedevano tempo e quando aveva ereditato quel potere, Xia Qingyue era al Divine Spirit Realm. Figuriamoci tre anni fa, anche se fossero passati trenta o trecento anni, sarebbe stato comunque impossibile raggiungere un livello del genere!


Era venuta qui per vendicarsi. Così se fosse tornata indietro senza poter rimediare alla sua umiliazione, sicuramente si sarebbe sentita ancora più oltraggiata... Non temeva Shui Qianheng, ma con l'Imperatrice degli Dei Lunari, il suo viaggio oggi era già destinato a fallire.


"Eheheh..."


Risuonò una risata antica e gentile nella tempesta di neve distante: "Dato che l'Imperatrice degli Dei Lunari si è presentata personalmente, sembra che il mio viaggio fin qui non fosse necessario."


Questa voce sembrava provenire da uno spazio antico e illimitato, eppure ogni parola era abbastanza forte da stravolgere il mondo. Mu Xuanyin e Xia Qingyue rimasero impassibili, si limitarono a spostare lo sguardo verso la persona che aveva appena parlato. Shui Qianheng e Luo Guxie cambiarono drasticamente espressione.


Un vecchio apparì lentamente in mezzo alla tempesta di neve... Indossava un semplice abito grigio e il suo viso mostrava una gentilezza che sembrava non si sarebbe mai attenuata.


"L'Imperatore Divino... dell'Eternità" Shui Qianheng sussultò, le parole non erano sufficienti a descrivere il suo shock.


All'inizio aveva pensato che fosse eccessivo per lui presentarsi qui ed era venuto solo per accontentare sua figlia. Ma non si sarebbe mai immaginato che avrebbe visto l'Imperatrice degli Dei Lunari in persona... e ora anche il capo del regno dell'Eternità aveva fatto la sua comparsa!


Due dei quattro divini imperatori erano venuti personalmente in questo piccolo Regno della Canzone Glaciale!


Questo era un raduno che aveva scioccato perfino lui, il Realm King della Luce di Gemma.


"Nonno Eternità, sei venuto anche tu." Gridò con irriverenza Shui Meiyin, la sua espressione era piena di felicità.


Non solo l'Imperatore dell'Eternità non si arrabbiò, ma sorrise mentre si accarezzava la barba. Guardò Shui Meiyin con affetto e disse: "Così sembra che Yun Che sia ancora vivo. È davvero una fortuna."


"Il Regno della Canzone Glaciale è estremamente onorato dall'arrivo dell'Imperatore dell'Eternità." Disse con tono lento e misurato Mu Xuanyin. Dopodiché gettò un'occhiata di lato e disse: "ChÈer, il realm king del Regno Luce di Gemma, l'Imperatrice degli Dei Lunari e l'Imperatore dell'Eternità sono venuti qui per te. Sei davvero fortunato."


Nel momento in cui smise di parlare, apparì una fessura in una barriera. Yun Che ne uscì velocemente e apparì di fronte a tutti.


"Yun... Che..." L'espressione di Luo Guxie si incupì. L'odio riempì il suo sguardo... Se gli imperatori divini non fossero stati qui, sicuramente avrebbe lanciato senza esitazione un attacco esplosivo.


"Fratellone Yun Che!" Shui Meiyin esclamò con sorpresa e contentezza. Ignorò completamente la situazione attorno e fu sul punto di precipitarsi verso Yun Che. Tuttavia... Mu Xuanyin rivolse lo sguardo verso di lei e lo fissò su di lei.


Immediatamente Shui Meiyin si sentì gelare e si fermò.


"Uh?" Si fermò, fissando per un po' Mu Xuanyin e poi Yun Che. Dopodiché il suo sguardo divenne molto strano.


Yun Che rimase a fianco della sua maestra mentre si inchinava: "Porgo i miei rispetti all'Imperatore dell'Eternità, al signor Shui e... Emmh..."


Anche se la barriera della fenice era isolata dal mondo, non aveva bloccato nessun suono. Yun Che aveva sentito ogni singola parola che avevano detto, ma quando li vide personalmente, si riempì di emozione.


Sss... Chi era questa bellezza maliziosa di fronte a lui? Era davvero la giovane innamorata e sciocca che era rimasta incantata completamente da lui?


Qingyue... l'Imperatore degli Dei Lunari? C-c-c-com'era diventata all'improvviso Imperatrice degli Dei Lunari?!


L'Imperatrice degli Dei Lunari...?! E Yue Wuya?! Cos'era successo esattamente nel Regno degli Dei negli ultimi anni?!


Xia Qingyue non disse nulla e il suo sguardo si concentrò solo per un breve momento su Yun Che.


L'Imperatore dell'Eternità rise mentre osservava Yun Che. Il suo sorriso era ancora caloroso mentre diceva: "Anche se non so cos'hai passato e come sei scappato dal disastro dell'Infante Malvagio anni fa, sei sano e salvo comunque. Può essere definito l'evento più gratificante che mi sia accaduto negli ultimi anni."


Il disastro dell'Infante Malvagio.


Aveva sentito di nuovo queste due parole, ma naturalmente in queste circostanze non avrebbe potuto indagare ulteriormente, invece fece un inchino sincero e grato. Poteva capire che ogni parola dell'anziano era sincera.


Data la sua posizione nel Regno degli Dei, il debito di gratitudine che gli doveva era fin troppo grande.


"Luo Guxie," L'Imperatore dell'Eternità si girò: "Ho assistito a ciò che è successo tra voi anni fa con perfetta chiarezza. Chiunque era presente è ben consapevole di chi era nel giusto e chi nel torto."


Luo Guxie: "..."


"Yun Che era un miracolo senza precedenti della nostra Divina Regione Orientale, così il fatto che non fossi riuscito a proteggerlo è quasi diventato il rimpianto di una vita. Dato che ora è sano e salvo. Non permetterò più a nessuno di danneggiare un talento così meraviglioso... Luo Guxie, continuerai a persistere nella tua ostinazione?"


Quanto peso avevano le sue parole? Nella Divina Regione Orientale, ogni parola che proveniva dalla sua bocca era praticamente un decreto divino. Inoltre l'ultima parte del suo discorso non era solo un avvertimento, ma un rimprovero.


Aveva visto chiaramente cos'era successo!


Luo Guxie stava tremando. Ma di fronte a due divini imperatori, sicuramente non avrebbe osato mostrare durezza, nemmeno se fosse cento volte più testarda. Inspirò profondamente per poi dire stringendo i denti: "Dato che è l'ordine dell'Imperatore dell'Eternità, come oserei disubbidire?"


Si girò, stava ansimando così violentemente che sembrava stare per scoppiare. Non degnò Yun Che di un'altra occhiata, né rimase per un altro secondo: "La questione di oggi è già finita, così mi congederò."


L'odio brillò nei suoi occhi. Dopodiché prese il volo e si allontanò.


Ma un istante dopo, una luce blu brillò di fronte a lei, congelando perfino lo spazio stesso e bloccandole la via.


Luo Guxie si fermò di colpo. La voce fredda di Mu Xuanyin risuonò da dietro di lei: "Luo Guxie, ti ho permesso di andartene?!"
                                


                                



