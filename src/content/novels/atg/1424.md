---
title: Capitolo 1424 – Rabbia
pubDate: 2025-03-10T08:57:10.444Z
tags:
    - atg
---


Capitolo Regolare, 23 in coda (8 Totutotu, 15 Federico), 4 /10 donazione


-Alstor


Non erano passati neppure due minuti da quando era iniziato lo scontro fra Luo Guxie e Mu Xuanyin.


La persona più potente della Regione Orientale, eccetto i Reami Sovrani, era stata sconfitta dal Realm King della Canzone Glaciale in meno di due minuti… si poteva immaginare quanto caos avrebbe creato quella notizia scioccante, che già nei giorni seguenti avrebbe sicuramente avuto grandi ripercussioni persino nelle altre Regioni Divine.


Il Regno della Canzone Glaciale era un Reame Intermedio, ma era diventato molto più famoso grazie a Yun Che, raggiungendo chiaramente un prestigio senza precedenti.


Secondo tutti, la forza misteriosa di Mu Xuanyin era al quarto livello del Divine Master Realm. Anche se era più forte di parecchi Realm King di Reami Superiori, da sola non era sufficiente a compensare la debolezza complessiva del Regno della Canzone Glaciale, che perciò rimaneva un Reame Intermedio.


Tuttavia, ora che Mu Xuanyin era diventata una Divine Master di decimo livello, anche se fosse nata nel più debole dei Reami Inferiori l’avrebbe comunque portato alla pari di un Reame Superiore da un giorno all’altro.


Perché era potente quanto gli Imperatori Divini!


In quel momento, tutti i membri della setta della Fenice di Ghiaccio, dal primo all’ultimo, si sentivano come se stessero sognando.


Ma a credere più di tutti di trovarsi in un sogno era sicuramente Luo Guxie.


Di fronte a Mu Xuanyin, dalla voce fredda e con un bagliore glaciale fra le dita, Luo Guxie rimase paralizzata. La sua Energia Misteriosa divenne debole e disordinata, mentre tremava dalla testa ai piedi. Non riuscì a mormorare neppure una parola per molto, molto tempo.


Per quanto ci provasse, non riusciva ad accettare tutto ciò che era successo, né a credere che fosse accaduto davvero.


Lo spazio si distorse e l’Imperatore dell’Eternità comparve vicino a loro. Osservò Mu Xuanyin con uno sguardo completamente diverso da prima, e anche il tono della sua voce divenne molto più cortese: “Realm King della Canzone Glaciale, Luo Guxie rimane, in fondo, una persona straordinaria. Perdere una mano sarebbe una faccenda di poco conto per lei, ma veder distrutta la sua reputazione sarebbe molto peggio. Dato che l’ha già sconfitta senza difficoltà, la prego di fermarsi e risparmiarla. Sono sicuro che ricorderà per sempre la sua gentilezza e non oserà mai più offendere il Regno della Canzone Glaciale.”


Mu Xuanyin trafisse Luo Guxie con lo sguardo, ma non ci pensò per neppure un istante. Il bagliore glaciale sulle sue dita cominciò subito a svanire, mentre diceva: “Dato che l’Imperatore dell’Eternità mi ha chiesto di risparmiarti, naturalmente ascolterò le sue parole.”


“Mn,” l’Imperatore dell’Eternità annuì, con un sorriso sulle labbra. Un rivolo di delicata Energia Misteriosa fece dissipare silenziosamente l’energia gelida rimasta nel corpo di Luo Guxie, e l’Imperatore continuò: “Luo Guxie, il Realm King della Canzone Glaciale ha deciso di dare prova della sua generosità, perdonando le tue offese e permettendoti di lasciare questo luogo sana e salva. Quindi, poni fine una volta per tutte alla tua faida contro Yun Che e il Regno della Canzone Glaciale, non attaccarli mai più. Altrimenti, non dovrai affrontare solo Il Regno della Canzone Glaciale. Anche questo vecchietto non tollererà ulteriori mancanze di rispetto.”


Luo Guxie sembrò riprendersi leggermente, e si rialzò in piedi barcollando. Solo allora riuscì a far circolare la sua Energia Misteriosa, facendo dissipare l’energia gelida ancora presente dentro di lei. Digrignò debolmente i denti e fissò Mu Xuanyin. Stava per sputarle contro qualche insulto, ma poi incrociò il suo sguardo gelido, che trasformò il suo odio in paura e fece rabbrividire la sua stessa anima…


Si voltò e ansimò rumorosamente. Poi, disse con la voce roca: “Io, Luo Guxie… oggi ammetto la mia sconfitta… ma voi due, Maestra e discepolo… farete meglio… a ricordare che…”


Quelle parole fecero accigliare visibilmente l’Imperatore dell’Eternità, che scosse la testa, deluso.


Il suo discepolo, Luo Changsheng, era stato sconfitto da Yun Che, un membro dei Reami Intermedi, e oggi lei era stata sconfitta dalla sua Maestra, Realm King di un Reame Intermedio… cominciò a camminare lentamente in avanti, con sempre più odio, rancore e senso d’umiliazione a ogni passo.


Prima dell’Assemblea Profound God, il futuro di Luo Changsheng era stato preparato alla perfezione. Era il più forte dei Quattro Giovani Divini, il Giovane Maestro Changsheng sempre lodato e ammirato da tutti. Eppure, per colpa di Yun Che… in un solo giorno, tutto questo era andato in frantumi, insieme ai piani per il suo futuro.


Come se non bastasse, lei stessa, Luo Guxie, era rimasta ferita gravemente sebbene avesse attaccato di sorpresa Yun Che. La reputazione che si era costruita in diecimila anni era scomparsa in un solo giorno, diventando persino lo zimbello della Regione Orientale. Quel giorno aveva raggiunto il Regno della Canzone Glaciale per vendicarsi e sfogare il suo odio, ma non solo non ci era riuscita, era stata persino ridotta in condizioni miserabili da Mu Xuanyin… e l’Imperatore dell’Eternità aveva persino dovuto intervenire per proteggerla…


Digrignò sempre più forte i denti e cominciarono a tremarle le gambe… l'Energia Misteriosa dentro di lei crebbe lentamente e, proprio quando tutti pensavano che avrebbe spiccato il volo e se ne sarebbe andata, nel suo sguardo comparve improvvisamente un folle bagliore d’odio e il braccio che fino a un istante prima era disteso lungo il suo fianco scattò improvvisamente in avanti, scagliando un raggio di Energia Misteriosa che lacerò l’aria e percorse all’istante cinquanta chilometri, dirigendosi verso Yun Che.


L’Imperatore dell’Eternità divenne subito terribilmente scuro in volto e gridò: “Come osi!”


Quasi tutti vennero colti alla sprovvista dall’improvviso attacco di Luo Guxie. Tre anni prima, quando aveva attaccato Yun Che sul Palco degli Dei, tutti avevano comunque capito che a spingerla era stato il suo amore morboso per Luo Changsheng. Ma stavolta, il suo attacco era semplicemente e assolutamente folle e spregevole… così folle e spregevole che nessuno riusciva a capirne le motivazioni.


Dopo quell’attacco, anche se avesse ucciso Yun Che… il nome della “Fata Guxie” sarebbe comunque diventato tragicamente famoso.


Neppure diecimila Yun Che sarebbero riusciti a resistere all’attacco di Luo Guxie. Per fortuna, Xia Qingyue era rimasta tutto il tempo vicino a lui. Non appena Luo Guxie aveva attaccato, Xia Qingyue aveva disteso una mano, creando un’invisibile Barriera Lunare di fronte a Yun Che… nello stesso istante in cui si formò, un grido scioccato e furioso risuonò davanti a lui.


“Attento!”


Gridando a squarciagola, Huo Poyun scattò in avanti e creò forzatamente un Dominio di fuoco il più in fretta possibile. Contemporaneamente, Shui Meiyin sembrò diventare un fantasma nero e comparve di fronte a Yun Che.


Al contrario, Shui Qianheng reagì un istante troppo tardi… perché non avrebbe mai e poi mai immaginato che qualcuno come Luo Guxie potesse davvero compiere un gesto così folle e sconsiderato.


l'Energia Misteriosa verde colpì per primo il Dominio di fuoco… anche se Luo Guxie aveva sferrato quell’attacco a sorpresa dopo essere rimasta gravemente ferita, non era comunque un colpo che Huo Poyun potesse fermare. Il Dominio di fuoco che aveva creato forzatamente venne distrutto all’istante, venendo ridotto a lingue di fiamme che si sparsero nel cielo. Huo Poyun si lasciò sfuggire un gemito grave, e venne scaraventato a centinaia di metri più indietro, con del sangue che colava dalla bocca.


In fin dei conti, Huo Poyun era ancora un Divine Master di quarto livello, perciò anche se non era riuscito a fermare l’attacco, l’aveva comunque indebolito e lo aveva deviato leggermente. Alle sue spalle, Shui Meiyin fece un movimento con una mano e una barriera d’acqua, brillante ma a malapena visibile, comparve tutt’intorno a lei.


Bang!


Con un tintinnio acuto, il raggio di Energia Misteriosa verde colpì lo schermo d’acqua, che lo riflesse come uno specchio. Cambiò improvvisamente direzione, sfrecciando lontano verso ovest…


BOOOOOOM!!!!


Un’esplosione verde sorse fino al cielo, nel punto a ovest in cui il raggio colpì. Nel mezzo di quel lampo di luce, una regione di centinaia di chilometri venne avvolta da terribili tempeste, che la trasformarono in un terribile inferno dove niente e nessuno avrebbe potuto sopravvivere.


Xia Qingyue ritrasse la mano, osservando in silenzio Huo Poyun e Shui Meiyin. Era rimasta piuttosto scioccata quando Shui Meiyin aveva rilasciato la sua Energia Misteriosa. In quanto a Huo Poyun… sapeva chiaramente che avrebbe riportato gravi ferite, quando aveva deciso di ostacolare l’attacco.


“Fratello Poyun!” Yun Che scattò in avanti e raggiunse rapidamente Huo Poyun: “Stai bene?”


“Non è niente, solo qualche ferita lieve.” Rispose Huo Poyun, scuotendo la testa. Aveva il respiro piuttosto affannato e sollevò lo sguardo, fissando Luo Guxie, poi disse stringendo ferocemente i denti: “Signora Guzie… come ha potuto fare una cosa così spregevole… Ssss!”


Mu Xuanyin, invece, ormai era accecata dalla rabbia. l'Energia Misteriosa che aveva appena ritratto eruppe violentemente in quello stesso istante. Quell’improvviso scoppio di Energia Misteriosa fece indietreggiare di qualche passo persino l’Imperatore dell’Eternità stesso.


BANG!


Il palmo di Mu Xuanyin colpì brutalmente la schiena di Luo Guxie… in preda all’ira, non si trattenne affatto, né provò pietà per Luo Guxie. Una Fenice di Ghiaccio esplose contro la schiena di Luo Guxie, con un boato così assordante da far sembrare che i cieli stessi fossero crollati!


Si sentì anche un penetrante rumore di ossa rotte.


Luo Guxie sputò un fiotto di sangue che raggiunse vari chilometri di distanza, mentre profonde lacerazioni comparivano su tutto il suo corpo. Sembrava del vetro ridotto in frantumi, e fontane di sangue sprizzavano tutt’intorno fra la neve, mentre veniva scaraventata via e il vento la sferzava.


Il bagliore blu intorno alla mano di Mu Xuanyin si accese con freddezza, avvolgendo la Spada della Principessa Glaciale. In quel bagliore c’erano un’energia malevola e un intento omicida così feroce da sembrare fuori controllo. Un’aurora multicolore comparve improvvisamente intorno alla lama, mentre si dirigeva dritto verso Luo Guxie.


L’energia glaciale e l’intento omicida accumulati sull’arma fecero accigliare subito l’Imperatore dell’Eternità, che gridò in tono urgente: “Ferma, non ucciderla almeno per adesso!”


Perché quell’affondo mirava chiaramente a uccidere Luo Guxie!


Scattò in avanti con la massima fretta, creando rapidamente un raggio di Energia Misteriosa invisibile davanti a Mu Xuanyin, per fermarla. Ma… il freddo bagliore nei suoi occhi non scomparve. Al contrario, la Spada della Principessa Glaciale sferrò improvvisamente un affondo, emettendo un lampo di luce e lacerando come varta velina la barriera di Energia Misteriosa eretta frettolosamente dall’Imperatore dell’Eternità. Un raggio di luce blu eruppe subito dal punto d’impatto, colpendo l’Imperatore dell’Eternità al centro della fronte.


Bang!


Con un forte boato, il raggio di luce blu ghiaccio esplose contro l’Imperatore dell’Eternità, che venne scagliato a mezz’aria. Prima che riuscisse a recuperare l’equilibrio, la Spada della Principessa Glaciale era già a un solo metro di distanza da Luo Guxie, con la punta diretta verso il suo cuore.


Luo Guxie aveva praticamente perso metà della sua vita per via del furioso attacco di Mu Xuanyin. Lacerazioni e contusioni erano comparse su tutta la sua schiena, che sembrava sul punto di sbriciolarsi. Per di più, l’ombra della morte si stava chiaramente avvicinando a lei!


Non riusciva a credere che quell’affondo di Mu Xuanyin l’avrebbe davvero uccisa… proprio come nessuno riusciva a credere che lei, Luo Guxie, avesse veramente provato senza preavviso a uccidere Yun Che.


Comunque, era pur sempre Luo Guxie, e si costrinse prontamente a ruotare a mezz’aria. Distese le braccia e si abbandonò a uno strano grido, creando delle violente folate di vento che si diressero verso la Spada della Principessa Glaciale, sempre più vicina.


RIP!


Come poteva quell’attacco disperato di Luo Guxie, in condizioni terribili, riuscire a bloccare il colpo in cui Mu Xuanyin aveva racchiuso tutta la sua rabbia? Quelle folate di vento vennero distrutte all’istante, ma così la traiettoria della Spada della Principessa Glaciale deviò leggermente. Trafisse improvvisamente il braccio destro di Luo Guxie e, dopo essersi fermata per una frazione di secondo, lo trapassò da parte a parte.


Con un assordante rumore di stoffa tagliata, il braccio destro di Luo Guxie venne mozzato dalla Spada della Principessa Glaciale. Tuttavia, non una sola goccia di sangue sgorgò dalla ferita, perché era già stata sigillata da uno strato di ghiaccio. per di più, l'Energia Misteriosa in eccesso sulla lama si irradiò tutt’intorno, colpendo con violenza Luo Guzie e facendole sputare un altro fiotto di sangue, per poi farla rotolare a terra.


Mu Xuanyin si voltò di scatto e quel gelido bagliore ricomparve di nuovo sulla sua Spada, che si diresse ancora una volta verso Luo Guxie… ma stavolta, un lampo di Energia Misteriosa viola brillò di fronte a lei, dove comparve Xia Qingyue. Rilasciando la sua aura viola, Xia Qingyue afferrò la Spada della Principessa Glaciale con la mano destra, bloccandola fermamente tra le sue dita.


Xia Qingyue guardò Mu Xuanyin negli occhi, affrontando la sua ferocia e il suo sorprendente intento omicida, poi scosse lentamente la testa e disse: “Signora Mu, non la uccida.”


“…” Lo sguardo di Mu Xuanyin era così gelido e furioso da fare paura. Era interamente avvolta da quella che era chiaramente Energia Misteriosa glaciale, ma sembrava ribollire come la lava di un vulcano in eruzione. Mentre respirava a fondo, la minacciosa Energia Misteriosa intorno a lei e alla lama della sua arma lampeggiò. Guardò Xia Qingyue negli occhi per parecchi secondi, prima di cominciare a ritrarre a poco a poco la sua aura.


Xia Qingyue allentò la presa sulla Spada, e anche Mu Xuanyin cominciò ad abbassare il braccio con cui la teneva.


In effetti, non poteva uccidere Luo Guxie…


Anche se Luo Guxie aveva già lasciato il Regno del Sacro Universo, in fin dei conti era comunque sorella del suo Realm King, Luo Shangchen. Per di più, dopo essere diventata la Maestra di Luo Changsheng, sebbene in passato non avesse quasi mai messo piede nel Regno del Sacro Universo, aveva cominciato a vivere lì.


Non sarebbe stato un problema ferire o torturare ulteriormente Luo Guxie. Ma se l’avesse uccisa, il Regno del Sacro Universo non avrebbe potuto semplicemente ignorare la faccenda.


Mu Xuanyin, personalmente, non doveva certo temere il Regno del Sacro Universo, ma lo stesso non valeva per il Regno della Canzone Glaciale!


Anche se percepiva che l’intento omicida di Mu Xuanyin era ancora molto forte, l’Imperatore dell’Eternità notò anche che stava ritirando la sua Energia Misteriosa. Quando lo vide, tirò un lungo sospiro di sollievo… ma subito dopo, quando ripensò alla terribile forza misteriosa che aveva dimostrato in preda alla rabbia più totale, si sentì profondamente sconvolto.


Luo Guxie, che aveva ormai perso il braccio destro, era caduta nella neve e stava sputando grosse boccate di sangue. Anche dopo essersi sforzata per parecchio tempo, non riuscì a rialzarsi in piedi.


Mu Xuanyin la guardò dall’alto in basso, con uno sguardo ancora più freddo di prima: “Luo Guxie, farai meglio ad ascoltarmi, e bene. Questa Sovrana oggi non ti ucciderà e, se in futuro vorrai ancora provare a vendicarti, sarò più che felice di soddisfarti.”


“Ma osa fare del male a Yun Che… e io ucciderò Luo Changsheng con le mie stesse mani!”


Le parole di Mu Xuanyin riaccesero una scintilla d’odio negli occhi di Luo Guxie, ma non appena sentì il nome “Luo Changsheng”, pronunciato con un chiaro intento omicida, venne colpita al suo punto debole. Alzò di scatto lo sguardo e le sue pupille si contrassero dal terrore: “Tu… tu…”


Voleva dire “Tu non oseresti”, ma aveva appena sperimentato di persona il suo spaventoso potere. Per di più, quell’intento omicida che l’aveva quasi uccisa era ancora lì, di fronte a lei… se persino lei stessa, Luo Guxie, aveva osato cercare di assassinare Yun Che, perché Mu Xuanyin non avrebbe dovuto avere il fegato di restituirle il favore!?


Non disse una sola altra parola, né degnò di uno sguardo nessun altro dei presenti. Si rialzò in piedi, tremando, e dopo aver sputato parecchie boccate di sangue si sollevò a mezz’aria con grande fatica, per poi volare via lentamente… verso la Fine delle Stelle, con cui era arrivata, e con cui se ne andò di fretta, pateticamente.


Era venuta per sfogare il suo odio e vendicare la sua umiliazione. Ma aveva ottenuto solo una sconfitta terribile e un’umiliazione ancora peggiore.
                                


                                



