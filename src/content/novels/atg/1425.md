---
title: Capitolo 1425 – Concedere Favori
pubDate: 2025-03-10T08:57:10.444Z
tags:
    - atg
---


Capitolo regolare, 23 in coda (8 Totutotu, 15 Federico), 4/10 donazione


-Alstor


Luo Guxie se n’era andata. Si era trattato di un “disastro” imprevisto, ma la sua conclusione era stata ancora più inaspettata. Anche se a un Divine Master non serviva troppo tempo per rigenerare un arto, l’umiliazione subita da Luo Guxie sarebbe rimasta nella sua anima per il resto della vita.
Quante persone al mondo erano abbastanza forti da schiacciarla così facilmente? Per Luo Guxie, non era più una semplice umiliazione. Era un incubo da cui non sarebbe mai riuscita a scappare, a meno che avesse ucciso Mu Xuanyin con le sue stesse mani proprio come aveva cercato di fare con Yun Che.


E avrebbe dovuto provare a dimenticare… di essere stata lei stessa la causa di tutto ciò che le era capitato.


la setta della Fenice di Ghiaccio venne avvolto dal silenzio. Nessuno stava esultando o parlando di quanto fosse successo, anche se la Fine delle Stelle era ormai scomparsa all’orizzonte e la battaglia si era conclusa. Stupore, confusione, incredulità… tutti i discepoli, i Maestri di Sala, i Maestri di Palazzo e gli Anziani della setta della Fenice di Ghiaccio avevano espressioni ridicole sui loro volti. Sembrava quasi che non si sarebbero ripresi dallo shock neppure se qualcuno li avesse presi a schiaffi con forza.


Erano in quelle condizioni perché la Maestra del loro setta, il Realm King del Regno della Canzone Glaciale, aveva sconfitto – e senza fatica – la persona più potente della Regione Orientale esclusi i Reami Sovrani, che tutti ammiravano e rispettavano, Luo Guxie!


A dire il vero, la loro reazione era più che naturale. Persino il Realm King del Regno Luce di Gemma, Shui Qianheng, quando aveva visto Mu Xuanyin tagliare un braccio a Luo Guxie era rimasto così scioccato da avere gli occhi sul punto di schizzare fuori dalle orbite.


Huo Poyun rimase a lungo con lo sguardo perso nel vuoto, ma alla fine si voltò verso Yun Che e disse con grande difficoltà: “L-la tua Maestra… L-lei…”


“Ahem, è piuttosto forte, vero?” Yun Che si portò un dito alla punta del naso e si costrinse a mantenere la calma.


Huo Poyun annuì come una gallina che becca dei semi.


“Ora che ha sconfitto Luo Guxie, è la vera praticante del mistero numero uno al di fuori dei Reami Sovrani.” Sussurrò Shui Meiyin: “Il Fratellone Yun è il numero uno della sua generazione, e la Signora Mu è la numero uno al di fuori del Reami Sovrani, nella Regione Orientale… merita davvero di essere la Maestra del Fratellone Yun.”


“…” il commento di sua figlia costrinse finalmente Shui Qianheng a chiudere leggermente la sua bocca spalancata.


Si era “degnato” di viaggiare fin lì perché gliel’aveva chiesto sua figlia, ma non si sarebbe mai aspettato di assistere a un evento che avrebbe sicuramente scosso l’intero Regno degli Dei.


Mu Xuanyin ricomparve in un lampo di luce blu e diede un’occhiata a Yun Che per assicurarsi che stesse bene. Poi, distolse lo sguardo e si voltò verso l’Imperatore dell’Eternità: “Questa giovane non è riuscita a fermare in tempo il suo attacco. La prego di perdonarmi per l’offesa che le ho recato, Imperatore dell’Eternità.”


“…” all’improvviso, gli angoli delle labbra di Shui Qianheng tremarono: Non è riuscita a fermare in tempo il suo attacco? Proprio come tutti gli altri, Shui Qianheng aveva visto chiaramente che Mu Xuanyin aveva colpito alla fronte l’Imperatore dell’Eternità senza trattenersi, quando lui aveva provato a impedirle di uccidere Luo Guxie…


Shui Qianheng tremò involontariamente. Questa donna avrebbe ucciso Luo Guxie senza esitare, e da arrabbiata ha osato persino colpire l’Imperatore dell’Eternità…


Non devo assolutamente provocarla, per nulla al mondo. Pensò ripetutamente Shui Qianheng. Dopo ciò che era accaduto, era chiaro a tutti i presenti che Mu Xuanyin era ancora più spaventosa e pericolosa di Luo Guxie, sotto ogni punto di vista…


Shui Qianheng si voltò verso Shui Meiyin, e provò istantaneamente una stretta al cuore… anche se Luo Guxie aveva attaccato senza preavviso Yun Che, non era riuscita neppure a torcergli un solo capello. Eppure, la furia di Mu Xuanyin era comunque stata a dir poco terrificante. E ripensando al fatto che sua figlia aveva rifiutato di cancellare i suoi sentimenti per Yun Che sebbene fossero passati tremila anni…


Perché improvvisamente mi sta venendo ansia?


“Hehe, non c’è problema, non c’è problema.” Dopotutto, l’Imperatore dell’Eternità era l’Imperatore dell’Eternità. Non solo era perfettamente incolume nonostante l’attacco, ma riuscì persino a sorridere a Mu Xuanyin e a dirle: “Non c’è niente di sbagliato nel voler proteggere il proprio discepolo.”


“Esatto.” Si intromise Shui Qianheng: “L’affetto e la preoccupazione del Realm King della Canzone Glaciale nei confronti del suo discepolo sono rimasti immutati, nonostante lei sia diventata così forte. È davvero ammirevole.”


Quando Shui Qianheng era arrivato, di fronte a Mu Xuanyin il suo atteggiamento era cortese e amichevole, ma chiaramente autoritario. Ora, chiunque avrebbe notato che era molto più umile del solito.


Mu Xuanyin rispose loro con un piccolo cenno d’assenso: “Xuanyin è grata a tutti voi onorevoli ospiti per essere venuti in soccorso del mio discepolo. Che’er, che fine hanno fatto le tue buone maniere?”


“Ha ragione, Maestra.” Yun Che fece qualche passo in avanti e si inchinò: “Imperatore dell’Eternità, Signor Shui, questo giovane vi è più grato di quanto si possa esprimere a parole per il vostro aiuto tempestivo.”


“Non è niente, non è niente.” Ridacchiò Shui Qianheng.


L’Imperatore dell’Eternità fece un lungo sospiro e osservò Yun Che: “L’obiettivo dell’Assemblea Profound God era esattamente quello di trovare un giovane ‘miracoloso’ come te. Quando hai vinto la Battaglia degli Dei, sono stato incredibilmente felice, ma alla fine non sono riuscito a proteggerti. Quando ho sentito la notizia della tua morte, è quasi diventato il più grande rimpianto della mia vita. Non so esprimere a parole quanto io sia felice di vederti sano e salvo.”


Yun Che rispose con gratitudine: “Questo giovane non potrebbe mai meritare così tanta gentilezza… non so davvero come ripagarla.”


L’Imperatore dell’Eternità ridacchiò e sospirò, scuotendo la testa: “Non mi sorprende che tu sia riuscito a superare i Quattro Giovani Divini e a vincere la Battaglia degli Dei. E pensare che anche la tua Maestra è così forte! Ora capisco perché non si era presentata all’Assemblea Profound God.”


“Per ferire gravemente Luo Guxie in meno di due minuti, la sua forza misteriosa deve aver raggiunto…” l’Imperatore dell’Eternità si interruppe, perché ciò a cui stava pensando era semplicemente troppo scioccante per dirlo ad alta voce: “Mi dispiace davvero di non aver sentito parlare della sua forza straordinaria, qui nei territori settentrionali della Regione Orientale.”


Mu Xuanyin rispose: “Questa giovane non ha deciso di nascondere la sua forza senza motivo. Il Regno della Canzone Glaciale è molto piccolo, e non possiamo davvero permetterci di attirare troppe attenzioni indesiderate.”


L’Imperatore dell’Eternità annuì, capendo cosa intendeva dire… ma era comunque così scioccato da non riuscire a ignorare il suo stupore, per quanto ci provasse.


Xia Qingyue le chiese: “Signora Mu, in un modo o nell’altro, alla fine Luo Guxie sarebbe stata costretta ad andarsene. Quindi, perché alla fine ha cambiato idea?”


Con la domanda “perché alla fine ha cambiato idea”, intendeva “perché ha deciso di rivelare la sua reale forza”… di solito, non era saggio svelare i propri assi nella manica.


Mu Xuanyin le rispose: “La Calamità Cremisi potrebbe verificarsi da un giorno all’altro. È mio dovere fare tutto ciò che posso per proteggere la Regione Orientale.”


L’Imperatore dell’Eternità annuì, lodandola: “La Regione Orientale è davvero fortunata ad avere una persona come lei.”


“Inoltre, non voglio che qualcuno sottovaluti il Regno della Canzone Glaciale! Luo Guxie è una donna malvagia e fuori controllo. Se non avessi dato una prova di forza, sarebbe stata solo una questione di tempo prima che attaccasse di nuovo il Regno della Canzone Glaciale!”


“Capisco.” Xia Qingyue annuì, ma finora le motivazioni di Mu Xuanyin non le sembravano sufficienti.


Tuttavia, improvvisamente realizzò qualcosa, che offuscò leggermente i suoi occhi con un velo di emozioni contrastanti. Quindi, fece una seconda domanda: “Signora Mu, Yun Che voleva tenere nascosto il suo ritorno, vero? Eppure, voci sulla sua sopravvivenza hanno raggiunto improvvisamente il Regno del Sacro Universo, che poi le ha diffuse in tutta la Regione Orientale. Ecco perché l’Imperatore dell’Eternità e il Realm King del Regno Luce di Gemma sono arrivati così in fretta, giusto? Del resto, credo di avere ragione nel supporre che lo abbiate saputo proprio dal Regno del Sacro Universo?”


“Sì, ha ragione.” L’Imperatore dell’Eternità annuì: “La Fine delle Stelle è improvvisamente partita a tutta velocità dal Regno del Sacro Universo, dirigendosi verso nord. Sarebbe stato difficile non notarlo. Dopo aver indagato un po’, abbiamo scoperto subito che a bordo c’era Luo Guxie, non Luo Changsheng.”


“Prima di partire, Luo Guxie aveva dichiarato in preda alla rabbia che avrebbe ucciso Yun Che con le sue stesse mani. L’ha detto di fronte a un certo numero di persone, quindi non è stato difficile verificare che fosse vero. All’inizio, non credevo alle voci riguardo al suo ritorno, perché mi sembrava impossibile che fosse sopravvissuto al disastro dell’Infante Diabolico. Eppure, dopo essere stato contattato dal Regno degli Dei Lunari, ho capito che molto probabilmente le voci erano vere. Ecco perché sono venuto subito qui di persona, per vederlo con i miei occhi.”


“…?” quella era la terza volta che Yun Che sentiva nominare il “disastro dell’Infante Diabolico”.


“Lo stesso vale per me.” Commentò Shui Qianheng.


“Come immaginavo.” Disse Xia Qingyue: “In tal caso, perché non ha interrogato Luo Guxie per scoprire come ha saputo che Yun Che era ancora vivo e si trovava proprio qui, Signora Mu?”


Mu Xuanyin lanciò un’occhiata a Yun Che: “Probabilmente Yun Che stesso conosce già la risposta. Ho deciso che deve occuparsi da solo della faccenda.”


Yun Che: “…”


“Oh?” tutti si voltarono verso di lui con espressioni confuse.


“Yun Che, ho una domanda.” Disse l’Imperatore dell’Eternità: “Molti Dei Stellari, Dei Lunari, Sovrani del Brahma e Guardiani sono morti durante il disastro dell’Infante Diabolico. Il Regno degli Dei Stellari stesso è stato ridotto a una landa desolata e inabitabile. Quindi, come diavolo hai fatto a sopravvivere e sfuggire a quella tragedia?”


“…!!?” le parole dell’Imperatore dell’Eternità scioccarono terribilmente Yun Che. Chiese in tono urgente: “Cos’ha detto?”


Il Regno degli Dei Stellari era stato ridotto a una landa desolata e inabitabile? Molti Dei Stellari e Dei Lunari erano morti in battaglia? Chiunque sarebbe rimasto sorpreso da quella notizia. Yun Che capì immediatamente di doversi ricomporre e riprese subito un atteggiamento più tranquillo. Chiese, corrugando la fronte: “Negli ultimi anni non sono stato nel Regno degli Dei. E non sono morto durante questa catastrofe…”


“Yun Che ha usato la sua Pietra Illusoria del Vuoto per fuggire dal Regno degli Dei Stellari subito prima che si verificasse il disastro dell’Infante Diabolico.” Intervenne improvvisamente Mu Xuanyin: “Ha trascorso gli ultimi anni nei piani d’esistenza inferiori, ed è tornato da molto poco. Ecco perché non sa nulla del disastro dell’Infante Diabolico, e neanche io ho ancora avuto il tempo di parlargliene. Gli spiegherò tutto più tardi.”


Yun Che: “…”


“Oh… capisco.” L’Imperatore dell’Eternità annuì e non indagò ulteriormente: “In ogni caso, per la Regione Orientale è una fortuna che tu sia sopravvissuto. Ed è una fortuna anche che lei sia dalla nostra parte, Realm King della Canzone Glaciale. Al momento, siamo sotto l’ombra minacciosa della Crepa Cremisi, e la Calamitò potrebbe essere ancora peggiore di quanto ognuno di noi sia in grado di immaginare. Grazie a voi due, abbiamo molta più speranza di prima.”


Mu Xuanyin rispose: “Mi loda troppo, Imperatore dell’Eternità. Non posso accettare i suoi complimenti.”


“La sua forza merita appieno le mie lodi.” Ridacchiò l’Imperatore dell’Eternità: “Il mio viaggio nel Regno della Canzone Glaciale si è dimostrato fruttuoso, quindi credo che ora dovrei andarmene.”


All’inizio, era venuto per salvare Yun Che e portarlo nel Regno dell’Eternità. Ma adesso, gli sembrava di essersi preoccupato senza motivo.


Mu Xuanyin invitò l’Imperatore dell’Eternità a restare: “Ricevere la visita dell’Imperatore dell’Eternità in persona è un immenso privilegio. La prego, mi permetta di accoglierla e mostrarle la mia ospitalità.”


“Hehe, non si preoccupi.” L’Imperatore dell’Eternità le sorrise: “Manca poco all’Assemblea Generale dell’Eternità, quindi rivedrò presto voi due – Realm King della Canzone Glaciale e del Regno Luce di Gemma – anzi, molto presto. Meiyin, Poyun, quando verrà il momento, ci servirà anche il vostro aiuto.”


Huo Poyun fece un passo in avanti e disse solennemente: “Il Regno dell’Eternità ha cambiato per sempre la mia vita. Esaudirò qualsiasi vostra richiesta, non importa di cosa si tratti.”


“Anche io accompagnerò il mio papino all’Assemblea.” Disse seriamente Shui Meiyin, per poi lanciare un’occhiata furtiva a Yun Che. Sembrava volergli dire qualcosa.


“Perfetto.” L’Imperatore dell’Eternità annuì soddisfatto. Considerando le circostanze, la rivelazione della forza misteriosa di Mu Xaunyin era fra le sorprese migliori che potesse sperare di ricevere.


In quanto a come avesse fatto lei, un Realm King di un Reame Intermedio, a oltrepassare quel limite che solo i Reami Sovrani avrebbero dovuto poter infrangere, diventando una Divine Master di decimo livello, quello non era il momento di indagare.


“In questo caso, me ne…”


All’improvviso, si interruppe a metà frase e i muscoli del suo volto si contrassero. Poi, una densa aura nera risalì dal suo collo fino al suo viso.


Quel cambiamento improvviso colse tutti alla sprovvista. Shui Qianheng corrugò a fondo le sopracciglia e disse: “Imperatore dell’Eternità, lei…”


Pwack!!


L’Imperatore dell’Eternità tremò violentemente e subito dopo sputò un fiotto di sangue… di un orribile colore nero.


“…!?” Yun Che rimase paralizzato dallo stupore. L’Imperatore dell’Eternità stava chiaramente subendo il ritorno di fiamma di una qualche ferita interna, ma chi diavolo poteva essere così forte da ridurlo in quelle condizioni? E chi mai avrebbe osato farlo?


Per di più, quel sangue nero che aveva sputato conteneva chiaramente un’aura oscura di livello estremamente elevato!


All’improvviso, notò che tutti gli altri erano sorpresi, ma non scioccati quanto lui si sarebbe aspettato. Shui Meiyin gli chiese: “Nonno Eternità, stai bene?”


“Sì, sto bene. Non pensavo che avrei avuto una ricaduta proprio adesso. Vi prego di perdonarmi per questo spettacolo indecoroso.” L’Imperatore dell’Eternità si portò una mano al petto e rispose ridacchiando.


Eppure, aveva chiaramente un pessimo aspetto e i suoi muscoli stavano avendo dei piccoli spasmi, nonostante il sorriso sulle sue labbra. Era chiaro che stesse soffrendo molto.


Yun Che: “…?”


“Sono passati tre anni dal disastro dell’Infante Diabolico. È davvero così grave che neppure lei… può guarire?” chiese Huo Poyun, incredulo.


“Anche se l’Infante Diabolico aveva recuperato solo un briciolo del suo potere, il livello della sua forza va comunque oltre ogni logica. L’unica a poter dissipare questa Energia Misteriosa oscura in breve tempo è la Regina del Drago della Regione Occidentale, con la sua Energia Misteriosa della Luce. Senza il suo aiuto, probabilmente mi ci vorrà ancora qualche anno per riprendermi del tutto.” L’Imperatore dell’Eternità sospirò, mentre ripensava alla situazione in cui si trovava la Regione Orientale.


Shui Qianheng divenne scuro in volto e gli chiese: “Ma ho sentito dire che il Regno dell’Eternità ha già chiesto aiuto alla Regina del Drago. Non avrà davvero rifiutato di darvi una mano, no?”


Yun Che: “…”


“Non esattamente.” L’Imperatore dell’Eternità sospirò: “Attualmente, la Regina del Drago sta coltivando la sua forza misteriosa in isolamento. Per garantire che nessuno la disturbi, l’Imperatore del Drago ha persino eretto una barriera intorno all’intera Terra Proibita del Samsara, così da impedire a qualsiasi essere vivente di avvicinarsi. Purtroppo, è il volere del destino.”


“… Capisco.” Shui Qianheng espirò debolmente. Considerando il livello della Regina del Drago, era semplicemente impossibile prevedere quando sarebbe uscita dall’isolamento. Figurarsi cento anni, non sarebbe stato strano neppure se vi fosse rimasta per un intero millennio.


Yun Che: “…” (Shen Xi… sta coltivando in isolamento?)


“Hehe, ma non dovete preoccuparvi per me. Fra un attimo starò meglio, mi basta regolare il mio respiro… arrivederci a tutti.”


L’Imperatore dell’Eternità fece un cenno con una mano e sorrise per consolarli.


L’Imperatore dell’Eternità era senza alcun dubbio l’Imperatore Divino meno divino delle quattro Regioni Divine. Non era né orgoglioso né prepotente, e non guardava mai nessuno dall’alto in basso, sebbene svettasse sull’intero Caos Primordiale. Trattava sempre tutti con una gentilezza che sembrava eternamente immutabile.


“Aspetti!” improvvisamente, Yun Che chiamò l’Imperatore dell’Eternità. Dopo aver esitato per un breve istante, disse: “Forse posso aiutarla con l’energia diabolica che corrode il suo corpo, Imperatore.”                                



