---
title: Capitolo 1431 – Origini della Fenditura Cremisi
pubDate: 2025-03-10T08:57:10.445Z
tags:
    - atg
---


Capitolo sponsorizzato, ringraziamo Totutotu!
19 in coda (4 Totutotu, 15 Federico), 4/10 donazione
-Schadenfreude


Avere il mondo intero contro. Questa era l'attuale situazione di Jasmine.


Inoltre, visto che era diventata l'incarnazione dell'infante Malvagio, la situazione non sarebbe mai cambiata... e sarebbe stato così fino alla sua morte!


Yun Che si era riempito di emozione quando aveva sentito che era ancora viva. Ma quelle poche parole che Mu Xuanyin aveva detto dopo lo avevano demoralizzato.


La sua gioia e la sua sorpresa si spensero poco a poco e Yun Che sospirò. Quando riuscì a parlare, sembrò stesse mormorando tra sé e sé: "Jasmine, lei... Com'è diventata l'Infante Malvagio... Come..."


"Non sapevi proprio che possedeva la Ruota Diabolica delle Infinite Tribolazioni?" Chiese Mu Xuanyin.


Yun Che scosse la testa... Non ne aveva proprio idea. Disse: "Maestra, precedentemente ha detto... che è stato a causa mia?"


"Sì." Disse Mu Xuanyin aggrottando lievemente le sopracciglia. Era la sola a parte i membri del Regno degli Dei Stellari, che sapeva il motivo esatto della nascita dell'Infante Malvagio.


La Ruota Diabolica delle Infinite Tribolazioni era l'artefatto che possedeva l'energia più estrema e negativa nell'universo. Quindi chiunque avrebbe capito che per risvegliarla c'era bisogno di un'energia spaventosamente negativa.


Inizialmente. anche se lei e Caizhi stavano per essere sacrificate, la Ruota Diabolica non si era attivata minimamente... la situazione era cambiata solo dopo la morte di Yun Che.


Anche se non aveva assistito personalmente all'evento, Mu Xuanyin aveva capito tutto solo sentendo le notizie.


"È ovvio che possiede da tempo la Ruota Diabolica delle Infinite Tribolazioni." Disse Mu Xuanyin con tono pacato. "Ma non ha fatto trapelare nemmeno una traccia della sua aura nel mondo esterno. La Ruota Diabolica doveva essere in uno stato completamente dormiente... ma dopo che eri morto, il potere della Ruota Diabolica si era risvegliato e lei si era trasformata nell'Infante Malvagio. Perché credi... che sia accaduto?"


"..." Yun Che si irrigidì sul posto. Era stordito e rimase in quello stato per molto tempo... Dopodiché chiuse gli occhi tremando lievemente mentre stringeva i pugni.


"Dato che ha distrutto il Regno degli Dei Stellari, l'Infante Malvagio doveva ancora apparire. Tutti i regni sovrani nelle tre regioni divine si sono mobilitati e hanno innumerevoli regni stellari dalla loro parte, eppure non sono riusciti a trovare tracce di lei... Quindi pensi di poterla trovare tu?" Disse con tono gelido Mu Xuanyin. "Anche se potrai trovarla, al momento è diventata l'Infante Malvagio ed è il diavolo più terrificante in assoluto! Quali sarebbero le conseguenze se ti avvicinassi? Ti polverizzerebbe."


Yun Che: "..."


"La gente del Regno degli Dei Stellari non ha rivelato il rapporto che c'era tra di voi, ma questo perché non hanno osato farlo! Quella cerimonia sacrificale violava le leggi celesti e la morale umana. Se qualcuno scoprisse che sono stati loro a fare emergere l'Infante Malvagio, verrebbero condannati dall'intero universo e gli altri regni sovrani non vedrebbero l'ora di distruggerli. Così, se ti chiederanno il motivo per cui sei andando nel Regno degli Dei Stellari, non devi menzionare nulla riguardo a lei. Al tuo livello non potrai trovarla e più lontano sarai da lei, meglio sarà!"


"Inoltre, se la sua anima non è controllata completamente, lei stessa sicuramente non ti permetterà di trovarla!"


Mu Xuanyin gli aveva dato molti avvertimenti... perché capiva fin troppo bene Yun Che e sapeva che avrebbe rinunciato a tutto per Jasmine. Non aveva altra scelta se non ammonirlo più e più volte.


Yun Che aprì gli occhi per poi dire con lentezza, ma con un tono risoluto: "La troverò sicuramente... Sicuramente!"


"..." Mu Xuanyin si accigliò.


"Ma non ora. Al momento non ho diritto di cercarla." Continuò Yun Che. Sembrava essersi calmato, le sue palpebre non stavano più tremando violentemente. Disse: "È ancora viva, è già un'enorme benedizione. Per quanto riguarda il resto... non importa se è l'Infante Malvagio, non importa se diventerò il nemico dell'intero universo o quanta resistenza incontrerò... Se non altro potrò ancora vederla."


"..." Mu Xuanyin sentì la risolutezza e la desolazione nel suo tono.


Riunirsi con Jasmine era sempre stato un obiettivo enormemente difficile. Erano separati da piani... separati dalla vita e dalla morte... e anche dopo tutti questi eventi, ora era l'universo ad ostacolarli.


Mu Xuanyin non poteva dire altro. Di fronte alla risolutezza di Yun Che, sapeva che ogni consiglio al riguardo sarebbe stato inutile. Sarebbe andato per la sua strada. La donna si girò e disse: "Ho già detto tutto ciò che dovevo dire. Per quanto riguarda cosa dovresti fare in futuro... Pensa bene alla questione della principessa del Regno Luce di Gemma e alla Dea Stellare del Massacro."


"Il lago del Ghiaccio Infernale è stato già aperto. Puoi entrare quando vuoi."


"Sì... Ora mi congederò."


Yun Che si girò e iniziò a camminare velocemente... ma nel momento in cui uscì dalla Sacra Sala, si fermò e chiese: "Maestra, Caizhi... La Dea Stellare del Lupo, è..."


"Anche lei è ancora viva e possiamo confermare che è nel Regno Divino dell'Inizio Assoluto." Disse impassibile Mu Xuanyin.


Mentre usciva dalla Sacra Sala e camminava in mezzo alla tempesta di neve, Yun Che si riempì di indecisione.


Quando era tornato nel Regno degli Dei era pieno di determinazione, ma oggi era solo il secondo giorno... e tutto ciò che era accaduto gli aveva dato la sensazione che l'intero mondo fosse cambiato.


Luo Guxie, Huo Poyun e anche la calamità cremisi... In quel momento si era dimenticato di tutto questo e stava pensando solo a Jasmine.


È ancora viva...


Infante Malvagio...


Infante Malvagio...


A causa mia... è diventata l'Infante Malvagio...


No, è ancora viva ed è la cosa più meravigliosa al mondo. Quale diavolo, quale Infante Diabolico, niente di tutto questo è importante!


All'inizio mi avevi promesso che ci saremmo incontrati di nuovo in un'altra vita... ma ora non c'è bisogno di farlo. Ti troverò ad ogni costo!


.....


Dopo essere stato rinfrescato dal vento freddo, Yun Che si calmò sempre di più. Capì che Jasmine doveva sapere che era ancora vivo perché sapeva da molto tempo che lo spirito della Fenice gli aveva donato le fiamme del Nirvana. Anche se non se lo fosse ricordato allora, sicuramente doveva averlo fatto ad un certo punto.


C'era anche Caizhi. Non poteva immaginare come questi eventi l'avessero sconvolta, specialmente dato che si biasimava già per le disgrazie che erano accadute ai suoi cari...


Yun Che scosse la testa mentre guardava verso nord... dove c'era il Lago del Ghiaccio Infernale.


Ora aveva bisogno di più potere... Non importava quale metodo dovesse usare per ottenerlo!


Dato che si era già deciso, iniziò a volare verso il Lago del Ghiaccio Infernale.


Una volta arrivato, la barriera attorno si aprì direttamente dopo che la spinse lievemente con la forza del pensiero.


Gli anni che aveva trascorso nel Regno della Canzone Glaciale li aveva passati sopratutto nel Lago del Ghiaccio Infernale e la persona che aveva trascorso più tempo con lui era Mu Xuanyin. Quando rientrò in quest'area, rivide le luci azzurre degli spiriti di ghiaccio. Era tutto uguale a come ricordava.


Yun Che calmò la mente e e poi fece un respiro profondo. Balzò nel lago e si diresse verso il fondo.


In confronto al suo approccio cauto e senza fretta delle prime volte, nuotò a piena velocità. Presto i suoi piedi entrarono in contatto con la sabbia, ma si sentì come se avesse calpestato un dei cristalli. Vide un arco di luce blu scuro.


Questa era la terza volta che era arrivato in fondo al lago.


Yun Che avanzò velocemente. Il cristallo a forma di rombo brillava con una luce pura e traslucida.


Una splendida ragazza era rannicchiata dentro il cristallo. Si abbracciava le ginocchia mentre teneva la testa delicata tra le gambe. Era completamente nuda e le sue lunghe gambe emanavano un bagliore bianco. I suoi piedi di giada erano piccoli e delicati come loti, la sua pelle era liscia come la crema mentre splendeva come la luna e le stelle.


I suoi capelli color ghiaccio le ricadevano sul corpo, coprendo il suo viso e anche le sue parti intime.


"Yun Che, finalmente sei tornato."


La voce di una ragazza risuonò, dolce e gentile come l'acqua, effimera come un sogno.


Yun Che avanzò e si fermò a pochi passi dalla ragazza, dove poteva vederla pienamente. Disse: "Spirito Divino della Fenice di Ghiaccio, è passato molto tempo. Allora mi hai detto che sarei dovuto tornare da te quando ci sarebbe stato un giorno in cui l’universo si ritroverà improvvisamente nel caos, e tutto verrà avvolto dalla disperazione cremisi... Allora non sapevo affatto cosa intendevi, ma oggi la situazione che hai descritto è estremamente simile alle condizioni della Divina Regione Orientale. Per questo sono qui."


"Significa che hai già compreso abbastanza?" Disse piano lo spirito."


"Sì." Disse Yun Che annuendo lentamente. "Dato che sono tornato nel Regno degli Dei e sono arrivato qui, mi sono già preparato abbastanza e ho capito a sufficienza la situazione. Non proverò più a questionare, né a fuggire dal 'doverÈ di cui hai parlato allora."


"Bene... allora ti dirò la verità dietro la calamità cremisi e ti parlerò anche della piccola speranza che rappresenti... La velocità con cui sta avvenendo questa calamità è semplicemente troppo veloce, così rapida che ha colto alla sprovvista anche me. Così, non importa se tu sei preparato o meno, è arrivato comunque il momento in cui devo dirtelo."


"Sono così grata che tu sia venuto qui prima che fosse troppo tardi."


Yun Che sussultò e disse con un'espressione solenne: "Voglio confermare di nuovo una cosa. La disperazione cremisi di cui hai parlato si riferiva alla fessura nella parte più ad est del Caos Primordiale?"


"Sì." Rispose lo spirito.


"..." Le sopracciglia di Yun Che fremettero. "Ora l'intera Divina Regione Orientale sta radunando le forze e si sta preparando ad affrontare la calamità cremisi che poteva scatenarsi da un momento all'altro. Dato il potere della Divina Regione Orientale, c'è qualche possibilità che possa sopportare questa calamità?"


Lo Spirito della Divina Fenice di Ghiaccio sospirò triste e disse: "Allora, ho menzionato più di una volta che eri l'unica speranza... intendevo che solo tu, la persona che ha ereditato i poteri del Dio Malvagio, ha qualche possibilità di risolvere questa calamità. Data la forza attuale di questa regione, non avrebbe nessuna possibilità di sopravvivere, nemmeno se fosse dieci volte più forte."


"Questo è anche il motivo per cui il Dio Malvagio è stato disposto a lasciare questo barlume di speranza anni fa, anche al costo di abbreviare la sua vita."


La sola speranza... ed era davvero l'unica.


Una calamità che l'intera Divina Regione Orientale non sarebbe riuscita ad affrontare anche se fosse stata dieci volte più forte?!


L'oppressione che aveva al petto si dissolse nel nulla. Yun Che annuì e disse: "Va bene, capisco. Per favore dimmi esattamente cos'è e quale sarebbe il mio ruolo in tutto questo?"


Ogni millimetro di spazio in fondo al lago del Ghiaccio Infernale era estremamente gelido. La ragazza della Fenice di Ghiaccio... il solo spirito divino rimasto in questo mondo, iniziò a narrare la sua storia.


"All'inizio del Caos Primordiale, prima che la Dea Ancestrale si dissipò, lasciò una Divina Arte Ancestrale e la divise in tre parti per poi spargerla nell'universo. Una di queste parti finì nelle mani di uno dei quattro Imperatori Diabolici della razza diabolica, l'Imperatrice Diabolica Colpo Celeste Nemesi dei Diavoli."


"E nell'Antica Era degli Dei, l'inizio di quella calamità... L'Imperatore Mo E Heaven Punishing usò un'altra parte della Divina Arte Ancestrale come esca per attirare l'Imperatrice Diabolica, usando come pretesto il poter comprendere la Divina Arte Ancestrale insieme. In seguito usò la Spada Ancestrale per squarciare le mura del Caos Primordiale, scagliando fuori l'Imperatrice Diabolica e tutti i suoi compagni fuori dal Regno degli Dei."


Yun Che ascoltò silenziosamente la storia... Conosceva da tempo questa parte e anche alcuni degli antichi libri che risalivano all'Era degli Dei parlavano di questo attacco. Era un evento ben conosciuto perfino nell'attuale Regno degli Dei.


Il primo a parlargliene era stato lo spirito del Corvo Dorato che riposava nella Valle del Fulmine e del Fuoco. Allora, lo spirito gli aveva detto che l'Imperatore Mo E Heaven Punishing, che era incredibilmente retto e provava una fortissima ostilità nei confronti della malvagità, pensava che i diavoli fossero esistenze peccaminose. Inoltre secondo lui i frammenti della Divina Arte Ancestrale lasciati dalla dea non potevano cadere in mano alla razza dei diavoli. Per questo aveva usato un metodo del genere per portarlo via con la forza.


Ma dopo aver incontrato la ragazza della Fenice di Ghiaccio, seppe di un'altra verità... una verità che pochissimi sapevano anche nell'Antica Era degli Dei.


L'imperatore Mo E Heaven Punishing non aveva esitato ad usare la Spada Ancestrale, a ricorrere ad una trama così spregevole, solo per uccidere l'Imperatrice Diabolica. E il motivo principale di questo non era per ottenere un altro frammento della Divina Arte Ancestrale ma perché.... il Dio Malvagio e l'Imperatrice Diabolica Colpo Celeste Nemesi dei Diavoli si erano innamorati ed erano diventati una coppia.


E sopratutto avevano avuto un figlio insieme.


Per Mo E, che odiava la malvagità e non poteva coesistere con la razza dei diavoli, era intollerabile... ed era stato anche un Dio della Creazione ad innamorarsi di un diavolo! Ai suoi occhi era la vergogna più grande della sua razza e questa umiliazione sarebbe sparita solo quando l'Imperatrice Diabolica Colpo Celeste Nemesi dei Diavoli fosse scomparsa per sempre.


Questo era il motivo per cui aveva usato la Spada Ancestrale per squarciare le mura del dimensionali ed esiliare l'Imperatrice Diabolica e il suo seguito fuori dal regno del Caos Primordiale.


Da ciò che aveva detto la ragazza della Fenice di Ghiaccio, questo era un segreto che non poteva essere reso noto al mondo e, tra la razza degli antichi dei, solo i quattro Dei della Creazione sapevano questo segreto. Era solo perché aveva frequentato la Dea della Creazione Li che la Fenice di Ghiaccio aveva saputo la verità.


"Questa questione è la causa della calamità cremisi. Allora l'Imperatore Mo E non si sarebbe mai immaginato che il colpo che ha usato per esiliare l'Imperatrice Diabolica e novecento diavoli avrebbe finito con il lasciare una minaccia per le future generazioni."


"..." Queste parole sconvolsero Yun Che.


L'Imperatore Heaven Punishing aveva esiliato l'Imperatrice Diabolica Colpo Celeste Nemesi dei Diavoli... e questo era stato l'origine della... calamità cremisi?!


Si lambiccò il cervello, usando tutte le conoscenze e l'immaginazione accumulate durante le sue vite, ma non riuscì comunque a capire il significato di questa rivelazione.


                                



