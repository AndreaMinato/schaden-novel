---
title: Capitolo 1433 – La Figlia del Dio Malvagio
pubDate: 2025-03-10T08:57:10.446Z
tags:
    - atg
---


Capitolo sponsorizzato, ringraziamo Totutotu!
17 in coda (2 Totutotu, 15 Federico), 4/10 donazione
-Schadenfreude


Yun Che ormai era esterrefatto.


Diversi anni fa, la ragazza della Fenice di Ghiaccio gli aveva detto che non solo aveva ereditato i poteri del Dio Malvagio, ma anche una certa responsabilità. Non aveva mai pensato al significato di questo dovere, si era slo preparato mentalmente prima di entrare nel Lago del Ghiaccio Infernale.


Si era immaginato di dover sacrificare la sua stirpe, le sue Vene Misteriose o anche la sua vita per compiere questo dovere.


Ma di sicuro non avrebbe pensato a dover persuadere qualcuno... sicuramente no!


In quanto erede dei poteri divini del Dio Malvagio e la personificazione del Dio degli Elementi, a quanto pareva il suo dovere era di calmare la rabbia e l'odio dell'Imperatrice Diabolica Colpo Celeste Nemesi dei Diavoli, e impedirle di fare del male a questo mondo... perché l'attuale Caos Primordiale era così fragile che non poteva sopportare la furia dei diavoli.


Allora avrebbe dovuto affrontare un'antica imperatrice diabolica!


"La sua potenza va oltre ogni tua immaginazione." Disse la ragazza della Fenice di Ghiaccio. "Dovrebbe essersi indebolita dopo aver vagato per oltre diversi milioni di anni, ma se avesse anche un briciolo di energia diabolica, potrebbe distruggere il Regno degli Dei con un cenno del palmo."


Yun Che: "..."


La ragazza della Fenice di Ghiaccio non stava esagerando minimamente... La sua avversaria dopotutto era un'imperatrice diabolica!


Una sovrana tra i diavoli!


Era l'equivalente di un Dio della Creazione!


"Tu e solo tu hai la possibilità di persuaderla." La ragazza della Fenice di Ghiaccio sembrava quasi implorare. "Il Dio Malvagio è stato infinitamente generoso. Tutto ciò che hai ereditato è la speranza che ha lasciato per le future generazione con l'intenzione di proteggere tutto il Caos Primordiale. Perciò sei il solo che può trasmettere la sua volontà all'Imperatrice Diabolia Colpo Celeste Nemesi dei Diavoli e calmare la sua furia e il suo odio."


"Il miglior caso possibile sarebbe che diventi la sovrana del Caos Primordiale. In quanto sovrana, sarebbe suo dovere proteggere tutto l'universo... e dato che è anche l'imperatrice diabolica, i diavoli ubbidiranno ai suoi ordini. Gli altri diavoli non avranno altra scelta se non ubbidirle e trattenersi."


"..." Yun Che era ancora sconcertato. Non riuscì a dire una sola parola in risposta.


Affrontare un'antica imperatrice diabolica... era una scena che non poteva immaginare assolutamente.


Gli Imperatori Diabolici dei tempi antichi... erano creature terribili che potevano distruggerlo un milione di volte con una sola occhiata.


Sollevò le mani e sentì il potere del Dio Malvagio che circolava nel suo corpo. Dopo un lungo silenzio, disse all'improvviso: "Spirito della Fenice di Ghiaccio, mi hai letto la mente prima, non è vero? Allora dovresti sapere dell'odio che mi ha spinto a diventare un mostro. Per questo sono ben consapevole di quanto sia terribile l'odio."


"Non importa quanto è stata giusta la causa di Mo E, questo non cambia il fatto che ha ingannato l'Imperatrice Diabolica Colpo Celeste Nemesi dei Diavoli usando il metodo più spregevole possibile."


Yun Che non proveniva dall'Era degli Dei. Naturalmente non provava lo stesso rispetto che sentiva la ragazza della Fenice di Ghiaccio nei confronti degli Dei della Creazione. "L'Imperatrice Diabolica Colpo Celeste Nemesi dei Diavoli e il resto dei diavoli devono odiarlo fino all'osso a causa del suo inganno."


"Il mondo oltre il Caos Primordiale è fatto di morte e distruzione. Anche se la Spina dell'Universo li ha tenuti tutti in vita, dev'essere stato molto difficile... Diversi milioni di anni. Il loro odio e la loro furia devono essersi accumulati per diversi milioni di anni e queste emozioni li hanno spinti a sopravvivere e a cercare un modo per tornare..."


"Diversi milioni di anni di odio..." Disse Yun Che per poi sospirare profondamente. Non poteva immaginare quanto fosse intenso. Sarebbe stato indescrivibile. "È davvero qualcosa che il vecchio legame tra il Dio Malvagio e l'Imperatrice Diabolica Colpo Celeste Nemesi dei Diavoli possono risolvere?"


Dopo milioni di anni di tormenti, non appena ne avesse avuto la possibilità, avrebbe subito sfogato tutta la sua furia sul mondo... Yun Che lo aveva sperimentato personalmente durante la sua vita precedente nell'continente Nuvola Azzurra. Il ritrno dell'Imperatrice Diabolica e dei diavoli poteva essere solo infinitamente peggiore.


Inoltre lui era solo un uomo, mentre loro erano diavoli!


Le emozioni negative di un diavolo erano sempre intense!


Anche se non lo fossero stati poi, tutto questo risentimento era più che sufficiente per cambiare una persona. Inoltre, a parte il resto dei diavoli, l'Imperatrice Diabolica Colpo Celeste Nemesi dei Diavoli... sarebbe stata la stessa?


La ragazza della Fenice di Ghiaccio poteva percepire le preoccupazioni di Yun Che. Se fosse stata onesta con sé stessa... non era affatto sicura che questo piano potesse funzionare. Sapeva solo che Yun Che era la sola speranza di questo universo, non importava quanto fosse infinitesima.


Il suo intero clan era stato ingannato ed esiliato nel mondo oltre il Caos Primordiale... nessuna creatura, nemmeno i Veri Dei o Diavoli avrebbero potuto contenere un'ostilità del genere.


"Yun Che." Disse piano la ragazza della Fenice di Ghiaccio. "Sia in passato che ora, il mondo è sempre stato parziale nei confronti dei diavoli e dell'Energia Misteriosa dell'oscurità."


"..." In quanto utilizzatore dell'Energia Misteriosa dell'oscurità, Yun Che lo sapeva bene.


"L'Imperatrice Diabolica Colpo Celeste Nemesi dei Diavoli è la sovrana dei diavoli, ma potrebbe non essere spaventosa come te la immagini. Il grande, retto e gentile Dio Malvagio non si sarebbe innamorato di lei altrimenti. Se non altro non è mai stata conosciuta per la sua brutalità o la sua tirannia in passato."


"La razza degli Dei sa poco del clan dei diavoli Colpo Celeste Nemesi dei Diavoli. Tutto ciò che sanno è che è un clan di diavoli che possono trasformarsi in spade proprio come il clan dello Spirito Divino della Spada."


Yun Che: "..."


"Il Dio Malvagio chiaramente amava profondamente l'Imperatrice Diabolica, o non le avrebbe donato qualcosa di così prezioso come la Spina dell'Universo. Così anche lei deve amarlo allo stesso modo e sicuramente non ignorerà l'ultimo desiderio di suo marito."


"A parte questo, diversi milioni di anni è un periodo di tempo lunghissimo per molte creature viventi, ma non così tanto per un imperatore diabolica. Inoltre una figura di quel livello non sarebbe così debole da soccombere all'odio e al passaggio del tempo così facilmente."


"Se può capire le ultime volontà del Dio Malvagio, allora forse, forse c'è una possibilità che possa scegliere di onorarle. Inoltre il motivo per cui è sopravvissuta finora è perché il Dio Malvagio le ha donato la Spina dell'Universo. L'amore nei confronti di suo marito non è la sola cosa che le farà cambiare idea."


"Non mi sono innamorata di nessuno, ma perfino io so che l'amore può trascendere ogni cosa, indipendentemente dal piano."


La ragazza della Fenice di Ghiaccio si impegnò ad incoraggiare e a dare speranza a Yun Che. Alcuni dei suoi tentativi potevano sembrare forzati, ma Yun Che era davvero l'unico a poter salvare il Regno degli Dei. Doveva infondergli abbastanza sicurezza, ad ogni costo.


"Hai ragione." Disse Yun Che, ma la sua espressione non si rilassò minimamente. "Ma c'è un problema con il tuo piano: non sono il Dio Malvagio, sono solo l'erede del suo potere. Siamo su due piani completamente diversi, per non menzionare che le ultime volontà del Dio Malvagio di cui stai parlando non sono così evidenti, anche se le conoscesse... Whew..."


Se il Dio Malvagio fosse ancora vivo, allora probabilmente avrebbe potuto calmare l'Imperatrice Diabolica e calmarla. Yun Che stesso però... alla fine non era il Dio Malvagio.


Non era un fattore che gli faceva provare ottimismo.


"Capisco le tue preoccupazioni." Disse la ragazza della Fenice di Ghiaccio. "Le sue volontà e il Dio Malvagio stesso sono due cose diverse, naturalmente. Tuttavia non possiedi solo la sua eredità, hai anche un altro asso nella manica che potrebbe essere molto più persuasivo."


"Uh?" Yun Che fu colto alla sprovvista della sua dichiarazione. "E quale?"


La ragazza della Fenice di Ghiaccio spiegò: "L'Imperatrice Divino Heaven Punishing ha lottato contro il Dio Malvagio dopo aver esiliato il clan diabolico Colpo Celeste Nemesi dei Diavoli. Quella grande battaglia tra gli Dei della Creazione ha seminato il caos per l'universo al punto da lasciare dei segni fino ad oggi. Per quanto riguarda il motivo dietro quello scontro... si dice che fosse stato perché il Dio Malvagio fosse disgustato dai metodi di Lord Mo E."


Yun Che annuì. Solo gli Dei della Creazione dei tempi antichi sapevano che il Dio Malvagio e l'Imperatrice Diabolica Colpo Celeste Nemesi dei Diavoli fossero marito e moglie.


"Ti ricordi che ti ho detto che non è stata solo la perdita di sua moglie a spingere il Dio Malvagio a combattere contro Lord Mo E? Ti ricordi anche che questa battaglia ha deciso il fato dei discendenti del Dio Malvagio e dell'Imperatrice Diabolica? Era qualcosa che ho sentito accidentalmente da Lady Li Suo molto tempo fa."


Yun Che annuì di nuovo. Le parole dello spirito erano state scioccanti e quindi non era sorprendente che se le ricordasse bene.


"Nessuno sapeva chi era stato il vincitore dello scontro, nemmeno Lord Xi Ke o Lady Li Suo. I soli che sapevano del risultato probabilmente sono stati i combattenti stessi. Naturalmente anche io non ne sapeva nulla... finché non ho letto tutti i tuoi ricordi qualche anno fa. Grazie ai tuoi ricordi e alla mia conoscenza, ho scoperto la maggior parte dei segreti e delle verità celate nella storia, incluso il risultato della battaglia tra Lord Mo E ed il Dio Malvagio..."


"...E il fato dei discendenti del Dio Malvagio e dell'Imperatrice Diabolica Colpo Celeste Nemesi dei Diavoli."


"Eh? I miei ricordi...?" Yun Che era confuso. La sua conoscenza riguardo l'Era degli Dei si basava solo sulle dicerie. Tutto ciò che sapeva proveniva da Jasmine o dallo spirito del Corvo Dorato. In effetti la maggior parte delle rivelazioni riguardo l'Era degli Dei provenivano dalla ragazza della Fenice di Ghiaccio. Lui stesso non sapeva nulla di quell'epoca.


Tuttavia... la ragazza della Fenice di Ghiaccio aveva detto di aver capito la verità dai suoi ricordi, una verità che nemmeno gli Dei della Creazione erano venuti a sapere!


Se queste non erano assurdità, allora cos'erano?!


Come poteva non essersene reso conto se era grazie ai suoi ricordi che era stata scoperta?!


"Esatto." Disse la ragazza della Fenice di Ghiaccio senza spiegare cosa aveva visto nei suoi ricordi. "A giudicare puramente dai risultati, il Dio Malvagio ha vinto, e poi ha perso la battaglia contro Lord Mo E."


Yun Che: "???" (Vinto... e poi perso?)


"Te l'ho già detto prima... hanno lasciato dei segni. Nonostante Lord Mo E fosse il capo degli Dei della Creazione, è stato anche il primo a morire. È morto prima che la guerra tra gli dei e i diavoli scoppiasse."


"La sua morte non è stata causata da delle ferite o da un incidente. Si è spento perché ha raggiunto la fine della sua durata della vita."


"In quanto Dio della Creazione più potente, indubbiamente era quello dalla vita pià lunga. Ma per qualche motivo, è morto prima. C'è solo un modo per spiegarlo ed è la Spada Ancestrale della Punizione Celeste. Questo è risaputo."


"Tuttavia Lady Li Suo ha anche detto che Lord Mo E ha usato la Spada Ancestrale solo una volta in tutta la sua vita... ed è stato il momento in cui ha squarciato il Muro del Caos Primordiale e ha esiliato il clan diabolico Colpo Celeste Nemesi dei Diavoli. Nonostante la durata della sua vita si fosse ridotta, non sarebbe dovuto morire così presto."


"Non ha senso... a meno che non abbia usato un'altra volta la spada, bruciando la sua forza vitale ancora più velocemente. Se è andata così, allora tutto è possibile."


Le pupille di Yun Che si rimpicciolirono: "Stai dicendo..."


"Esatto. Probabilmente ha usato la Spada Ancestrale durante la battaglia contro il Dio Malvagio!"


Yun Che: "..."


"Quella battaglia ha anche deciso il fato del Dio Malvagio e dei suoi discendenti. Indubbiamente i suoi discendenti sarebbero stati metà uomini e metà diavoli, e Lord Mo E era una persona così retta e che odiava così tanto il male che non avrebbe mai permesso che una persona del genere esistesse in questo mondo... specialmente perché sono i discendenti di un Dio della Creazione. Per questo non si sarebbe mai permesso di perdere."


"Tuttavia lo scontro non è andato come si aspettava. Lady Li Suo un tempo ha detto che la forza del Dio Malvagio poteva aver superato quella di Lord Mo E, così probabilmente Lord Mo E è stato sconfitto... ma non ha potuto accettare le conseguenze della sua sconfitta, così alla fine ha deciso di usare la Spada Ancestrale."


"Il Dio Malvagio... ha perso a causa del potere della Spada Ancestrale."


"Quando i due si sono scontrati, poco tempo prima Lord Mo E ha usato la Spada Ancestrale per squarciare il Muro del Caos Primordiale."


"Le conseguenze nell'usare la Spada Ancestrale due volte non sono una semplice riduzione del doppio della vita. Per questo è morto così presto... Lord Mo E doveva sapere quali sarebbero state le conseguenze, ma era fatto così. Era il monarca più sommo della sua razza e il capo degli Dei della Creazione. Non poteva permettere questo affronto... che offendeva l'orgoglio della sua razza."


Yun Che chiese: "Così... i discendenti del Dio Malvagio e dell'Imperatrice Diabolica sono stati uccisi così?"


La risposta della ragazza della Fenice di Ghiaccio colse di sorpresa Yun Che: "No, non sono stati uccisi... ma divisi a metà."
                                


                                



