---
title: Capitolo 1435 – Diventare il Salvatore del Mondo
pubDate: 2025-03-10T08:57:10.446Z
tags:
    - atg
---


Capitolo regolare, 17 in coda (2 Totutotu, 15 Federico) 4/10 donazione
-Alstor


Sulla Stella Polo Blu, nell’continente Nuvola Azzurra, in fondo al Precipizio della Nuvola, in un mondo di oscurità…


C’era You’er!


Aveva esattamente lo stesso aspetto e la stessa corporatura di Hong’er, e si affidava all’oscurità per sopravvivere. Era un’anima priva di corpo… un’anima incompleta.


Non aveva riconosciuto Hong’er perché non si erano mai incontrate prima. Eppure, c’era senza dubbio un profondo legame fra di loro.


Ancora adesso, Yun Che ricordava con chiarezza che Hong’er, sempre allegra e gioiosa, era improvvisamente scoppiata a piangere senza controllo quando aveva incontrato You’er…


Jasmine, quando anni prima aveva ricostruito il suo corpo, gli aveva detto che l’anima ne era la base. Quindi, l’aspetto e la corporatura di una persona dipendevano dalla sua anima.


Tutto combaciava alla perfezione…


“Esatto.” La Fenice di Ghiaccio annuì, poi continuò: “L’altra metà della figlia del Dio Malvagio è la ragazza dall’anima incompleta che hai incontrato nell’abisso oscuro in fondo al Precipizio della Nuvola.”


“…” Yun Che inspirò a fondo e trattenne il fiato molto a lungo, prima di espirare.


Hong’er e You’er… chi poteva immaginare che fossero due metà della stessa persona? Chi poteva immaginare che fossero la figlia del Dio Malvagio e dell’Imperatrice Diabolica Colpo Celeste Nemesi dei Diavoli!?


Hong’er si era incollata a lui come una cicca sotto la suola di una scarpa, fin dal loro primo incontro. You’er aveva mostrato fin da subito fiducia e affetto nei suoi confronti… a ripensarci, probabilmente erano state reazioni istintive sorte dalle loro stesse anime, a causa del suo Potere del Dio Malvagio.


Il potere… di loro padre.


“Hong’er… You’er…” mormorò Yun Che, sovrappensiero. Non avrebbe saputo descrivere come si sentiva in quel momento.


“You’er?” esclamò sorpresa la Fenice di Ghiaccio. Yun Che non aveva ancora dato un nome a You’er, quando aveva letto i suoi ricordi per la prima volta: “Hai deciso di chiamarla così? È un nome perfetto per lei. È la figlia del Dio Malvagio e dell’Imperatrice Diabolica Colpo Celeste Nemesi dei Diavoli. Nessuno ha origini più nobili delle sue, eppure è costretta a vivere per sempre nell’oscurità come un fantasma silenzioso, senza mai vedere la luce del giorno. Sigh…”


Nota: You’er significa più o meno “La Silenziosa”


Era impossibile dire se la Fenice di Ghiaccio stesse sospirando per il Dio Malvagio o per Hong’er e You’er.


In effetti, per un mortale sarebbe stato difficili immaginare che qualcuno di potente come un Dio della Creazione si fosse ritrovato impotente di fronte a una tragedia così dolorosa.


Hong’er, almeno, aveva un corpo e un’anima completi, aveva avuto due genitori che l’avevano amata e viziata, e un Clan che le aveva sempre mostrato sincero affetto. E anche adesso, aveva Yun Che a tenerle compagnia e ad assicurarsi che non fosse mai affamata, stanca o spaventata.


You’er, invece…


“You’er è probabilmente un’altra fonte di speranza lasciata al mondo dal Dio Malvagio.” Commentò Yun Che, commosso: “Fu lei a darmi il Seme dell’Oscurità. Se non mi sbaglio, probabilmente il Dio Malvagio si recò nel mondo d’oscurità per salutarla subito prima di sacrificarsi per creare la sua goccia di Sangue Indistruttibile. Le lasciò di proposito il Seme dell’Oscurità, così che l’erede del suo Potere potesse trovarla e ricevere il suo aiuto… così da poter poi dire all’Imperatrice Diabolica Colpo Celeste Nemesi dei Diavoli della sua esistenza.”


Quando gli Dei e i Diavoli erano ancora vivi, il Dio Malvagio non aveva mai osato andare a trovare sua figlia sul fondo del Precipizio della Nuvola. Ma dopo che erano morti tutti, finalmente aveva potuto salutarla un’ultima volta… eppure, anche quel desiderio esaudito dopo così tanto tempo era stato soffocato da un dolore atroce.


Il Dio Malvagio non poteva sapere in alcun modo che l’altra metà di sua figlia era ancora viva. Doveva essere morto soffrendo molto e in preda al senso di colpa, credendo che fosse stata uccisa.


“Capisco.” Disse la Fenice di Ghiaccio, con un sospiro: “Il Dio Malvagio era davvero… il più grande di tutti gli Dei. Anche dopo essere stato condannato a un destino così terribile e doloroso, non ha mai smesso di preoccuparsi per il futuro dell’universo.”


Sebbene avesse rinnegato il suo titolo di Dio della creazione, in fin dei conti non era riuscito a dimenticare le sue radici. Meritava davvero di essere considerato il più grande degli Dei.


“Divina Fenice di Ghiaccio,” chiese improvvisamente di Yun Che: “Lei è una Vera Dea, giusto? Perché, allora, non odia né detesta i Diavoli? Del resto, sa bene che io stesso possiedo l'Energia Misteriosa dell’Oscurità, eppure…”


Nell’Era Antica, gli Dei e i Diavoli erano sempre stati nemici. Erano due estremi, senza altre razze nel mezzo, ed entrambe si odiavano mortalmente a vicenda. Il fatto che anche il sovrano assoluto degli Dei, Mo E, fosse così crudele con loro ne era la prova. Eppure, Yun Che non aveva mai percepito rabbia o odio per l’oscurità, nella voce della Fenice di Ghiaccio.


Lei rispose quasi sussurrando: “All’epoca, anche io avevo dei Diavoli la stessa opinione di tutti gli altri Dei. Li consideravo l’incarnazione del male, del peccato e della crudeltà, pensavo che la Legge dei Cieli stessa li odiasse per la loro Energia Misteriosa Oscura. Credevo persino che distruggerli tutti fosse la cosa giusta da fare, nonché il dovere di noi Dei.”


“Ma dopo essere sopravvissuta a così tante battaglie, allo sterminio, ed essere rimasta sospesa così a lungo fra la vita e la morte… in questa prigione, perennemente avvolta dal silenzio, alla fine sono riuscita a risvegliarmi dal coma e a ricordare ogni cosa. Ovviamente, questa pace e questa tranquillità mi hanno permesso di riflettere e di capire molte verità che in passato non avevo mai compreso con chiarezza.”


“Fu la Dea Ancestrale a creare gli Dei e i Diavoli, come incarnazioni dello Yang i primi e dello Yin i secondi. Se fummo entrambi creati dalla Dea Ancestrale, allora eccetto i nostri poteri eravamo davvero così diversi? Se davvero i Diavoli non appartenevano a questo mondo come tutti gli Dei credevano, allora perché innanzitutto la Dea Ancestrale li aveva creati? Non saremmo stati sufficienti noi Dei?”


Yun Che: “…”


“Inoltre, la verità è che… la dolorosa e tragica verità che bisogna riconoscere è che… la causa di tutto… i veri colpevoli per la distruzione degli Dei e dei Diavoli…”


La Fenice di Ghiaccio rallentò, abbassò la voce e si rattristò visibilmente. Alla fine, non riuscì a pronunciare la fine della frase, a dire chi erano i veri colpevoli di tutto, perché era tremendamente ironico e perché lei stessa era una Dea.


Già… Yun Che sapeva molto poco dell’Era Antica, ma persino lui basandosi solo su voci e racconti aveva capito che in realtà erano stati gli Dei stessi a causare la fine dell’Era degli Dei, che doveva a loro il suo nome.


Era davvero incredibilmente ironico.


“L’essere buoni o malvagi non ha nulla a che fare con quale potere si possiede. Non ha nulla a che fare neppure con l’essere un Diavolo, un Dio o l’appartenere a qualunque altra razza. Ma a quell’epoca, l’immagine dei Diavoli era stata deformata in quella del male assoluto… e questa convinzione sopravvive ancora oggi.”


Yun Che sapeva della tragica sorte della Regione Divina Settentrionale.


Ecco perché non aveva mai osato mostrare la sua Energia Misteriosa Oscura… neppure un minimo.


Qualche anno prima, Wei Hen si era sacrificato per uccidere Li Jianming durante la Battaglia degli Dei… da una parte, il primo si era recato nella Regione Settentrionale per ottenere l'Energia Misteriosa Oscura a costo della vita. Lo aveva fatto per diventare abbastanza forte da avere la sua vendetta. Ma, d’altro canto, Li Jianming aveva massacrato la famiglia di Wei Hen e il suo intero setta, stuprando sua moglie e sua figlia per puro egoismo…


Chi fra i due era il vero diavolo che si era meritato la morte!?


“Quando una convinzione si radica così a fondo che chiunque comincia a darla per scontata, non c’è quasi nulla al mondo che possa cambiare la situazione.” Disse la Fenice di Ghiaccio: “La convinzione di tutte le genti che i Diavoli siano malvagi è ormai diffusa e consolidata, come il fatto che fuoco e acqua siano incompatibili. Non dovrai assolutamente mai rivelare a nessuno il tuo segreto, dovrai tenerlo nascosto per sempre.”


“Dato che possiedi il Seme dell’Oscurità del Dio Malvagio, puoi controllare alla perfezione la tua Energia Misteriosa Oscura. Quindi, nessuno scoprirà mai il tuo segreto, a meno che tu stesso non decida di rivelarlo… a dire il vero, sarebbe meglio se cercassi di dimenticare persino di possederla. È una scelta a cui sei costretto, considerando come viene vista attualmente l'Energia Misteriosa dell’Oscurità.”


Yun Che annuì: “Lo so.”


Sia Jasmine che Mu Xuanyin gli avevano dato istruzioni molto simili.


Non era esagerato dire che se il suo segreto fosse stato scoperto da anche una sola persona, avrebbe dovuto affrontare il mondo intero.


“Il potere e la volontà del Dio Malvagio, l’amore e l’affetto che l’Imperatrice Diabolica Colpo Celeste Nemesi dei Diavoli prova sicuramente per la figlia, e il suo legame con lei, potrebbero essere appena sufficienti a superare l’odio che ha accumulato per parecchi milioni di anni. Potrebbero essere appena sufficienti a impedirle di distruggere l’universo che il Dio Malvagio desiderava proteggere, un mondo dove sua figlia è sopravvissuta e potrà continuare a vivere pacificamente.”


Quello era l’ultimo desiderio del Dio Malvagio, e il miglior scenario possibile secondo le previsioni della Fenice di Ghiaccio.


L’Imperatrice Diabolica Colpo Celeste Nemesi dei Diavoli sarebbe sicuramente diventata la sovrana assoluta del Caos Primordiale, dopo il suo ritorno. Non c’era potere in tutto l’universo che potesse resisterle o sfidarla. La differenza fra una sovrana piena di odio e una disposta a soddisfare l’ultima richiesta del marito defunto, proteggendo la figlia sopravvissuta, era a dir poco abissale.


“Tu sei la chiave per far sì che questa speranza si avveri, Yun Che.”


“Ti imploro, devi incontrare l’Imperatrice Diabolica Colpo Celeste Nemesi dei Diavoli quando quella crepa cremisi cederà definitivamente. Di sicuro correrai un pericolo incommensurabile, ma sei la nostra unica speranza. Questo fragile mondo ormai non è semplicemente più in grado di resistere all’odio e all’ira di un Imperatore dei Diavoli.”


“Erede del potere e della volontà del Dio Malvagio, per favore… vai, e diventa il salvatore di cui abbiamo bisogno!”


A quel punto, Yun Che conosceva la verità nascosta dietro la Crepa Cremisi, il suo “dovere” e la “speranza” che gravava su di lui, oltre alle difficoltà che avrebbe dovuto affrontare in futuro.


Aveva persino scoperto lo straordinario passato di Hong’er e You’er.


Durante gli ultimi istanti di quella rivelazione, a dire il vero Yun Che si sentì tranquillo.


Dopotutto, spesso a spaventare davvero è l’ignoto, non ciò che si conosce.


“Ora capisco.” Yun Che annuì con uno sguardo calmo e il respiro regolare. Non esitò a lungo, né ebbe paura come la Fenice di Ghiaccio si aspettava: “Lo farò.”


“Se avrò successo, immagino sia inevitabile che diventerò il salvatore dell’universo agli occhi di tutti… beh, non è male come titolo. Almeno, otterrò il rispetto e la gratitudine di tutti rispetto al… al niente che ho adesso.”


“E anche se dovessi fallire, dovrei comunque riuscire a proteggere me e le persone a me care, grazie all’Eredità del Dio Malvagio e a Hong’er.”


“Se anni fa non avessi ricevuto l’Eredità del Dio Malvagio, non avrei nulla di ciò che ho adesso. Forse sarei ancora un disabile o, peggio, sarei già morto. È giusto che un dono così grande sia stato accompagnato da una responsabilità altrettanto enorme.”


“Non ho alcun motivo per rifiutare, né dal punto di vista dell’umanità, né dal mio, né da quello del mio debito.”


Yun Che espirò piano, dopo aver finito di parlare… non riusciva davvero a immaginare come sarebbe stato guardare negli occhi un Imperatore dei Diavoli tornato nel Caos Primordiale e pieno di odio. Era impossibile prevedere cosa sarebbe successo.


Era più che plausibile persino che lui sarebbe stato spazzato via prima ancora di poter aprire bocca.


“Ne sono felice.” Disse la Fenice di Ghiaccio: “Indipendentemente da come andrà a finire, sono incredibilmente grata per il fatto che questo mondo abbia ricevuto una persona come te, una speranza brillante.”


“Anche io spero di non deludere le sue aspettative.” Rispose sinceramente Yun Che.


Il Dio Malvagio aveva lasciato in eredità una goccia di Sangue Indistruttibile per proteggere le generazioni future. Anche la Fenice di Ghiaccio, di fronte a lui… stava facendo del suo meglio per proteggere quell’universo, anche se era ormai giunta alla fine della sua vita e non c’era più posto per lei al mondo.


“Non sentirti troppo sotto pressione, dopotutto lei è l’Imperatrice Diabolica Colpo Celeste Nemesi dei Diavoli. Non c’è assolutamente nessuno che possa darle ordini o decidere come andranno le cose, quindi stai già facendo un enorme favore al mondo osando metterti fra lei ed esso. Non hai alcun controllo su come andranno le cose, e nessuno ha il diritto di farti una richiesta simile.”


Yun Che sospirò debolmente, dopo aver ascoltato la consolazione della Fenice di Ghiaccio.


“Una volta ti dissi che ti avrei donato le ultime vestigia della mia essenza e del mio potere divino, quando saresti diventato abbastanza forte e determinato. Ora sei degno di riceverli, ma non è ancora il momento giusto.”


“La mia più grande preoccupazione, negli ultimi anni, è stata di sapere cosa accadrà dopo il ritorno dell’Imperatrice Diabolica Colpo Celeste Nemesi dei Diavoli, quindi, per favore, vorrei chiederti di lasciarmi esistere fino a quando non sapremo con chiarezza le sue intenzioni. Poi, vada come vada, prometto che ti donerò tutto ciò che mi rimane… ti prego, non rifiutare la mia offerta e non cercare di prolungare oltre la mia vita. Quando avrò avuto la mia risposta, non mi resterà più alcuna ragione per restare al mondo, né avrò più uno scopo.”


“…” Yun Che annuì: “Capisco.”


Non importava davvero che ricevesse oppure no il potere della Fenice di Ghiaccio, dato che si sarebbe ritrovato di fronte a un Imperatore dei Diavoli.


In quel momento, l’unica cosa su cui poteva riflettere era come rivolgersi alla vera Imperatrice Diabolica Colpo Celeste Nemesi dei Diavoli per provare a persuaderla!


“Oh, giusto.” Yun Che si ricordò improvvisamente di una cosa e domandò: “L’ultima volta, disse di volermi rivelare un segreto sulla mia Maestra… di cosa si tratta, esattamente?”
                                


                                



