---
title: Capitolo 1436 – Il Giorno Si Avvicina
pubDate: 2025-03-10T08:57:10.446Z
tags:
    - atg
---


Capitolo sponsorizzato! Grazie mille Totutotu! 16 in coda (1 Totutotu + 15 Federico), 4/10 donazione
-Alstor


La Fenice di Ghiaccio rimase in silenzio per un po’, quando sentì la domanda di Yun Che. Poi, rispose: “Il mondo ormai appartiene ai mortali. Le Leggi e la struttura del Caos Primordiale sono completamente diverse da com’erano in passato… e in un mondo come questo, gli Dei non sono necessari, anzi, non dovrebbero più esistere.”


“Ecco perché decisi molto tempo fa di donare ciò che resta del mio potere a un mortale di questo Reame Stellare… e all’inizio, scelsi la tua Maestra.”


Yun Che: “…”


“Sono la Fenice di Ghiaccio, in antichità ero una delle Tre Bestie Misteriose Supreme dell’Acqua, nonché una Dea di alto rango degna di servire al fianco di una degli Dei della Creazione. Sfortunatamente, sono anche una Demone, quindi il mio potere non è troppo compatibile con gli esseri umani. Ecco perché gli umani che ereditano il mio Sangue e le mie arte misteriosa riescono raramente a raggiungere il loro massimo potenziale… ovvero il Divine Master Realm. La tua Maestra è stata la prima persona nella storia del Regno della Canzone Glaciale a raggiungere il Divine Master Realm. Sai perché?”


Yun Che ci pensò per un po’, per poi rispondere: “Una volta la Maestra di Palazzo Bingyun, che mi ha portato nel Regno degli Dei, mi disse che la Maestra possiede una speciale ‘Anima Divina della Fenice di Ghiaccio’… si tratta di un suo dono?”


“Esatto.” Rispose la Fenice di Ghiaccio: “Scelsi lei, e le regalai in segreto un frammento della mia anima quando era ancora una ragazzina. Man mano che coltivava e cresceva, il potere della mia anima si fuse lentamente a lei, aiutandola a raggiungere il Divine Master Realm. ecco perché è la prima ad averlo raggiunto nella storia del Regno della Canzone Glaciale.”


“… Capisco.” Mormorò Yun Che.


“Il frammento della mia anima non può arrecarle alcun danno, ma è di livello così alto che neppure lei può assorbirla velocemente e facilmente. Dopo diecimila anni da quando aveva iniziato a coltivare la sua forza misteriosa, era comunque riuscita a raffinare solo il venti percento circa del suo potere.”


“All’inizio, le sarebbero serviti almeno altri trentamila anni per assorbirla completamente… ma poi ha incontrato te, che hai accelerato drasticamente il processo.”


“Huh?” Yun Che stava giusto per chiederle cosa avesse fatto, quando si ricordò improvvisamente di un dettaglio. Si strozzò subito con le sue stesse parole, e la sua espressione divenne piuttosto strana: “Ehm... a proposito di questo… a dire il vero, non sapevo che…”


“La tua aura del Dio Malvagio e la tua aura del Dio Drago sono entrambe ad un livello più alto del frammento della mia anima, perciò quando hai copulato con lei, ha ricevuto qualche traccia di esse. Di conseguenza, il processo di raffinamento è diventato molto più semplice e rapido, così la sua forza misteriosa è aumentata enormemente in poco tempo.”


Yun Che voleva chiaramente cambiare argomento, ma la Fenice di Ghiaccio ignorò il suo sguardo imbarazzato e spiegò apertamente cos’era successo. Perlomeno, lo aveva fatto con un tono del tutto indifferente e distaccato, altrimenti i muscoli del volto di Yun Che avrebbero cominciato ad avere degli spasmi.


“Io non… ho avuto scelta, in quella faccenda. Non volevo che succedesse.” Disse Yun Che. Ma più cercava di giustificarsi, più si sentiva in imbarazzo, quindi tagliò corto e chiese frettolosamente: “Quindi, la Maestra sapeva di lei già da molto tempo fa?”


“Esatto, sicuramente sa della mia esistenza. Tuttavia, non ci siamo mai incontrate.” Rispose la Fenice di Ghiaccio: “Tu sei l’unico essere umano che io abbia mai incontrato di persona.”


“All’inizio, intendevo lasciarmi morire dopo aver donato a lei tutti i miei poteri, ma un giorno ebbi dal nulla un’improvvisa premonizione. Quindi, continuai a vivere fino a quando non percepii quell’aura terrificante… e fino al tuo arrivo.”


“La prima volta che ti ho visto, la tua aura del Dio Malvagio mi ha sorpresa enormemente. E dai tuoi ricordi, sono anche riuscita a scoprire molti segreti di cui neppure gli Dei dell’Era Antica erano a conoscenza. Forse, i Cieli mi hanno mantenuta in vita per una buona ragione.”


In effetti, gran parte delle rivelazioni che aveva riferito a Yun Che si basavano su ciò che aveva scoperto dai suoi ricordi.


Combinandoli con tutto ciò che sapeva, era riuscita a svelare molti misteri terrificanti e sorprendenti dell’Era Antica.


“Era questo… il segreto della mia Maestra di cui mi voleva parlare?” domandò Yun Che, sospettoso.


L’ultima volta, quando la Fenice di ghiaccio aveva menzionato l’argomento, aveva esitato a lungo prima di decidere di non dirgli nulla. Ma adesso, gli aveva detto solamente che Mu Xuanyin possedeva un frammento della sua anima, cosa che però gli era stata già detta tranquillamente da Mu Bingyun anni prima.


Tecnicamente, era effettivamente un segreto. Ma solo a malapena.


Inoltre, era troppo poco per giustificare l’esitazione della Fenice di Ghiaccio all’ultimo loro incontro.


“…” La Fenice di Ghiaccio non gli rispose subito. Al contrario, rimase in silenzio per parecchio tempo, e alla fine sussurrò: “Lascia perdere. Ci ho riflettuto ancora e ancora e, in fin dei conti, credo sia meglio che tu non ne sappia nulla. Al momento, il rapporto fra te e la tua Maestra è migliore di quanto non sia mai stato e di quanto potrà mai essere. Non riesco davvero a trovare un solo motivo per cui rivelarti il suo segreto sarebbe un beneficio. Creerebbe solo delle tensioni superflue fra voi due.”


“???” Yun Che corrugò la fronte, cercando di capire cosa intendesse dire la Fenice di Ghiaccio, ma la sua risposta era stata così vaga che non ci riuscì. Avvertiva l’urgente necessità di sapere ogni cosa riguardo a Mu Xuanyin, perciò insistette sulla questione e chiese: “Cosa intende dire? Per caso la Maestra mi sta nascondendo di proposito qualcosa di molto importante?”


“No, neppure lei stessa sa di questo suo segreto. Inoltre, è al di là del suo controllo.” Rispose la Fenice di Ghiaccio. Poteva percepire la preoccupazione stranamente intensa di Yun Che… e pensò di sapere cosa ci fosse realmente dietro di essa.


Il suo respiro gelido cambiò leggermente ritmo, mentre sussurrava: “Questo è un segreto che causerebbe solo danni, se lo rivelassi. È meglio che tu non lo scopra… e non c’è neanche bisogno che tu ne sappia nulla.”


“Mi dispiace,” Yun Che scosse la testa con determinazione: “Ma se riguarda la Maestra, allora devo assolutamente saperlo!”


“…” La Fenice di Ghiaccio rispose a bassa voce: “Se è così che desideri. In ogni caso, ti lascerò ancora un po’ di tempo per riflettere razionalmente sulla tua decisione. Se vorrai ancora conoscere questo segreto dopo aver sventato la minaccia dell’Imperatrice Diabolica Colpo Celeste Nemesi dei Diavoli, allora ti dirò tutto prima di morire.”


“…” Yun Che avrebbe voluto obiettare ancora, ma la Fenice di Ghiaccio continuò a parlare: “Non dovrai attendere a lungo. Dopotutto, quel giorno è già molto, molto vicino.”


“Molto vicino!?” Yun Che smise subito di pensarci: “Quanto, di preciso? Dato che riesce già a percepire chiaramente l’aura della Spina dell’Universo, può dirmi quanto ci vorrà prima che la Parete del Caos Primordiale ceda del tutto?”


Dopo qualche secondo di silenzio, la Fenice di Ghiaccio rispose: “Fra un mese al massimo.”


“…!!” quelle poche parole fecero tremare violentemente Yun Che.


Un… un mese!


Era così poco tempo che non poté non sentirsi il sangue gelare nelle vene.


“Un mese? Come… come può mancare così poco?” Yun Che si rendeva conto di avere un tono spaventato, e continuava ad avere brividi lungo la schiena.


“A meno che il potere della Spina dell’Universo non diminuisca drasticamente e senza preavviso, allora la Parete del Caos Primordiale cederà fra un mese al massimo. Ecco perché ho pensato che fossi tornato qui con un tempismo perfetto.”


Yun Che: “…” (Un mese? Dannazione…)


“Anche il Reame Stellare conosciuto col nome di Regno dell’Eternità farà la sua mossa entro il prossimo mese.”


Quel commento della Fenice di Ghiaccio colse alla sprovvista Yun Che, che però reagì prontamente: “Esatto! Ho appena incontrato l’Imperatore dell’Eternità. Il Regno dell’Eternità ha costruito una gigantesca formazione misteriosa di teletrasporto che porta all’estremo est del Caos Primordiale, e presto ospiteranno l’Assemblea Generale dell’Eternità, dove discuteranno su come affrontare la Calamità Cremisi. Tutti i Divine Master della Regione Orientale vi dovranno partecipare.”


Tutti i Divine Master…


Poche ore prima, era stato scioccato dall’idea che tutti i Divine Master della Regione Orientale si radunassero nello stesso luogo.


Ma dopo aver scoperto che il loro avversario era l’Imperatrice Diabolica Colpo Celeste Nemesi dei Diavoli… figurarsi solo quelli della Regione Orientale, neppure tutti i Divine Master dell’intero Regno degli Dei avrebbero potuto fare qualcosa contro di lei. Non erano altro che un mucchio di formiche, che lei poteva schiacciare quando e come voleva.


Ma cos’altro potevano fare?


Non c’era da stupirsi che l’Imperatore dell’Eternità gli fosse sembrato così addolorato e rassegnato, mentre accennava alla “verità”… rasentava quasi la disperazione.


…


Aspetta un attimo. Come ha fatto l’Imperatore dell’Eternità a scoprire la verità!?


Oh, giusto! Dev’essere stata la Perla dell’Eternità!


La Fenice di Ghiaccio gli aveva spiegato che gli unici a sapere del matrimonio fra il Dio Malvagio e l’Imperatrice Diabolica Colpo Celeste Nemesi dei Diavoli erano loro stessi e gli altri tre Dei della Creazione… naturalmente, fra loro c’era anche il Dio dell’Ordine, Xi Ke.


Dato che l’originale Maestro della Perla dell’Eternità era stato proprio Xi Ke, era naturale che anch’essa conoscesse quel segreto!


E se persino la Fenice di Ghiaccio riusciva a percepire l’aura della Spina dell’Universo, era impossibile che la Perla dell’Eternità non l’avesse notata!


Tenendo conto dell’aura della Spina dell’Universo e del matrimonio segreto fra il Dio Malvagio e l’Imperatrice Diabolica Colpo Celeste Nemesi dei Diavoli, era ovvio che la Perla dell’Eternità fosse giunta alla conclusione che l’Imperatrice Diabolica Colpo Celeste Nemesi dei Diavoli era sopravvissuta nell’universo ostile fuori dal Caos Primordiale proprio grazie al potere di quel tesoro divino, e che ora stava per tornare!


Yun Che inspirò a fondo e ripensò allo sguardo spento dell’Imperatore dell’Eternità, mentre parlava dell’Assemblea… Persino gli individui più forti del mondo sarebbero stati impotenti, di fronte a un Imperatore dei Diavoli.


Quell’Assemblea Generale dell’Eternità ora gli sembrava molto meno un tentativo di resistenza e molto più un ultimo azzardo disperato per dimostrare che i mortali non sarebbero morti senza difendersi… ma sarebbe stata una lotta inutile e a senso unico.


“Per pura coincidenza, ho appena ricevuto il permesso di partecipare all’Assemblea Generale dell’Eternità.” Disse Yun Che, accigliandosi: “Mi recherò nel Regno dell’Eternità il prima possibile, insieme alla mia Maestra, e rimarrò lì fino a quando la Parete del Caos Primordiale non cederà.”


“Ripongo in te tutta la mia fiducia. Spero che potrai diventare l’eroe più straordinario dell’umanità, e che l’ultimo grande desiderio del Dio Malvagio ci conceda la luce della salvezza.”


Con sulle spalle la speranza della Fenice di Ghiaccio, nonché il dovere e fardello di dover diventare il “salvatore del mondo”, Yun Che le porse i suoi saluti e tornò in superficie.


Ma non se ne andò subito dopo essere uscito dall’acqua del Lago. Si limitò a restare a mezz’aria al centro del lago, tenendo gli occhi chiusi, per molto tempo.


Tutto ciò che aveva scoperto dalla Fenice di Ghiaccio era stato un duro, anzi, insopportabile colpo per la sua mente.


“He Ling.” Disse a bassa voce: “Non ho vissuto molto a lungo, ma credo che la mia vita sia davvero un po’ troppo piena di eventi emozionanti.”


“Non serve a nulla preoccuparsi troppo, Maestro.” Lo consolò gentilmente He Ling: “In ogni caso, quello che hai detto prima è vero. Anche se fallissi, riusciresti comunque a proteggere te stesso e le persone a te care.”


“… cosa sta facendo Hong’er?”


“Ha mangiato di nascosto un intero mucchio di Cristalli Viola, poi si è addormentata.” Rispose He Ling, a bassa voce.


““~！@#￥%... Ancora!?” Yun Che fece roteare gli occhi all’indietro, ma quando ripensò al fatto che Hong’er era… la figlia del Dio Malvagio e dell’Imperatrice Diabolica Colpo Celeste Nemesi dei Diavoli, non riuscì a trattenersi dal balbettare: “Non importa, era solo qualche Cristallo Viola. Dille che da adesso in poi può mangiare tutto quello che vuole, comprese le spade. Non mi servirebbe comunque a nulla continuare a nasconderle, quindi lasciagliene mangiare quante vuole.”


“Per i prossimi giorni, cercheremo di renderla il più felice possibile. Whew…”


Yun Che aveva sempre creduto che Hong’er fosse una piccola Dea Antica che voleva sempre farsi viziare come una bambina e che non esitava a fare i capricci se non andava tutto come voleva lei.


Ma ora sapeva che non era solo una piccola Dea Antica… era la figlia di un Dio della Creazione e un Imperatore dei Diavoli! Era una Dea Antica super prestigiosa!


Se l’Imperatrice Diabolica Colpo Celeste Nemesi dei Diavoli avesse scoperto che lui stava usando sua figlia come spada… solo i Cieli sapevano se l’avrebbe subito ridotto in cenere a schiaffi o no.


Beh… probabilmente, non l’avrebbe fatto. Dopotutto, le loro vite erano legate l’una all’altra.


“Hong’er è sempre stata allegra e spensierata. Le basta mangiare e poter dormire quanto vuole per essere felice.” Commentò He Ling: “Invece tu, Maestro… riesco a percepire che sul tuo cuore grava un pesante fardello. Hai paura che… le cose non andranno come speriamo?”


Yun Che cercò di sorridere, ma in quella situazione davvero non ci riuscì. Disse a bassa voce: “Anche se andasse tutto alla perfezione e si realizzasse lo scenario migliore… cosa importerebbe?”


He Ling: “Ah?”


“La Fenice di Ghiaccio ha detto più e più volte che ormai nel Caos Primordiale gli Dei non sono necessari, né dovrebbero esistere.” Yun Che guardò in lontananza, con malinconia: “Considerando lo stato attuale delle Leggi e dell’aura del Caos Primordiale, anche se l’Imperatrice Diabolica Colpo Celeste Nemesi dei Diavoli decidesse di non devastare il mondo, potrebbe comunque esserci pace?”


“Se adesso fossimo ancora nell’Era Antica, allora ovviamente il ritorno di un Imperatore dei Diavoli non altererebbe l’universo. Ma… hai visto cos’è successo sulla Stella Polo Blu e qui nel Regno della Canzone Glaciale. L’aura dell’Imperatrice Diabolica che filtra dalla Parete del Caos Primordiale è quasi impercettibile, eppure a già effetti così terribili sul nostro mondo.”


“Quindi, non è difficile capire che ormai il Caos Primordiale non resisterebbe affatto al ritorno di un Imperatore dei Diavoli. La sua sola presenza nel Caos Primordiale sarà un disastro. Se resterà qui troppo a lungo, le Leggi e lo spazio stesso potrebbero addirittura collassare su sé stessi… per farla breve, anche il migliore degli scenari comporta una catastrofe di proporzioni imprevedibile.”


“Maestro…” sussurrò He Ling: “Almeno, riuscirai a ridurre al minimo i danni, giusto? Se avrai successo, diventerai comunque il salvatore dell’universo.”


Yun Che scosse la testa: “Non ha senso pensare troppo a cosa accadrà in futuro, fin quando non avrò incontrato l’Imperatrice Diabolica Colpo Celeste Nemesi dei Diavoli. Per adesso, possiamo solo sperare che la donna amata così tanto dal Dio Malvagio fosse un Diavolo… buono.”


Yun Che volò oltre la superficie del Lago del Ghiaccio Infernale, pronto ad andarsene. Ma improvvisamente, vide uno strano bagliore mentre si voltava.


Yun Che si fermò a mezz’aria e controllò senza pensarci quale fosse a emanare quella luce. Osservando la riva del Lago del Ghiaccio Infernale, disse: “E quello cos’è?”
                                


                                



