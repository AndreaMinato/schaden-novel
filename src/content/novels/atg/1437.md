---
title: Capitolo 1437 – Ruota degli Dei Stellari
pubDate: 2025-03-10T08:57:10.446Z
tags:
    - atg
---


Capitolo sponsorizzato! Grazie mille Totutotu! 15 in coda (15 Federico), 4/10 donazione
-Alstor








Ogni singola goccia d’acqua del Lago del Ghiaccio Infernale era gelida e pregna di Energia Yin. Non si congelava mai e, al tempo stesso, era incredibilmente pura e trasparente.


Innumerevoli Spiriti del Ghiaccio danzavano sulla superficie del Lago, ma Yun Che aveva notato per caso un bagliore estraneo in mezzo ad essi.


Sembrava un riflesso generato da una superficie ghiacciata?


Per quanto il Lago del Ghiaccio Infernale si raffreddasse, non si congelava mai, quindi come poteva esserci del ghiaccio che riflettesse la luce?


Yun Che si voltò immediatamente. In un lampo, era già arrivato vicino al punto in cui aveva visto quel freddo bagliore. Con una sola occhiata, notò che, incredibilmente, in effetti c’era un grosso blocco di ghiaccio che galleggiava poco al di sotto della superficie del Lago.


I riflessi generati dall’acqua e dal blocco di ghiaccio erano molto simili. Senza prestare attenzione, sarebbe stato difficile per chiunque notarlo.


Chiaramente, quel blocco di ghiaccio era stato creato da una Energia Misteriosa gelida di livello molto alto, dato che riusciva a resistere nel Lago del Ghiaccio Infernale senza sciogliersi e diventare parte di esso.


Oltre a questo, era opaco e sembrava contenere una sorta di strana nebbia. Eppure, Yun Che riuscì a intravedere al suo interno una sfocata…


Sagoma umana!?


Cosa diavolo è…


Quel blocco di ghiaccio non avrebbe dovuto assolutamente trovarsi in quel luogo. Il Lago del Ghiaccio Infernale era il santuario più sacro di tutto il Regno della Canzone Glaciale, quindi Mu Xuanyin non avrebbe sicuramente mai permesso a nessun oggetto proveniente dall’esterno di contaminarne anche solo un granello di polvere, figurarsi l’acqua del Lago stesso.


Eppure, quel bizzarro blocco di ghiaccio poteva essere stato portato lì solo da lei.


Alla fine, prevalse il lato razionale di Yun Che, che dopo aver esitato a lungo non osò agire impulsivamente. Tuttavia, proprio quando stava per andarsene, corrugò le sopracciglia con rabbia.


Questa è…


Un’aura vitale!?


Spalancò di colpo gli occhi, voltandosi di nuovo verso il blocco di ghiaccio e cercando di vedere meglio la sagoma sfocato al suo interno… non solo c’era un’aura vitale, ma era chiaramente quella di un essere umano!


C’era davvero una persona intrappolata lì dentro!


E per di più, era ancora viva e vegeta!


In pochi secondi, l’espressione sul volto di Yun Che cambiò molte volte. Cedendo alla sua gigantesca curiosità, alla fine fece un cenno con una mano, scaraventando il blocco di ghiaccio lontano dalle acque del Lago e facendolo atterrare sulla riva.


In un istante, Yun Che ricomparve davanti al blocco di ghiaccio. La sua mano scese dall’alto e, dopo un bagliore azzurro, il ghiaccio cominciò subito a sciogliersi strato dopo strato… gradualmente, quella sagoma incredibilmente sfocata cominciò a diventare più definita e facilmente distinguibile.


Era davvero una persona.


Come se non bastasse, quando l’ultimo strato di ghiaccio e Yun Che vide completamente quell’uomo, le sue pupille si dilatarono terribilmente e indietreggiò velocemente di qualche passo… per alcuni secondi, non riuscì a credere ai suoi occhi.


L’uomo cadde a terra. Era ancora vivo e a dire il vero gli restava ancora un minimo di lucidità, ma rimase raggomitolato sul terreno, tremando e ansimando dolorosamente con la gola secca… Yun Che riconobbe quell’uomo con una sola occhiata.


Xing… Jue… Kong!!


Uno dei quattro Imperatori Divini della Regione Orientale, l’Imperatore degli Dei Stellari, nonché padre di Jasmine e Caizhi!


Yun Che rimase paralizzato dallo stupore e si riprese dallo shock solo dopo qualche secondo.


La barba e i capelli dell’uomo di fronte a lui non erano più neri come l’inchiostro. Al contrario, erano diventati completamente bianchi, e anche il suo volto era così mortalmente pallido da avere sfumature verdastre.


Persino la sua aura era del tutto irriconoscibile. Non aveva più neppure un briciolo della maestosità e della nobiltà di un Imperatore Divino. In effetti, non aveva nemmeno più un’aura di Energia Misteriosa.


Eppure, anche se una persona senza Energia Misteriosa sarebbe stata uccisa all’istante dal freddo del Lago del Ghiaccio Infernale, il suo corpo era pieno di energia spirituale eccezionalmente intensa, che si riversava testardamente nelle sue vene vitali. Per di più, era chiaro che quell’energia spirituale proveniva da una fonte esterna, e che era stata usata per mantenerlo forzatamente in vita molto a lungo, lasciandolo a soffrire in quel gelo crudele… questo, sommato al suo corpo, rafforzato dal fatto che un tempo possedeva il potere di un Imperatore Divino, significava che non sarebbe davvero riuscito a suicidarsi o lasciarsi morire neppure se l’avesse desiderato.


Se qualcuno l’avesse visto adesso, non avrebbe mai creduto che fosse davvero stato uno dei quattro Imperatori Divini della Regione Orientale. Tuttavia, Yun Che lo guardò con ferocia e digrignò i denti… non importava quanto fosse cambiato, anche se fosse stato ridotto in polvere, Yun Che non l’avrebbe mai scambiato per qualcun altro!


“Xing… Jue… Kong!” Yun Che era incredibilmente scioccato, ma pronunciò ogni singola sillaba a denti stretti.


Xing Juekong si voltò verso di lui, tremando. Quando lo vide, all’improvviso tutti i suoi muscoli si irrigidirono. Le sue pupille si contrassero e disse, con una voce debole e terrorizzata: “Yun… Yun Che!?”


Ma subito dopo, la sua paura si trasformò in entusiasmo… un entusiasmo incredibilmente doloroso e distorto, a dirla tutta. Cercò disperatamente di strisciare verso Yun Che, nonostante il suo corpo fosse ancora in preda agli spasmi dovuti alla tortura inflittagli dal freddo, e balbettò: “Un fantasma… sei un fantasma… sei venuto per uccidere questo sovrano… sei venuto per portarmi nell’aldilà…”


Yun Che: “…”


“Svelto… svelto, portami via con te… svelto, uccidimi… uccidimi… sbrigati a uccidermi!”


Quella voce tremante, alla fine, divenne un grido impaziente. Nei suoi occhi risplendeva un bagliore quasi estatico, come se la morte in quel momento fosse ciò che desiderava di più al mondo.


“…” lo sguardo stupito di Yun Che divenne cupo e minaccioso, poi tornò a essere ancora più incredulo di prima.


Se qualcuno non l’avesse di persona… anzi, anche vedendolo di persona, forse nessuno avrebbe mai osato credere che quell’uomo, un Imperatore Divino a capo di un intero Reame Sovrano, un uomo che un tempo svettava sull’universo intero, fosse davvero stato ridotto in quello stato.


Le sue Vene Misterioses erano state distrutte, sembrava sull’orlo della follia, e non poteva morire sebbene lo desiderasse con tutto il suo cuore…


Chi avrebbe mai avuto la possibilità e il coraggio di distruggere le Vene Misterioses di un Imperatore Divino? Anche se Yun Che non conosceva bene la storia di tutti i grandi Reami Sovrani, era comunque sicuro che Xing Juekong fosse il primo Imperatore Divino a essere mai stato menomato in quel modo.


Da un altro punto di vista, chi aveva distrutto le sue Vene Misterioses era senza dubbio la prima persona in assoluto ad aver reso perennemente invalido un Imperatore Divino…


Tuttavia, pur vedendo le miserabili condizioni dell’Imperatore degli Dei Stellari, Yun Che anche dopo essersi ripreso dallo stupore non provò per lui un solo briciolo di pietà. Al contrario, nel suo cuore non avvertì altro che una gioia sconfinata.


Dopo aver fatto un profondo respiro, Yun Che abbassò lo sguardo e gli disse con freddezza: “Vecchio bastardo Xing, chi avrebbe mai immaginato che un giorno ti saresti ridotto così. A quanto pare, di tanto in tanto anche i Cieli decidono di guardare il nostro mondo.”


“Esatto, sono Yun Che. Però è un vero peccato… che io non sia un fantasma.”


“Uhh…” Xing Juekong era abbastanza chiaramente già sul punto di impazzire, quindi gli servì qualche secondo per rispondere all’affermazione di Yun Che. Sollevò di scatto lo sguardo e le sue pupille si dilatarono, mentre lo fissava con gli occhi che tremavano: “Non sei… un fantasma? No… no… sei decisamente morto… il tuo cadavere era stato distrutto completamente… non ne era rimasto intatto neppure un brandello…”


“Ha!” il commento scioccato di Xing Juekong fece diventare terribilmente minaccioso e crudele lo sguardo di Yun Che, che fece subito un passo in avanti e calpestò con violenza la sua mano destra.


Crack!


Con un rumore secco, l’intera mano di Xing Juekong andò in frantumi, dalla punta delle dita fino al polso, facendolo ululare dal dolore.


Yun Che non ridusse la forza con cui lo stava calpestando, e fissò con freddezza il suo viso contorto dal dolore: “Adesso riesci a capire se sono un fantasma oppure no?”


“Tu…Argh…” Xing Juekong tremò dalla testa ai piedi, ma non riuscì comunque a credere che quello di fronte a lui fosse davvero Yun Che.


Chiunque altro, se l’avesse visto in perfetta salute, avrebbe al massimo pensato che le voci sulla sua morte si erano sbagliate. Dopotutto, nessuno lo aveva visto morire di persona. Ma Xing Juekong l’aveva visto coi suoi stessi occhi mentre veniva ridotto in cenere, e si era accertato che non restasse intatto neppure un piccolo pezzo del suo cadavere.


“Heh, non dovresti essere così sorpreso.” Disse Yun Che, con una gelida risata: “Se una bestia come te, un animale inferiore persino ai cani e ai maiali, è riuscita a sopravvivere così a lungo, allora perché io non avrei dovuto? Comunque, detto questo, sono felice di vederti ridotto in queste condizioni.”


“Tu… tu…” Xing Juekong continuò a spalancare più e più volte gli occhi. Era come se non riuscisse semplicemente a credere che l’uomo ridotto in cenere di fronte ai suoi occhi anni prima fosse ancora vivo. All’improvviso, nel suo sguardo comparve di nuovo un bagliore. Distese la mano sinistra con enorme fatica e afferrò Yun Che per una gamba: “Uccidimi… uccidimi… ti ho fatto uccidere… quindi vorrai di sicuro uccidermi… uccidimi… svelto, uccidimi… sbrigati, uccidimi e avrai la tua vendetta!”


Bang!


La gamba di Yun Che scattò in avanti, colpendo con un calcio e scaraventandolo molto lontano. Gli disse in tono cupo: “No, sono estremamente felice che tu sia ancora vivo, ma in queste condizioni. È semplicemente perfetto per punirti. Dopo tutto quello che hai fatto, se morissi così facilmente sarebbe un affronto da parte dei Cieli!”


“Qui non hai alcun potere, non puoi desiderare nulla. Ma avrai abbastanza tempo per pentirti, implorare perdono ed espiare i tuoi peccati, perché sopravvivrai… pur… desiderando… di… morire!!”


Anche se Xing Juekong era già stato ridotto in una condizione miserabile, Yun Che non riusciva a trattenere l’odio e il rancore che provava per lui, che trasparì dalla sua voce. Lo odiava così tanto da continuare a digrignare i denti dalla rabbia.


“Non preoccuparti, non ti ucciderò. Sono proprio come la mia Maestra. Mi assicurerò che tu rimanga vivo e vegeto, anzi, più a lungo sopravvivrai e meglio sarà! Questa è la fine che ti meriti!!”


Con un ringhio, Yun Che strinse le dita della mano destra. Vi comparve intorno una luce blu, mentre si preparava a intrappolare di nuovo Xing Juekong in un blocco di ghiaccio.


“Aspetta… aspetta un momento!!”


Xing Juekong cominciò improvvisamente a divincolarsi e opporre resistenza, gridando con una voce ancora più roca di prima: “La Ruota degli Dei Stellari… ti prego, prendi la Ruota degli Dei Stellari… ti prego… ti imploro!”


“Mn?” la mano di Yun Che si fermò, ma subito dopo il suo sguardo divenne ancora più minaccioso: “La Ruota degli Dei Stellari? Cosa sarebbe? E perché credi che… soddisferò questo tuo desiderio? Fai il bravo e lasciati congelare!”


“Caizhi… è per Caizhi!”


Xing Juekong gridò quelle parole in preda al panico, facendo fermare di nuovo la mano di Yun Che, proprio all’ultimo momento.


Quando vide la sua esitazione, Xing Juekong si lasciò trasportare ancora di più dall’entusiasmo. Distese una mano e puntò un dito contro il proprio petto: “La Ruota degli Dei Stellari… è proprio qui… prendila… e portala a Caizhi… svelto… svelto…”


Yun Che corrugò a fondo la fronte… non sapeva cosa fosse la Ruota degli Dei Stellari, e sinceramente non gli importava affatto. Soprattutto, non voleva soddisfare alcuna richiesta dell’Imperatore degli Dei Stellari.


Ma si sentiva comunque profondamente in colpa per Caizhi. Non solo perché era la sorella minore di Jasmine, ma anche perché… anni prima, nel Regno degli Dei Stellari l’aveva sposata con una cerimonia ufficiale. Si era tenuta di fronte alla targa funebre di sua madre, con Jasmine come testimone.


Anche se gli era sembrato un matrimonio davvero vuoto e artificiale, già solo in base ad esso Caizhi in effetti era da considerare una delle sue mogli.


Aveva anche giurato a Jasmine che in futuro l’avrebbe sempre accompagnata e protetta, eppure…


Se quell’oggetto era davvero stato molto importante per Caizhi…


Yun Che abbassò lo sguardo e fece un passo in avanti, puntando un dito verso il petto di Xing Juekong. Come si aspettava, trovò al suo interno un minuscolo spazio indipendente.


Un tempo era un Imperatore Divino, eppure aveva davvero nascosto quel tesoro in una dimensione indipendente all’interno del suo stesso corpo. Quindi, si poteva immaginare senza difficoltà quanto fosse importante per lui.


Quel piccolo spazio era stato creato da Xing Juekong quando possedeva ancora la sua forza misteriosa da Imperatore Divino, quindi per Yun Che sarebbe stato assolutamente impossibile penetrarvi, al suo attuale livello. Tuttavia, Xing Juekong aveva perso ormai da tempo la sua forza misteriosa. Questo, sommato all’effetto degradante dell’energia gelida del Lago, aveva privato già da tempo lo spazio indipendente di tutta l’energia che gli restava. In effetti, era già sul punto di collassare. Yun Che afferrò l’aria con la mano e gli bastò utilizzare ben poca Energia Misteriosa per penetrarvi.


All’interno dello spazio indipendente, c’era un solo oggetto.


Yun Che lo estrasse e vide che si trattava di una ruota, avvolta dalla luce stellare.


Aveva un diametro di neppure trenta centimetri ed era così leggera da sembrare quasi priva di peso. La sua superficie era avvolta da dodici bagliori brillanti, ognuno di un colore diverso. Quattro di questi erano incredibilmente intensi, come candele accese.


Yun Che fissò la ruota fra le sue dita, concentrandovisi senza rendersene conto… anche se quei quattro bagliori eccezionalmente luminosi erano molto piccoli, non riusciva a vedere oltre di essi né con gli occhi né con la sua percezione spirituale.


Era come se quelle piccole sfere di luce stellare nascondessero dei mondi rigogliosi e sconfinati.


“Cos’è questa? E cos’ha a che fare con Caizhi?” domandò Yun Che, in tono solenne.


Mentre osservava la ruota fra le mani di Yun Che, gli occhi dell’Imperatore degli Dei Stellari si alternarono fra sguardi agitati e commossi, e anche la sua espressione oscillava fra il tranquillo e l’addolorato. Rispose: “La Ruota degli Dei Stellari… è l’artefatto più antico e prezioso del nostro Regno, che appartiene solo all’Imperatore degli Dei Stellari… finché esisterà… i Poteri degli Dei Stellari non scompariranno mai per davvero… e anche il Regno degli Dei Stellari… non verrà mai distrutto…”


Xing Juekong pronunciò ogni singola parola con la voce tremante e, aun certo punto, Yun Che cominciò a stringere con forza la presa sulla Ruota.


All’improvviso capì cos’era…


Era davvero… il ricettacolo che conteneva la fonte dei poteri dei Dodici Dei Stellari!


I dodici bagliori che brillavano sulla sua superficie rappresentavano le Eredità Divine degli Dei Stellari.


Inoltre, i quattro che brillavano con eccezionale intensità, dovevano essere tornati al loro posto in seguito alla morte di quattro Dei Stellari!


Quei quattro bagliori rappresentavano il Dio Stellare dell’Origine, il Dio Stellare della Forza, la Dea Stellare del Veleno e il Dio Stellare Capo, ormai menomato!


Ciò su cui si basava la forza dell’intero Regno degli Dei Stellari erano proprio i dodici Dei Stellari! Inoltre, dopo la morte di uno di essi, in battaglia o per vecchiaia, il loro Potere Divino non svaniva nel nulla, ma la sua fonte tornava nella Ruota, fino a quando non fosse comparso un altro candidato compatibile. A quel punto, l’Eredità Divina sarebbe stata trasferita a lui, facendo nascere in breve tempo un nuovo e potente Dio Stellare.


Nei Reami Stellari Superiori, crescere un Divine Master richiedeva il più totale impegno e spesso era una questione di fortuna avere successo oppure no. Tuttavia, nel Regno degli Dei Stellari ci sarebbero sempre stati i dodici Dei Stellari… e lo stesso valeva per gli altri Reami Sovrani.


Questo era l’esatto motivo per cui erano i Reami Sovrani da sempre in vetta all’intero Caos Primordiale!


Quando Yun Che era giunto la prima volta nel Regno degli Dei, sentendo Mu Xuanyin e Mu Bingyun parlare dei Reami Sovrani aveva scoperto dell’esistenza delle Eredità e dei Ricettacoli. Ma non si sarebbe mai aspettato che un Ricettacolo potesse essere così piccolo.


Anzi, a scioccarlo ancora più di questo fu la realizzazione che la fonte delle Eredità degli Dei Stellari, l’artefatto più prezioso e il vero e proprio cuore del loro Regno, in quel momento era davvero fra le sue mani!


Quindi, Yun Che stava stringendo fra le dita il cuore stesso del Regno degli Dei Stellari, il loro futuro… il loro destino, la loro vita!


La Ruota degli Dei Stellari… era il tesoro più prezioso del Regno degli Dei Stellari, una reliquia che non avrebbero lasciato toccare a un estraneo neppure a costo di sacrificare la loro vita. Eppure, Xing Juekong lo aveva consegnato spontaneamente a Yun Che.


Perché ormai non aveva davvero più altra scelta.
                                


                                



