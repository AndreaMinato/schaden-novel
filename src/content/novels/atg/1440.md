---
title: Capitolo 1440 – Sorella Maggiore, Sei Cresciuta
pubDate: 2025-03-10T08:57:10.447Z
tags:
    - atg
---


Capitolo sponsorizzato, ringraziamo Federico!
14 in coda (Federico), 4/10 donazione
-Schadenfreude


I due maestri di palazzo non ebbero più tempo di riflettere, usarono subito la loro energia per proteggerli.


Con un'eco sorda, il cielo si incupì all'improvviso e il potere della Scimmia Divina delle Nevi fu soppresso con forza dai due maestri.


Ma un istante dopo, gemettero mentre venivano respinti con forza e furono scaraventati a terra.


Allo stesso tempo, una seconda Scimmia Divina delle Nevi attaccò.


"Oh no!" Esclamarono i due maestri del Palazzo delle Fenice di Ghiaccio mentre impallidivano per lo shock.


"Presto, andate via!" Ruggì il terzo maestro di palazzo precipitandosi verso la seconda Scimmia Divina delle Nevi. La sua spada brillò come un arcobaleno, ma non riuscì a reprimere la forza terrificante del nemico... Una volta che avesse colpito, sarebbero morti più di mille discepoli.


Il cielo si inscurì e la maggior parte dei giovani membri della Fenice di Ghiaccio pensò di essere spacciata.


Risuonarono innumerevoli grida terrorizzate... Sotto, Mu Xiaolan, che aveva combattuto con valore, ora era in ginocchio, il suo splendido viso era sfigurato dalla paura. Voleva scappare, ma sotto la potenza di un Divine King, anche fare un piccolo passo sarebbe stata solo una pia illusione.


Gli altri discepoli attorno erano nelle sue stesse condizioni, molti avevano chiuso gli occhi e si erano rassegnati al loro fato.


I tre maestri di palazzo strinsero i denti così tanto da romperli, ma erano impotenti. Erano pieni di rimpianto per aver sottovalutato l'orda di Bestie Misteriose e di non avere chiesto rinforzi dalla Sala Sacra.


Si sarebbero dovuti rendere conto da molto tempo che la barriera non poteva essere stata distrutta solo da queste Bestie Misteriose agitate.


Ma fu in questo momento che il cielo fu acceso da una luce brillante... accompagnata dal grido di una fenice.


L'immagine fiammeggiante di una fenice calò dall'alto e si precipitò verso la Scimmia Divina delle Nevi. In un batter d'occhio, il potere e l'aura opprimente della creatura fu estinta completamente. Il suo intero corpo fu ricoperto dalle fiamme e rilasciò un ruggito miserabile mentre veniva scaraventata via.


Allo stesso tempo, un raggio di ghiaccio creò un'enorme barriera Frozen End in un istante. La protezione bloccò le onde d'urto rimaste, assicurando che nessun discepolo della Fenice di Ghiaccio rimanesse ferito.


Il pericolo che li aveva fatti disperare erano scomparso così, lasciandoli tutti esterrefatti. Mu Xiaolan, che non poteva ancora credere ai suoi occhi, alzò la testa e vide Yun Che...


"Fratello... fratello maggiore Yun!" Gridò con sorpresa e gioia, le lacrime iniziarono a rigare le sue guance.


Yun Che fece il gesto di afferrare qualcosa, fissando la barriera a mezz'aria. Sembrava ben salda. Nel frattempo volò in avanti: "Maestri di palazzo, per favore proteggete tutti e lasciate le due Scimmie Divine delle Nevi a me!"


Bang!


Era accaduto tutto in un istante e fu solo in quel momento che i due maestri di palazzo scaraventati via atterrarono. Si rialzarono di scatto con stupore... Ma prima che potessero rispondere, un raggio di luce infuocato stava già piombando su una delle Scimmie Divine delle Nevi.


Il fuoco era la nemesi naturale di queste creature, figuriamoci le fiamme della fenice. I due mostri furono costretti a ritirarsi di diversi chilometri. Il gelo che irradiavano dai loro corpi sembrava essere stato incenerito.


Avevano già perso ogni razionalità e ora stavano impazzendo dal dolore. Due aure da Divine King si fissarono fermamente su Yun Che. Con un potente slancio, sollevarono un ghiacciaio di tremila metri e lo scaraventarono verso Yun Che.


L'uomo valutò subito la distanza tra di lui e i confini della Valle Nebbiosa della Morte, e tirò un sospiro di sollievo. Stese le braccia, evocando le fiamme del Corvo Dorato e menò un fendente orizzontale.


Un pallido arco di luce incise la Valle Nebbiosa della Morte che era sempre stata tinta di bianco.


La spada fiammeggiante fendette il ghiacciaio e trapassò perfino una delle due Scimmie Divine delle Nevi, una linea dorata apparì sui loro corpi.


In un istante, il ghiacciaio si frantumò, ma proprio mentre stava per collassare, diventò un banco di nebbia... Per poi scomparire senza lasciare traccia.


La metà superiore dell'enorme Scimmia Divina delle Nevi scivolò lungo la linea dorata che aveva inciso il suo corpo e cadde a terra... Rilasciò un ululato disperato e poi fu investito da delle fiamme dorate, riducendosi in cenere.


La Scimmia Divina delle Nevi era comunque una bestia al Divine King realm dopotutto. Anche se era diventata violenta a causa della calamità cremisi, non sarebbe impazzita completamente come quelle Bestie Misteriose di basso livello.


Le due scimmie in origine erano una coppia che aveva sorvegliato la Valle Nebbiosa della Morte per molti anni. La sopravvissuta ululò con tristezza e dolore vedendo la compagna caduta. Impazzì completamente, lanciandosi verso Yun Che...


Yun Che aggrottò lievemente le sopracciglia... Quei discepoli della Fenice di Ghiaccio erano ancora troppo vicini. Non poteva ritirarsi, né temporeggiare. Fece una decisione tempestiva. Con un cenno del braccio, fece apparire la Spada Colpo Celeste Nemesi dei Diavoli e usò la tecnica Wild Fang.


La Spada Colpo Celeste Nemesi dei Diavoli dissipò la tempesta di energia della Scimmia Divina delle nevi e impattò sul suo petto. L'immagine di un enorme lupo azzurro attraversò la creatura e rilasciò un ululato terrificante.


Bang!!


Yun Che lasciò una lunga scia luminosa dopo aver squarciato il corpo della scimmia.


Il bagliore blu si estese per diversi chilometri dietro la creatura.


La Scimmia Divina delle Nevi aveva un enorme buco al petto. Tutto il mondo si congelò e la luce frenetica nello sguardo della creatura si dissipò lentamente, mostrando invece sollievo e tristezza.


Dal buco si estesero innumerevoli fessure che ricoprirono tutto il suo corpo. Poi si ruppe come una scultura di ghiaccio ridotta in pezzi, i frammenti bianchi come la neve caddero dal cielo.


La Spada Colpo Celeste Nemesi dei Diavoli scomparì e Yun Che tirò un lungo sospiro di sollievo. Per tenere al sicuro i discepoli della Fenice di Ghiaccio, aveva potuto solo finire in fretta questa battaglia.


Ma aveva sentito la tristezza, il dolore e... il sollievo della Scimmia Divina delle Nevi mentre la uccideva.


Questo tumulto non era nato da un loro desiderio. Era successo interamente a causa dell'influenza dell'aura terrificante che non sarebbe dovuta esistere in questo mondo... Erano solo delle vittime.


Dopo la morte delle due Scimmie Divine delle nevi, il tumulto fu sedato, ma Yun Che era ancora più preoccupato.


Il ritorno dell'Imperatrice Diabolica... cosa ne sarebbe stato di questo mondo?


I tre maestri di palazzo della Fenice di Ghiaccio avevano appena spiccato il volo. Prima di poter creare una barriera, le due terrificanti Scimmie Divine delle nevi erano state già annientate.


Fermarono le mani a mezz'aria mentre rimanevano a bocca spalancata, incapaci di reagire per molto tempo.


Anche i discepoli sotto erano fiacchi e storditi.


L'ultima volta che avevano assistito alla forza di Yun Che era stato nell'Assemblea Profound God di quattro anni fa, dove aveva sconfitto Luo Changsheng, che era appena diventato un Divine King.


E ora le aveva... annientate così facilmente?


Dopo un po' di scatti, Yun Che arrivò di fronte ai tre maestri di palazzo. Poi disse: "Anche se è un peccato, la situazione era così critica che non ho avuto altra scelta se non ucciderle. Dovrò farvi prendere il disturbo di occuparvi delle riparazioni."


"Emh..." Fissarono Yun Che per molto tempo prima di riprendersi: "Yun Che, tu... sei già diventato un Divine King?!"


"Mn." Yun Che annuì. "Ho un affare urgente di cui occuparmi, quindi non posso rimanere ulteriormente, mi congederò."


Si girò immediatamente e volò via, i tre maestri di palazzo della Fenice di Ghiaccio mostravano ancora delle espressioni sbalordite.


Quattro anni fa, durante lo scontro finale dell'Assemblea Profound God, Yun Che era arrivato al Divine Spirit Realm dopo aver superato una tribolazione di nove stadi. Inoltre tutti sapevano che non era entrato nel Regno Divino dell'Eternità.


Tuttavia erano passati solo quattro anni... Non potevano immaginarsi come Yun Che fosse diventato un Divine King in soli quattro anni!


Se avessero saputo che Yun Che era già diventato un Divine King tre anni fa, sarebbero rimasti di stucco.


"Fratello maggiore Yun, fratello maggiore Yun! Ehi! Aspettami!"


Yun Che non era andato molto lontano che sentì le grida frenetiche di una ragazza.


Yun Che si fermò e vide che Mu Xiaolan lo stava inseguendo, la giovane ansimava e chiese con voce irritata: "Tu... perché stai scappando via così velocemente."


"Mn?" Yun Che si toccò il mento e la osservò attentamente: "Non è la sorella maggiore Xiaolan? Sono passati pochi anni dall'ultima volta che ci siamo incontrati, ma sei cresciuta così velocemente."


Nonostante avesse già sentito che Yun Che era tornato vivo, vedendolo Mu Xiaolan si emozionò: "Umpf, assurdità! Non sono cambiata, va bene? Sei tu..."


Mentre parlava, scoprì che Yun Che stava puntando lo sguardo verso... il suo seno, il suo sorriso era incredibilmente lascivo. Fece un gridolino e si portò le braccia al petto arrossendo e balbettando: "T... t-t-tu... sei una persona così importante, ma sei ancora... ancora... non sei cambiato affatto!"


"Ma naturalmente." Rispose allegramente Yun Che. "Hai detto che sono la persona più spregevole, spudorata e volgare che tu abbia mai incontrato. Qualcosa che non cambierebbe nemmeno dopo ottanta o cento anni, figuriamoci in quattro o cinque anni, no?"


Anche se il suo nome era diventato famoso in tutto il Regno degli Dei, il suo comportamento era ancora peggiore rispetto a prima. Tuttavia, ciò che lo sorprese fu che Mu Xiaolan non scappò via sbuffando con rabbia e imbarazzo come faceva un tempo. Invece abbassò all'improvviso le braccia e rise: "Fratello maggiore Yun Che, ti piacerebbe vedere da te se sono cresciuta o no?"


"..." Yun Che ne fu scioccato... Che ca**o? Cosa le stava succedendo? Erano passati pochi anni dall'ultima volta che si erano visti, ma ora sa come provocare una persona?!


Ma era molto esperto. Dopo essere rimasto sorpreso, il suo sguardo si concentrò e non mostrò più un'espressione scioccata: "Bene, bene. Sono un esperto nel valutare cose del genere. Se dicessi di essere il numero due in tutto il Regno della Canzone Glaciale, nessuno oserebbe definirsi il migliore."


Mu Xiaolan: "..."


"Mn... La sorella maggiore Xiaolan è davvero cresciuta velocemente e hai davvero molto potenziale. In futuro potresti raggiungere... metà del potenziale della tua maestra, eheheh."


Mu Xiaolan: "..."


Yun Che parlava allegramente stendendo le braccia, le sue dita si inarcuarono, come se fosse sul punto di saltarle addosso... Tuttavia ciò che lo sorprese ancora di più fu che Mu Xiaolan stava ancora sorridendo, sembrava che non avesse intenzione di schivarlo.


Mn?


Qualcosa che non tornava!


Si inquietò e si girò di scatto...


Una splendida bellezza era proprio dietro di lui, a non più di trenta metri di distanza circa. Il suo portamento era gelido come la neve, il suo sguardo era profondo ed era silenziosa.


Mu Bingyun.


"~！@#￥%..." Yun Che ritrasse le mani con una velocità fulminea e si inchinò velocemente. La sua espressione era serena e rispettosa, ma la sua voce tremolava: "Il discepolo Yun Che, porge i suoi saluti alla maestra... del palazzo Bingyun."


"Maestra." Mu Xiaolan si avvicinò a Mu Bingyun. Chinò lievemente la testa con un'espressione ubbidiente e timida... Ma un momento dopo sollevò la mano per coprirsi la bocca. Tremolò e si trattenne più che poteva per non scoppiare a ridere.


Mu Bingyun lo guardò e disse: "La tua maestra ti sta aspettando nella Sala Sacra, vai da lei."


Le sue parole erano sempre fredde, ma gentili, come i fiocchi di neve che volavano in questa regione.


"Sì." Rispose Yun Che: "Vado subito."


Dopodiché alzò la testa e disse con ansia: "Maestra del palazzo Bingyun, prima... Uh... La sorella maggiore Xiaolan e io... emh, la sorella minore Xiaolan e..."


Sembrava che volesse spiegarsi, ma scoprì che così avrebbe solo peggiorato la situazione.


Lanciò un'occhiataccia verso Mu Xiaolan, strinse i denti e pensò: 'Aspetta e vedrai ragazzina. Ti strapperò i vestiti e non ti getterò nel Lago del Ghiaccio Infernale!'


Un tempo era una ragazza così innocente e carina... Le ragazze diventavano così terrificanti una volta cresciute?!


"..." Mu Bingyun non disse una parola, si limitò a scoccare un'occhiata a Yun Che per poi andarsene con Mu Xiaolan.


Quella particolare occhiata ammutolì Yun Che per molto tempo.
                                

