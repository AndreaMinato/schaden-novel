---
title: Capitolo 1443 – Terribile Presentimento
pubDate: 2025-03-10T08:57:10.447Z
tags:
    - atg
---


Capitolo sponsorizzato, ringraziamo Federico!
11 in coda (Federico), 4/10 donazione
-Schadenfreude


Anche Yun Che si fermò e si inchinò verso il vecchio immortale: "Il discepolo della Fenice di Ghiaccio Yun Che porge i suoi saluti al Re della Spada. Congratulazioni per aver raggiunto un così grande livello Fata Xilei."


"Umpf!" L'espressione di Jun Xilei era gelida e la luce nel suo sguardo era tagliente come una spada: "La tua falsa cortesia non è necessaria Yun Che! Non mi sono dimenticata affatto del debito di tre millenni fa!"


"Debito di tre millenni fa? Quale debito?" Chiese perplesso Yun Che. "Da quando ci siamo incontrati nel Regno della Canzone Glaciale a quando abbiamo combattuto al torneo, ci siamo visti solo tre volte in totale, no? Di che debito stai parlando?"


All'improvviso il suo sguardo si accese e sembrò aver capito: "Che ti stia riferendo all'abito che ti ho donato allora?"


Durante il loro duello, Jun Xilei aveva deciso di rischiare la vita e usare la Spada Senza Nome. Quando il suo terzo colpo era stato distrutto dal potere spirituale di Yun Che, la sua convinzione era crollata ed era rimasta completamente priva di energie... Di conseguenza, l'Energia Misteriosa che aveva tenuto insieme i suoi abiti intatti era stata sul punto di dissiparsi.


Fortunatamente per lei, Yun Che l'aveva notato prima e aveva provveduto prima che si polverizzassero. L'aveva coperta con il suo abito della Fenice di Ghiaccio e le aveva anche dato un colpetto sul capo, facendola addormentare (svenire per la furia) sul posto.


Tecnicamente parlando aveva ragione. Questo era il suo unico debito.


L'energia di spada di Jun Xilei si agitò. Il suo viso si incupì e lanciò un'occhiataccia tale da poter infilzarlo mille volte con il solo sguardo... eppure non riuscì a dire una parola.


"Oh..." Disse Yun Che "con fare comprensivo". "Fata Xilei è proprio degna di essere il successore del Re della Spada, non solo tiene bene conto dei favori e dei conti in sospeso, non vuole sentirsi in debito con nessuno. Se odi davvero essere in debito, allora immagino che tu possa restituirmi il mio abito."


Yun Che stese una mano.


Per lui quella battaglia era accaduta quattro anni fa, ma per Jun Xilei risaliva a tre millenni fa!


Sarebbe stato un miracolo che avesse ancora l'uniforme della Fenice di Ghiaccio!


Inoltre, considerando quanto Jun Xilei lo odiava, Yun Che immaginava che avesse polverizzato l'abito il giorno dopo la battaglia.


Detto questo, Yun Che le aveva fatto comunque un favore. Se non l'avesse coperta con il suo abito, sarebbe rimasta nuda di fronte a tutta l'intera Divina Regione Orientale. Considerando quanto era orgogliosa, ci sarebbe stato davvero il rischio che si suicidasse sul posto per la vergogna.


Quando Jun Xilei aveva visto che Yun Che era vivo e vegeto, le era salito subito il sangue alla testa. Tuttavia Yun Che le aveva subito ricordato che era in debito con lui.


"Tu!" L'espressione della donna cambiò di nuovo... Naturalmente, Jun Xilei era una dei diciannove prescelti che era diventato Divine Master. Ora era negli stadi intermedi ed era molto più forte del suo maestro quando era alla sua età.


Nonostante la via della spada e la sua mentalità fossero di gran lunga superiori rispetto a prima... Yun Che l'aveva fatta infuriare facilmente.


Jun Xilei si rese subito conto che non si sarebbe dovuta arrabbiare così, ma non poteva liberarsi del peso che aveva nel cuore, non importava quanto ci provasse. Stringendo i denti, disse: "Bene! Sono solo dei vecchi vestiti... Puoi riaverli!"


Mosse il braccio e lanciò un oggetto bianco verso Yun Che.


Yun Che istintivamente lo prese al volo e rimase sorpreso nel vedere cosa stava tenendo.


Era un'uniforme dall'aura gelida... Naturalmente era proprio l'abito della Fenice di Ghiaccio con cui aveva coperto Jun Xilei quattro anni fa.


Dato che era il discepolo diretto di Mu Xuanyin, la sua uniforme era diversa da quella di tutti gli altri. Era anche impossibile da copiare.


Yun Che fissò Jun Xilei, che sembrava così furiosa da volerlo distruggere con lo sguardo e chiese: "Wow, wow... sono passati tre millenni ragazza mia. Come mai ce l'hai ancora? Non ti sarai innamorata di me, vero?"


"Vuoi morire!!" Infuriata, Jun Xilei strinse la presa sulla Spada Senza Nome.


Clang!


La Spada Senza Nome era lunga solo un sesto di un metro, ma una volta che uscì dal fodero era così potente da poter congelare lo spazio stesso, facendolo tremare.


Nel frattempo invece Jun Wuming e Mu Xuanyin stavano conversando pacificamente senza prestare attenzione al conflitto tra i loro discepoli.


"Da quanto tempo Re della Spada." Mu Xuanyin salutò con cortesia Jun Wuming.


"Eheh." Jun Wuming sorrise verso di lei con sorpresa e ammirazione: "Sono passati solo pochi anni dal nostro ultimo incontro, eppure la sua aura sembra essere aumentata di nuovo di livello, Realm King Xuanyin. I giovani sono davvero formidabili."


"Mi loda troppo Re della Spada. Inoltre vorrei anche scusarmi per le mie azioni impulsive di allora." Disse Mu Xuanyin.


Jun Wuming scosse la testa e rispose: "Ad essere sinceri, siamo stati noi ad offendervi per primi."


Poi si girò e scoccò un'occhiata verso Yun Che. "Ho vissuto per cinquanta millenni e pensavo di essere impareggiabile in quanto ad esperienza e a capacità di valutazione. Ma allora mi sono sbagliato completamente. Ad essere sinceri, mi aspettavo che Yun Che avrebbe fatto molti più progressi della mia discepola alla fine della Battaglia degli Dei, ma... è un peccato che non sia riuscito ad entrare nel Regno Divino dell'Eternità."


Sospirò.


Mu Xuanyin rispose: "È stato il suo destino e forse è stato positivo per lui."


"Mn." Jun Wuming annuì per poi rammaricarsi: "L'incidente nel Regno della Canzone Glaciale è stato umiliante, ma devo ammettere che è stato positivo per la mia discepola, specialmente considerando che è stato il giorno in cui due giovani dal futuro incredibile si sono incontrati. Chissà, forse in futuro potrebbero innamorarsi, ohoh."


Mu Xuanyin: "..."


I due si girarono solo quando Jun Xilei si era arrabbiata così tanto da aver estratto la Spada Senza Nome. Jun Wuming puntò il dito sull'elsa dell'arma e la fece tornare nel suo fodero. Poi scoccò un'occhiata verso Yun Che e mostrò un mezzo sorriso alla sua discepola dicendo: "Lei'er, non essere scortese. Come puoi perdere il controllo in questo modo dopo aver completato il tuo regno della spada?"


Jun xilei abbassò la testa, fece due passi indietro e si scusò con rimpianto: "Sì, ho fatto un errore."


Jun Xilei era già diventata una Divine Master dopo aver trascorso sei secoli nel Regno Divino dell'Eternità. Dopo che aveva affinato la sua via della spada, il suo dominio era arrivato ad un livello completamente nuovo. Ma per qualche motivo non riusciva a mantenere la calma di fronte a Yun Che... Scioccata dalla sua stessa reazione, Jun Xilei si calmò velocemente.


Ma poi Yun Che disse: "Ha proprio ragione Re della Spada. Quattro anni fa era solo una ragazzina, quindi era comprensibile che fosse arrogante, presuntuosa e irritabile, ma ora ha tremila anni e cerca ancora di assassinarmi di fronte alla minima provocazione..."


"~！@#￥%… YUN CHE SEI MORTO!!!”


Sembrava che qualcuno avesse infilato un vulcano attivo nel suo cuore della spada. La sua arma uscì dal fodero e avrebbe ridotto a pezzi Yun Che un attimo dopo se Jun Wuming non l'avesse fermata in tempo.


"Sigh." Jun Wuming trattenne completamente l'Energia Misteriosa di Jun Xilei per poi usare un tono più severo: "Lei'er!"


Jun Xilei strinse i denti e lanciò un'occhiataccia verso la sua nemesi, che si era nascosta dietro Mu Xuanyin con una velocità fulminea. Dopo aver represso la rabbia usando la sua forza di volontà come non aveva mai fatto prima, sbuffò e si voltò.


Jun Wuming scosse la testa con esasperazione per poi annuire verso Mu Xaunyin. Poi anche lui si girò e li salutò: "Va bene, ora dobbiamo andare."


"Ehi, aspetta un secondo!" Disse all'improvviso Yun Che tenendo verso l'alto l'abito che Jun Xilei gli aveva lanciato. "Sono diventato un po' più grande ultimamente, quindi questo vestito non mi va più. Inoltre non mi riprendo mai un dono, quindi fai meglio a tenerlo con te."


Dopo aver detto questo, rilanciò l'uniforme.


Jun Xilei rispose freddamente senza nemmeno girarsi: "Chi vuole i tuoi vecchi vestiti!"


Ma Jun Wuming prese al volo l'abito usando una sfera di Energia Misteriosa gentile per poi ridacchiare: "Grazie per il dono giovane amico. Lo riceverò per conto della mia discepola."


Yun Che: "Uh..."


"Ci rivedremo nell'Assemblea Generale tra tre giorni." Il vecchio sorrise e se ne andò con Jun Xilei.


Lo sguardo di Yun Che divenne vacuo per un secondo mentre lo fissava.


Poteva sentire che Jun Wuming... stava raggiungendo il termine della sua vita.


"Fiu..." Yun Che sospirò lievemente per poi mormorare tra sé e sé: "Non posso credere che non sia cambiata minimamente anche se sono passati tre millenni per lei. Dovrei rimanere lontano da lei in futuro."


Mu Xuanyin gli diede un'occhiata per commentare con indifferenza: "Vedo che non ti piacciono proprio le donne più grandi."


Stordito, Yun Che scosse la testa rapidamente: "Nononononono! Assolutamente no! Solo... che non mi piace il temperamento terribile di quella piccola regina della spada! Non intendo nient'altro e s-s-sicuramente non odio..."


"Ah! Maestra, mi aspetti!"


Prima che potesse finire di spiegarsi, Mu Xuanyin si era allontanata. La inseguì frettolosamente.


In un altro luogo nel Regno dell'Eternità.


Xia Qingyue era seduta ad un tavolo, stava leggendo una scrittura del Regno dell'Eternità. Il suo sguardo era concentrato e il suo viso era privo di trucco, ma sembrava bella come la neve delle nuvole del mattino. La stanza era incredibilmente silenziosa, forse era isolata da una barriera, e lei sembrava così immobile da sembrare il soggetto di un dipinto.


Cambiò lievemente posizione mentre sfogliava le pagine del tomo. I suoi abiti viola si piegarono sulle sue curve sinuose... accadde solo per un breve istante, ma erano più perfette di una luna piena.


Fu in quel momento che una ragazza dall'aspetto delicato e la pelle nivea entrò silenziosamente nella stanza per poi inchinarsi di fronte a lei. "Il Realm King Xuanyin e Yun Che sono arrivati nel Regno dell'Eternità, signora."


"Mn." Xia Qingyue posò le scritture e alzò lo sguardo. Un bagliore viola quasi indiscernibile brillò nel suo sguardo mentre diceva: "Sono arrivati più o meno nel momento che avevo previsto. Lianyue, li sorveglierai personalmente per i prossimi giorni. Se succede qualcosa, mandami immediatamente una trasmissione del suono."


"Sì." La ragazza accettò l'ordine e fece un piccolo passo in avanti. Poi le porse un delicato cristallo viola con entrambe le mani: "Qui ci sono le ultime informazioni raccolte signora."  


Xia Qingyue prese gentilmente il cristallo e lo tenne in mano. Un bagliore viola dopo, e tutte le informazioni al suo interno entrarono nella sua mente: "Puoi andare."


"Ora Lianyue si congederà."


La ragazza fece due passi indietro per poi girarsi, ma all'improvviso Xia Qingyue la chiamò: "Aspetta!"


La ragazza si fermò immediatamente e si voltò: "Quali sono i suoi ordini signora?"


"..." Xia Qingyue si alzò lievemente accigliata e si avvicinò a Lianye. Era più alta di una testa rispetto alla sua serva. "Ordina di indagare sui massacri accaduti di recente nel Regno del Dio Drago, specialmente sul luogo e sulla posizione del primo incidente... se possibile, dì loro di fare il possibile per cercare le tracce di energia ad ogni scena del crimine. Più dettagliato sarà il rapporto, meglio sarà!"


"Uh?" Ci volle un po' di tempo prima che la ragazza capisse di che massacro stesse parlando la sua sovrana. Chiese perplessa: "Ma signora, abbiamo pochissime spie nel Regno del Dio Drago perché è molto difficile farle infiltrare. Il livello di queste indagini influenzerà di molto la raccolta di informazioni e... secondo me queste tragedie sono trascurabili."


Erano le informazioni più insignificanti tra tutti i rapporti fatti riguardo al Regno del Dio Drago. Erano stati annotati solo perché erano successi mentre stavano raccogliendo informazioni.


"Va bene. Manda solo l'ordine di indagare usando ogni risorsa possibile. Tutto il resto può aspettare!"


Lianyue raramente vedeva Xia Qingyue mostrare un'espressione e un tono così cupo. La fece tremare con un po' di apprensione. Anche se era ancora confusa, non osò fare altre domande: "Sì."


Quando fu sul punto di uscire dalla porta, Xia Qingyue la fermò di nuovo.


"Lianyue." Chiese: "Un anno fa, l'Imperatore del Monarca del Brahma e dell'Eternità si sono recati nel Regno del Dio Drago per chiedere l'aiuto della Regina Drago per curarsi dall'energia diabolica. Tuttavia sono stati respinti dall'Imperatore del Drago... Siamo sicuri che sia stato lui a rifiutarli e non la Regina Drago in persona?"


"Sì." Pensò per un momento Lianyue per poi rispondere: "Si dice che la Regina Drago sia andata in isolamento e che nessuno abbia il permesso di incontrarla. Questo è il motivo per cui è stato l'Imperatore del Drago a rifiutare ogni ospite per suo conto."


"Siamo anche sicuri che la nuova barriera attorno alla Terra Proibita del Samsara è stata creata dall'Imperatore del Drago in persona?" Chiese di nuovo Xia Qingyue.


"Sì." Stavolta Lianyue annuì senza alcuna esitazione. "Visto che la Regina Drago è andata in isolamento all'improvviso, l'Imperatore del Drago ha annunciato pubblicamente che nessuno può avvicinarsi entro un raggio di mille cinquecento chilometri dalla Terra Proibita del Samsara. Per mostrare la sua serietà, ha anche costruito un'enorme barriera. Non è un segreto nel Regno del Dio Drago."


"...Puoi andare."


Dopo che Lianyue se ne andò, Xia Qingyue rimase nello stesso posto, accigliata...


Nell'ultimo anno, erano accaduti decine di massacri per il Regno del Dio Drago. Interi clan erano stati annientati in una sola notte senza lasciare tracce... incluse molte famiglie nobili.


La più grande famiglia tra i morti arrivava a trecentomila persona. Erano comunque tutti periti in una sola notte.


Tuttavia nessuno sapeva chi fosse l'assassino perché non era stato lasciato un solo indizio nelle scene dei crimini.


Sia piccole famiglie che grandi setta erano stati coinvolti in queste tragedie. Il momento e il luogo degli omicidi erano completamente casuali e non avevano nemmeno un nemico in comune.


Tuttavia c'era un punto in comune tra tutte le vittime...


Condividevano tutti lo stesso cognome: "Yun"!


Dopo un lungo silenzio, Xia Qingyue alla fine tornò a sedersi al tavolo. Tuttavia non era più dell'umore adatto per leggere. Si premette una mano sulla fronte e sospirò piano: "Spero solo che sia la mia immaginazione."
                                


                                



