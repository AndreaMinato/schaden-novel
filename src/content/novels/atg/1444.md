---
title: Capitolo 1444 – L’Invito di Qianye
pubDate: 2025-03-10T08:57:10.447Z
tags:
    - atg
---


Capitolo regolare, 11 in coda, 4/10 donazione
-Alstor


Scusate ragazzi, mi sono accorto oggi che per qualche motivo non si è pubblicato il messaggio in cui dicevo che avrei pubblicato oggi i quattro capitoli del weekend. In ogni caso, entro sera recupero tutto e poi vi lascio a Schaden


Forse era per l’aura di quel luogo, ma Yun Che si sentiva incredibilmente tranquillo fin da quando aveva messo piede nel Regno dell’Eternità.


Non poteva andare da nessuna parte, con Mu Xuanyin a sorvegliarlo, quindi si limitò a rimanere sulla sedia di pietra nel cortile, con le mani incrociate dietro la nuca, rilassandosi e godendosi quel momento di calma. Di tanto in tanto, lanciava un’occhiata verso la stanza di Mu Xuanyin o verso la stella rossa sempre più brillante nel cielo a est.


Ormai mancavano al massimo una decina di giorni al limite di cui gli aveva parlato la Fenice di Ghiaccio.


Si chiese cosa sarebbe successo, quando alla fine sarebbe giunto il momento.


Sono più di due settimane che ho lasciato la Stella Polo Blu. Spero che l'Energia Misteriosa della Luce che ho usato per purificarla subito prima di partire riesca a resistere fino a quando potrò tornare a casa…


A proposito di Energia Misteriosa della Luce… mi chiedo come stia Shen Xi, e soprattutto, perché ha iniziato così improvvisamente a coltivare in isolamento? Sembrava piuttosto delusa quando ho lasciato la Terra Proibita del Samsara, chissà se è ancora arrabbiata…


Yun Che era perso nei suoi pensieri, quando all’improvviso la porta del cortile si aprì bruscamente con un forte rumore.


Yun Che inarcò le sopracciglia e si voltò verso l’ingresso, proprio mentre due uomini con indosso dei leggeri abiti dorati lo oltrepassavano, dirigendosi verso di lui. Quello sulla sinistra era un uomo di mezza età, con un’espressione severa. Quello sulla destra sembrava molto più giovane e dava l’impressione di avere solo una ventina d’anni. Il suo sguardo era gentile e riservato.


Nessuno dei due stava rilasciando alcuna Energia Misteriosa, ma l’atmosfera cambiò subito drasticamente.


Entrambi camminavano a testa alta, con sguardi orgogliosi e indifferenti. Non era un atteggiamento riservato per Yun Che, semplicemente erano abituati a guardare dall’alto in basso tutti i mortali da sopra le nuvole.


Yun Che si accigliò leggermente… il fatto che non stessero affatto tentando di nascondere la loro arroganza sebbene fossero nel Regno dell’Eternità indicava che non erano persone qualsiasi.


I due videro subito Yun Che, seduto sulla sedia, e l’uomo di mezza età esordì con freddezza: “Sei tu Yun Che?”


“Sì, sono io. Voi chi siete?” domandò Yun Che, criticando mentalmente l’uomo di mezza età: Che domanda inutile, c’è davvero qualcuno che non mi conosce nell’intero Regno degli Dei?


Tuttavia, i due non risposero alla domanda di Yun Che. L’uomo di mezza età sbuffò piano, poi spiegò perché erano lì: “Siamo due Inviati Divini del Regno del Monarca Brahma, agli ordini diretti dell’Imperatore del Brahma. Ci è stato comandato di portarti subito da lui per purificare l’energia diabolica nel suo corpo!”


Il titolo di “Inviato Divino del regno del Brahma” avrebbe terrorizzato chiunque non fosse un Divine Master.


Nella gerarchia del Regno del Monarca Brahma c’erano, dall’alto verso il basso, prima l’Imperatore del Brahma, poi i tre Dei del Brahma, i Sovrani del Brahma, gli Anziani e infine gli Inviati Divini.


Facendo un paragone con altri Reami Sovrani, come il Regno degli Dei Stellari o quello degli Dei Lunari, un Inviato Divino equivaleva a una Guardia Stellare o Lunare.


Sia gli Inviati Divini, sia le Guardie Stellari e Lunari, erano alla pari del Realm King di un Reame Intermedio per forza e prestigio. In particolare, gli Inviati Divini provenivano dal Regno del Brahma, quindi potevano senza dubbio permettersi di essere arroganti in tutta la Regione Orientale. Neppure un Reame Superiori avrebbe osato offenderli, normalmente.


“Oh.” Yun Che si alzò in piedi senza sembrare minimamente sorpreso. Immaginava che sarebbe successo, anche se erano arrivati molto prima di quanto si aspettasse, dato che erano passate poco più di quattro ore da quando era arrivato nel Regno dell’Eternità. Quindi, l’Imperatore del Brahma doveva essere tormentato così ferocemente dall’energia diabolica da non preoccuparsi più nemmeno di salvare le apparenze.


“Per favore, permettetemi di informare la mia Maestra della mia partenza. Subito dopo, verrò con voi.” Disse Yun Che, in tono distaccato.


“Non è necessario!” tuttavia, l’uomo più giovane bloccò il passaggio a Yun Che e sollevò una mano, dicendo in tono cupo: “Ci seguirai immediatamente!”


“Heh, la tua Maestra? E chi diavolo sarebbe?” l’Inviato Divino di mezza età lo guardò con sdegno: “Gli ordini dell’Imperatore Divino non verranno eseguiti con alcun ritardo! Andiamo.”


Yun Che socchiuse gli occhi, poi si lasciò cadere lentamente di nuovo sulla sua sedia. Subito dopo, si sgranchì, si portò di nuovo le mani dietro la nuca, e chiuse gli occhi con calma, proprio come prima.


Le sue azioni fecero spalancare gli occhi agli Inviati Divini, che lo fissarono: “Cosa stai facendo, Yun Che?”


“Cosa sto facendo? Siete così stupidi da non vedere cosa sto facendo?” rispose Yun Che, senza fretta: “Beh, mi sembra chiaro che non vi sto seguendo!”


“Tu!” i due Inviati Divini si infuriarono all’istante, ma dopo qualche secondo ridacchiarono piano, fissandolo con profonda compassione, deridendolo: “Ci avevano detto già molto tempo fa che sei un tipo coraggioso. Meriti davvero la tua reputazione.”


“No, no.” L’Inviato Divino più giovane lo corresse, ridacchiando: “Questo non è coraggio, è solo stupidità. Una stupidità così grande da essere quasi comica.”


“Umpf!” l’Inviato Divino di mezza età riprese con freddezza: “Credi davvero di essere qualcuno solo perché hai vinto la Battaglia degli Dei e hai ricevuto i complimenti di un paio di Imperatori Divini? Heh, chi diavolo credi di essere? Dai quali sono le conseguenze, se si disobbedisce agli ordini del nostro Divino Imperatore?”


“Oh, non ne ho davvero idea.” Yun Continuò a rispondere senza rabbia né paura, sebbene i due Inviati Divini lo stessero trattando con disprezzo e stessero cercando di metterlo sotto pressione: “Tuttavia, in effetti ho una vaga idea di cosa accadrebbe a voi. L’unica domanda è, l’Imperatore del Brahma sarà così generoso da limitarsi a spezzarvi le braccia, o le gambe, oppure deciderà direttamente di uccidervi?”


I due Inviati Divini si irrigidirono per un istante, poi scoppiarono a ridere all’unisono. Il più giovane rispose: “Devo ammettere che questa battuta non era male, Yun Che. Sei riuscito a far ridere due Inviati Divini, dovresti esserne orgoglioso. Quindi, è così che si comporta il nuovo campione della Battaglia degli Dei, eh. Tsk tsk tsk, a quanto pare i Reami Stellari al di sotto di noi Reami Sovrani peggiorano giorno dopo giorno.”


L’uomo di mezza età sbuffò e gli chiese: “Sciocco ragazzo, ti rendi conto di chi siamo?”


“Certo, siete due nobili Inviati Divini del Regno del Brahma, giusto?” Yun Che fece un sorriso a trentadue denti: “A proposito, lasciate che vi rinfreschi un po’ la memoria. Il vostro Imperatore, probabilmente, vi ha ordinato di invitarmi da lui, vero? Sapete cosa significa la parola ‘invitare’? Sapete almeno come si scrive?”


I due Inviati Divini divennero subito scuri in volto.


“Dat che siete due prestigiosi Inviati Divini agli ordini diretti dell’Imperatore del Brahma, sono sicuro che sappiate quanto lui soffra ogni volta che l’energia diabolica lo travolge. Non sarebbe esagerato neppure dire che sia peggio della morte stessa, no? Altrimenti, il vostro Imperatore Divino non mi avrebbe invitato da lui subito dopo il mio arrivo nel Regno dell’Eternità… e state attenti, ho usato ancora il termine ‘invitato’!”


“Ora, le uniche due persone in tutto l’universo a poter purificare l’energia diabolica che lo tormenta siamo io e la Signora Shen Xi della Regione Occidentale. Dato che la Signora Shen Xi attualmente sta coltivando in isolamento, io sono l’unico che può aiutare il vostro Imperatore a non soffrire atrocemente.”


I due Inviati Divini divennero ancora più scuri in volto.


“Fino a poco fa, non avevo assolutamente nessun motivo per rifiutare l’invito dell’Imperatore del Brahma. Ma adesso? Oh nobili Inviati Divini, vi concedo l’onore di avermi fatto cambiare idea. Non aiuterò l’Imperatore del Brahma neppure se venisse personalmente qui a chiedermelo!”


Subito dopo, Yun Che sogghignò e si voltò senza più degnarli di uno sguardo.


A quel punto, l’arroganza e la derisione erano completamente scomparsi dai volti dei due Inviati Divini. Le loro espressioni stavano lentamente ma inesorabilmente acquisendo sfumature di stupore e terrore.


In quanto Inviati Divini agli ordini diretti di Qianye Fantian, naturalmente sapevano quanto soffrisse ogni volta che l’energia diabolica si riaccendeva dentro di lui. Inoltre, Yun Che aveva perfettamente ragione, Qianye Fantian aveva ordinato loro specificatamente di ‘invitarlo’.


Tuttavia, erano orgogliosi Inviati Divini del Regno del Brahma, che ritenevano persino i Realm King indegni della loro cortesia. Dato che erano convinti di star concedendo a Yun Che, un semplice giovane proveniente dai piani d’esistenza inferiori, il più grande onore della sua vita, neppure nei loro sogni avrebbero mai immaginato di doverlo ‘invitare’ dal loro Imperatore con gentilezza e rispetto.


Per di più, non si sarebbero mai aspettati che Yun Che avesse il fegato di declinare l’invito dell’Imperatore Divino più potente della Regione Orientale!


I due alla fine realizzarono quali conseguenze avrebbero dovuto affrontare per il loro fallimento, e in che orribile condizione si trovassero. Si scambiarono di nuovo un’occhiata, ma i loro sguardi erano completamente diversi da prima.


“Non… non c’è bisogno di sprecare fiato con lui!” l’Inviato Divino più giovane era chiaramente in preda al panico: “Basterà metterlo fuori combattimento e poi portarlo dall’Imperatore!”


“Che idea fantastica!” commentò Yun Che, con un applauso sarcastico: “Dopo che mi avrete fatto svenire e mi avrete trascinato dall’Imperatore del Brahma, mi assicurerò di spiegargli con precisione come mi avete ‘invitato’. A quel punto, deciderò se purificare l’energia diabolica che lo tormenta oppure no soltanto in base a come vi tratterà.”


“Hmm… di sicuro le vite di due Inviati Divini così idioti non valgono nulla, in confronto alla sua salute e al suo sollievo, vero?”


Il commento distratto di Yun Che fu più che sufficiente a far correre dei brividi lungo le schiene dei due Inviati Divini, che iniziarono a sudare freddo.


“Settimo Fratello, cosa…” l’Inviato Divino più giovane fissò quello di mezza età, in preda al panico.


L’uomo di mezza età fece un altro passo in avanti, ma stavolta la sua espressione non conteneva la minima traccia di arroganza. Con le mani giunte e un sorriso dispiaciuto sulle labbra, disse: “Ci scusiamo sinceramente per la nostra terribile mancanza di rispetto, Giovane Maestro Yun. La prego, ci perdoni.”


“Oh?” Yun Che si voltò verso di loro, con un mezzo sorriso dipinto sul volto: “Finalmente avete capito cosa significa la parola ‘invitare’?”


“Sì, sì, esatto.” L’uomo di mezza età digrignò i denti, ma non smise neppure per un istante di sorridere ossequiosamente a Yun Che: “Le saremmo infinitamente grati se accettasse di seguirci e incontrare il nostro Imperatore.”


“Umpf, per fortuna avete imparato la lezione. Però… ormai è troppo tardi. Se aveste mancato di rispetto solo a me, non mi sarebbe importato, ma avete osato trascinare in questa faccenda anche la mia Maestra!” Yun Che divenne improvvisamente scuro in volto e indicò l’uscita con un dito: “Fuori da qui!”


Il suo rifiuto fece impallidire di colpo i due Inviati Divini. Erano individui incredibilmente prestigiosi persino prendendo in considerazione l’intera Regione Orientale, perciò non riuscivano neppure a ricordare l’ultima volta che qualcuno fosse stato così scortese con loro. In preda alla rabbia, il più giovane dei due ringhiò a Yun Che: “Yun Che! Non cercare di prenderti tutto il braccio dopo che ti abbiamo…”


“Chiudi la bocca!” l’Inviato Divino di mezza età lo interruppe frettolosamente, poi si inchinò verso Yun Che: “Il mio giovane compagno è cieco e ha poca dimestichezza con le buone maniere. La prego, una persona magnanima come lei non ha alcun motivo di abbassarsi al suo livello, Giovane Maestro Yun.”


Dopodiché, si voltò verso il suo compagno e gli disse con ferocia: “Che aspetti? Chiedi immediatamente scusa al Giovane Maestro Yun, o ti spezzerò le gambe prima ancora del nostro Imperatore!”


L’Inviato Divino più giovane tremò dalla rabbia e il suo volto divenne cinereo non appena vide lo sguardo minaccioso del suo compagno più anziano, ma poi ripensò all’Imperatore del Brahma e gli si gelò il sangue nelle vene. Chinò frettolosamente il capo e disse, con la voce tremante: “Sono stato… sciocco e… maleducato. Le porgo le mie scuse, Giovane Maestro Yun.”


“Prima mi hai detto che sono un idiota.” Rispose lentamente e con indifferenza Yun Che: “Dimmi, adesso chi è il vero idiota?”


L’Inviato Divino più giovane si costrinse a dire, con le labbra che tremavano: “Sono… sono io l’idiota…”


“Ottimo, finalmente sei diventato un po’ più sveglio.” Yun Che annuì come per lodarlo, poi si voltò verso l’uomo di mezza età: “E tu? Come intendi scusarti per aver mancato di rispetto alla mia Maestra?”


L’Inviato Divino di mezza età abbassò immediatamente lo sguardo: “Sono stato cieco a insultare la sua Maestra. Mi scuso sinceramente con lei e la sua Maestra… se pensa che non sia sufficiente, può infliggermi qualsiasi punizione corporale ritenga opportuna.”


Dopodiché, l’uomo di mezza età si diede da solo un forte schiaffo… così forte e rumoroso che la sua guancia arrossì e si gonfiò all’istante.


“…” Yun Che si accigliò leggermente quando vide quel gesto. Sapeva che i due Inviati Divini si sarebbero lasciati prendere dal panico, ma non immaginava che sarebbero arrivati a tanto.


A giudicare dal loro comportamento, l’Imperatore del Brahma che sembrava così gentile e indifferente a ogni cosa, in realtà era molto più spaventoso di quanto qualsiasi estraneo potesse immaginare.


Alla fine, Yun Che si alzò in piedi e commentò distrattamente: “Ora sì che ragioniamo. Umpf, in fondo è un invito dell’Imperatore del Brahma. Non mi costerà nulla visitarlo. Tuttavia, devo comunque informare la mia Maestra prima di andarmene. Stavolta non vi opporrete, vero?”


Come se fosse stato perdonato per un crimine terribile, l’uomo di mezza età rispose affrettatamente: “Certo che no, certo che no. Aspetteremo proprio qui il suo ritorno. Le basterà dirci quando sarà ora di partire.”


Yun Che distolse lo sguardo da loro e si diresse verso la stanza di Mu Xuanyin. Proprio quando stava per dire qualcosa, la porta si aprì e lei comparve di fronte a lui: “Andiamo.”


“Huh? Viene anche lei, Maestra?” domandò Yun Che, anche se a dire il vero non era poi così sorpreso dalla sua decisione.


“Non si preoccupi, Signora Mu.” In quell’istante, la voce gentile di una donna li raggiunse dall’alto, e Xia Qingyue discese dal cielo come una fata viola: “Lo accompagnerò io. Sono proprio dell’umore giusto per una visita a Qianye Fantian.”


“Qing…” Yun Che stava per chiamarla per nome, ma quando vide il suo sguardo tranquillo e privo di emozioni, passò senza rendersene conto a un titolo più formale: “Imperatrice degli Dei Lunari.”


Mu Xuanyin corrugò leggermente la fronte, pensandoci. Poco dopo, annuì: “D’accordo.”
                                



