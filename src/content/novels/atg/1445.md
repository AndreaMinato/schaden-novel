---
title: Capitolo 1445 – Qianye Fantian
pubDate: 2025-03-10T08:57:10.448Z
tags:
    - atg
---


Capitolo regolare, 11 in coda, 4/10 donazione
-Alstor


Yun Che e Xia Qingyue aprivano il gruppo, non stavano procedendo né lentamente né velocemente.


I due Inviati Divini del Regno del Brahma li seguivano a una certa distanza, senza osar fare il minimo rumore. Perché una delle due persone davanti a loro era l’Imperatrice degli Dei Lunari. anche se erano così prestigiosi da poter guardare dall’alto in basso chiunque non appartenesse a un Reame Sovrano, come potevano avere il coraggio di mancare di rispetto all’Imperatrice degli Dei Lunari?


L’Imperatrice degli Dei Lunari era incredibilmente meravigliosa anche vista dalle spalle, ma loro due tenettero lo sguardo abbassato, senza osare rivolgerle neppure un’occhiata.


In quanto a Yun Che, non avevano più il coraggio di mancare di rispetto neanche a lui, sebbene lo odiassero ardentemente.


Anche se Xia Qingyue era comparsa dal nulla e aveva proposto personalmente di lasciare che fosse lei ad accompagnare Yun Che, non aveva ancora detto una sola parola da quando si erano incamminati. I suoi occhi erano come specchi d’acqua in autunno, calmi e brillanti.


Yun Che si assicurò che i due Inviati Divini dietro di loro fossero abbastanza lontani, prima di cedere finalmente alla curiosità e chiedere a bassa voce: “Qingyue, quando sei arrivata?”


“Tre giorni fa.” Rispose Xia Qingyue, con un tono gentile che però conteneva una punta di freddezza.


“Ho sentito dire che tutti i Divine Master della Regione Orientale dovranno partecipare all’Assemblea Generale dell’Eternità. Quindi, anche tutti gli altri Divine Master del Regno degli Dei Lunari sono qui?” domandò Yun Che. Non perché fosse particolarmente interessato in quanti Divine Master ci fossero nel Regno degli Dei Lunari, ma piuttosto perché voleva mantenere viva la conversazione.


“Un Reame Sovrano non rivelerebbe mai così facilmente la propria reale forza, né tantomeno mobiliterebbe mai tutti i propri uomini.” Rispose con calma Xia Qingyue: “Nella Regione Orientale, nessuno può disobbedire al Regno dell’Eternità… ma questo non vale, ovviamente, per gli altri Reami Sovrani.”


“… capisco.” Yun Che annuì. In effetti, un Reame Sovrano come avrebbe potuto mobilitare tutte le proprie forze prima ancora di sapere la verità riguardo alla Crepa Cremisi?


Non indagò ulteriormente sulla questione. Al contrario, osservò il volto di profilo di Xia Qingyue per parecchio tempo… ma lei rimase in silenzio come prima, e neppure la sua espressione cambiò minimamente sebbene lui la stesse fissando.


“Qingyue, anche se non so come o perché sei diventata l’Imperatrice degli Dei Lunari, questo è davvero ciò che desideri?”


Quando le fece quella domanda, stava ancora tenendo lo sguardo fisso su di lei, eppure provava emozioni incredibilmente contrastanti.


Xia Qingyue rispose: “Cosa importa se è ciò che desidero, e cosa importa se non è ciò che desidero?”


“Sei l’Imperatrice Divina di un Reame Sovrano; è la carica più prestigiosa e straordinaria dell’universo. È qualcosa che chiunque altro non potrebbe sperare di raggiungere neppure con a disposizione mille o diecimila vite. Ma conoscendoti, non posso che avere la sensazione… che questo non sia ciò che avresti sinceramente voluto.”


Finalmente, Xia Qingyue si voltò verso di lui. Gli diede una rapida occhiata, e gli chiese tranquillamente: “Mi conosci davvero tanto bene quanto credi?”


“…” Yun Che rimase senza parole per qualche secondo.


I due non parlarono più per parecchio tempo. Adesso l’atmosfera fra loro era completamente diversa da quella di quando si erano ritrovati nel Regno degli Dei Lunari, quattro anni prima.


“Qingyue.” Dalla voce di Yun Che trasparivano le sue emozioni combattute: “Anni fa, quando ci siamo sposati, tutti credevano che fossi incredibilmente lontana da me, e io ero l’unico a non avere quella sensazione. L’ultima volta che abbiamo trascorso del tempo insieme, nel Palazzo Celestiale della Luna Evanescente, non eri affatto distaccata né agitata… ma adesso, ho decisamente l’impressione che tu sia incredibilmente distante da me. E percepisco anche un… una sorta di riverenza nei tuoi confronti, che forse ti sembrerà terribilmente ridicola.”


“Non c’è niente di ridicolo.” Rispose a bassa voce Xia Qingyue: “Del resto, ti senti così anche quando sei di fronte alla tua Maestra, no?”


Yun Che: “…”


“Semplicemente, sei ancora troppo debole, niente di più.” Xia Qingyue tenne lo sguardo fisso in avanti, con un lieve e velato bagliore viola nei suoi meravigliosi occhi: “Non solo sono la prima donna a diventare Imperatrice degli Dei Lunari, sono anche la prima Imperatrice Divina della storia del Regno a non avere il cognome Yue. Sai perché?”


“…” Yun Che inarcò le sopracciglia. Quando si entrava in un grande setta e si raggiungeva un certo grado, era comune cambiare il proprio cognome in quello tipico della setta. Per i discepoli che ricevevano l’opportunità di farlo, non era un obbligo odioso. Al contrario, era considerato un grande onore e, più era potente la setta, maggiore era il prestigio che ne derivava.


Anni prima, Mu Bingyun aveva offerto a Yun Che il cognome Mu. Ma lui aveva rifiutato, e lei non aveva cercato di obblicarlo.


Tuttavia, nel caso di Xia Qingyue… nel Regno degli Dei Lunari, dove tutti veneravano la Luna, lei aveva deciso di mantenere il suo cognome Xia, sebbene avesse ricevuto la carica di Imperatrice Divina, e questo sarebbe stato incomprensibile e inimmaginabile per qualsiasi estraneo.


“Perché nel Regno degli Dei Lunari, sono io a decidere e a cambiare le leggi. Tu, invece, hai sempre dovuto seguire le regole. Se riuscissi a capire la differenza enorme fra queste due cose, adesso non avresti sentito il bisogno di farmi questa domanda.”


Yun Che corrugò la fronte, come se non fosse in grado di accettare completamente quell’affermazione. Poi, rispose lentamente: “D’accordo, d’accordo, d’accordo, adesso sei tu a scrivere le leggi. Qualsiasi cosa tu dica, hai ragione… ma, a dire il vero, credo che ti stia allontanando da me di proposito.”


Xia Qingyue: “…”


Yun Che abbassò di molto la voce e disse, con un tono poco convinto: “Qualche giorno fa, sei venuta nel Regno della Canzone Glaciale per me, eppure subito dopo te ne sei andata senza dire una parola.”


“Ogni rapporto fra noi due si è concluso quattro anni fa. Non siamo più marito e moglie. Ora che sono l’Imperatrice degli Dei Lunari, dedicherò tutta la mia vita al mio Regno, il mio passato non è altro che polvere. In quanto a ciò che ho fatto qualche giorno fa, non l’ho fatto per te. L’ho fatto per il bene del Regno della Canzone Glaciale.” Rispose tranquillamente Xia Qingyue.


“Sì, sì, hai ragione su tutto.” Yun Che evidentemente non la prese troppo sul serio e cambiò improvvisamente argomento: “Oh, giusto, non ti ho detto una cosa. Ho ritrovato Yuechan… uh, la tua Maestra Yuechan. Sta bene.”


“Lo so. E ormai, tua figlia dovrebbe avere quattordici anni.” Rispose Xia Qingyue.


“Eh?” Yun Che era chiaramente sorpreso, e rispose di scatto: “Deve avertelo detto la mia Maestra. A proposito di lei… non è solo la mia Maestra, ma anche la mia più grande benefattrice nell’intero Regno degli Dei. Mi tratta incredibilmente bene, al punto che… se lo dicessi ad alta voce, non mi crederesti.”


“Spesso mi chiedo… perché mi tratti così bene.”


Xia Qingyue: “…”


“Oh, esatto, e non è solo la tua Maestra Yuechan a stare bene, anche Asgard Nuvola Gelida è diventato il più potente dei Luoghi Sacri del Cielo Misterioso Contine, e la Maestra Murong è diventata Maestra di Palazzo. Lo zio Xia è il Vice Maestro di Gilda della Gilda dei Mercanti Luna Nera e trascorre i suoi giorni serenamente e senza preoccupazioni. In quanto a Yuanba, è inutile dire che il suo titolo di Santo Imperatore del Santuario Absolute Monarch è davvero prestigioso. Inoltre, ha già raggiunto la Via Divina… con l’aiuto di una goccia di Divina Acqua della Vita che mi aveva donato Shen Xi.”


Shen Xi?


Xia Qingyue corrugò a fondo le sopracciglia quando sentì Yun Che pronunciare quel nome così distrattamente.


“Hai così tante mogli, i tuoi genitori sono amorevoli e in salute, e tua figlia sta decisamente bene. Dato che sembra andare tutto così bene, ed eri riuscito persino a sfuggire all’attenzione del Regno degli Dei, al punto da non avere più legami con questo luogo, perché sei tornato?” domandò Xia Qingyue.


“… lo scoprirai presto.” Yun Che non le diede una risposta chiara. Al contrario, le domandò a sua volta: “E tu invece? Intendi tornare nei piani d’esistenza inferiori, prima o poi…?”


Abbassò improvvisamente la voce, aggiungendo: “Tornerai dopo aver ucciso Qianye?”


“Imperatrice degli Dei Lunari… Giovane Maestro Yun, siamo arrivati.”


Le voci dei due Inviati Divini li raggiunsero alle spalle. Li superarono e dissero rispettosamente: “Sua Maestà l’Imperatore vi sta già aspettando all’interno. Prego, da questa parte.”


Avevano già usato una trasmissione sonora per comunicare che anche Xia Qingyue era con loro.


La sala principale del palazzo in cui entrarono era vuota, eccetto che per una persona. Indossava delle semplici vesti verdi, ma era senza scarpe. Aveva un’aria raffinata, e teneva i capelli legati in una lunga coda che scendeva fino alla vita.


Quando Yun Che e Xia Qingyue entrarono, si voltò verso di loro con un sorriso amichevole e gentile.


Se per qualcuno fosse stata la prima volta che lo vedeva, non avrebbe mai osato credere che quell’uomo, dall’aria gentile come una brezza delicata, fosse davvero il più forte dei quattro Imperatori Divini della Regione Orientale… l’Imperatore del Brahma!


Un uomo che poteva davvero oscurare il cielo con una mano sola!


Dal suo aspetto, si poteva percepire il suo prestigio regale e la sua aura maestosa sembrava raggiungere il cielo. Eppure, non avrebbe spaventato né fatto tremare nessuno dal terrore.


Sembrava quasi una spada così affilata da poter massacrare l’intero universo, che però nessuno avrebbe mai sfoderato.


“Il discepolo Yun Che del Regno della Canzone Glaciale porge i suoi saluti all’Imperatore del Brahma!” Yun Che si fermò per salutarlo educatamente.


“Haha, non c’è bisogno di essere così formali.” Qianye Fantian fece qualche passo in avanti e lo accolse. Non fece leva sulla sua maestosità da Imperatore Divino. Al contrario, con il suo atteggiamento modesto e il suo sorriso elegante, sembrò quasi un giovane della loro stessa generazione. Osservò e studiò Yun Che, poi sospirò e commentò: “Quando ho sentito dire che eri morto nel Regno degli Dei Stellari, anni fa, strinsi i pugni e sospirai dal dispiacere per molto tempo. Ora che so che sei sano e salvo, nel mio cuore provo un grande conforto.”


“La ringrazio per essersi ricordato di me, Imperatore del Brahma, ne sono estremamente lusingato.” Rispose Yun Che, accennando un sorriso.


Qianye Fantian annuì e si voltò verso Xia Qingyue: “La donna dal Gelido Cuore di Vetro di qualche anno fa è ormai diventata la nuova Imperatrice degli Dei Lunari.”


“Yue Wuya ha accettato di donarle il potere del Palazzo Imperiale e di farle ereditare la carica di Imperatrice, sebbene non fosse nata nel Regno degli Dei Lunari e non avesse alcun legame di sangue con lui… Haha, sono convinto che il futuro del Regno degli Dei Lunari sarà prosperoso, con lei come nuova Imperatrice.”


Xia Qingyue sorrise senza convinzione: “Mi lusinga, Imperatore del Brahma. Questa sovrana è appena ascesa al trono, quindi tutto questo è ancora nuovo per me e devo fare ogni mio passo con grande cautela. Anche in futuro, avrò sempre molto da imparare da lei, Imperatore del Brahma.”


“Haha, sarà sempre un onore per me.” Qianye Fantian sorrise e rispose: “Cosa la porta qui quest’oggi, Imperatrice degli Dei Lunari? Per caso posso ‘aiutarla’ in qualche modo?”


“No.” Disse Xia Qingyue, socchiudendo i suoi meravigliosi occhi, mentre la sua aura si faceva leggermente minacciosa: “Ho solo scoperto per caso che ha chiesto a Yun Che di aiutarla a purificare l’energia dell’Infante Diabolico rimasta nel suo corpo, Imperatore del Brahma. Quindi, sono venuta qui solamente per vedere quanto sia davvero straordinaria la sua faccia di bronzo, Imperatore del Brahma.”


“…” quelle parole, che trasmisero improvvisamente un’estrema ostilità, fecero inarcare di scatto le sopracciglia a Yun Che.


“Oh?” Qianye Fantian non era affatto arrabbiato. Al contrario, aveva un’espressione incredula e domandò: “Non capisco cosa intende dire, Imperatrice degli Dei Lunari.”


“Allora le spiegherò tutto.” Il bagliore nei meravigliosi occhi di Xia Qingyue cambiò leggermente, e le sue pupille viola scuro brillarono con una freddezza che avrebbe fatto rabbrividire chiunque: “Quattro anni fa, secondo lei perché mai Yun Che decise di scappare nel Regno del Dio Drago? La sua preziosa figlia, Qianye Ying’er, lo aveva maledetto con il Marchio Spirituale del Suicidio. Vittima di quella tortura, senza poter neppure morire, poté solo cercare aiuto dalla Regina del Drago Shen Xi, nella Regione Occidentale. E anche io persi quasi la vita per mano di Qianye Ying’er! Se non fossi stata salvata da una certa persona, non possiamo sapere se sarei ancora viva, ma sicuramente non sarei diventata Imperatrice degli Dei Lunari.”


“E ora, lei chiede a Yun Che di aiutarla a purificare l'Energia Misteriosa oscura dell’Infante Diabolico… la sua faccia di bronzo è così spessa da lasciarmi senza fiato per quanto la ammiro.”


“Davvero è successa una cosa del genere?” Qianye Fantian sembrava sorpreso. Dopodiché, scosse la testa e rispose: “Mia figlia è di carattere irriverente. Non è mai stata il tipo da seguire le regole, fin da quando era giovane, ma non farebbe mai una…”


“Quindi, crede che io stia mentendo, Imperatore del Brahma?” Xia Qingyue lo interruppe con freddezza prima che potesse finire la frase.


“Hehe, naturalmente le sue parole hanno lo stesso peso di una montagna, Imperatrice degli Dei Lunari, non oserei mai credere che stia mentendo.” Qianye Fantian ridacchiò con amarezza: “Dato che mia figlia ha davvero avuto il coraggio di creare così tanti problemi, mi vergogno terribilmente.”


“In tal caso, davvero lei non ne sapeva nulla, Imperatore del Brahma?” la freddezza nello sguardo di Xia Qingyue scomparve subito, e sembrò credere davvero alle parole di Qianye Fantian.


“Esatto, non ne sapevo nulla, altrimenti…” Qianye Fantian scosse la testa e sospirò. Poi, disse a Yun Che: “Yun Che, mia figlia ha sempre avuto un carattere eccentrico e testardo, sono sicuro che anche tu ne abbia già sentito parlare. Sebbene detenga il titolo di Dea, in tutto il Regno degli Dei non le è mai importato di nessun uomo. L’unica eccezione è stata quando ha provato dei sentimenti per te, qualche anno fa. Eppure, tu l’hai respinta in pubblico, quindi lei non ha potuto che provare rancore nei tuoi confronti e farne una faccenda personale.”


“Sigh, ho provato a consolarla, quella volta, ma non avrei mai immaginato che sarebbe davvero giunta a un gesto così drastico, in preda al suo profondo dolore. Quanto tornerò nel Regno del Brahma, mi assicurerò di punirla severamente.”


“…” gli angoli delle labbra di Yun Che tremarono violentemente.


“Ma, detto questo, bisogna anche ammettere che è grazie alle azioni di mia figlia che hai potuto ricevere la protezione della Regina del Drago, e che lei ti ha persino fatto dono dell'Energia Misteriosa della Luce. In un certo senso, hai ricevuto una benedizione da una tragedia. Non solo alla fine ne hai tratto un guadagno, ma l’intera Regione Orientale ne ha tratto beneficio. Hehehehehe, è davvero fantastico.”


Qianye Fantian sorrise con gentilezza, ma Yun Che sentiva i suoi organi interni contorcersi senza controllo.


Era stato inseguito per migliaia di chilometri… aveva sopportato il Marchio Spirituale del Suicidio… e questi non erano torti imperdonabili!? Eppure, con sole due o tre frasi, Qianye Fantian aveva capovolto la questione, facendo sembrare che sua figlia avesse fatto tutto ciò solo per capriccio, dato che lui si era rifiutato pubblicamente di “sposarla”.


Quindi, sarebbe tutta colpa mia, che cazzo?


Che diavolo… merita davvero di essere l’Imperatore del Brahma!


“Dato che non ne sapeva nulla, Imperatore del Brahma, naturalmente non ho alcun motivo per incolparla.” Xia Qingyue decise di non insistere ulteriormente sulla questione e disse: “Yun Che, dato che hai accettato l’invito dell’Imperatore del Brahma, aiutalo a purificare l’energia diabolica nel suo corpo. Così, una persona straordinaria come lui ti dovrà un favore, e questo è un privilegio che chiunque altri può solamente sognare di avere.”


L’Imperatore del Brahma rise di gusto e disse: “Quando l’Imperatore dell’Eternità mi ha raccontato di quando l’hai aiutato, avevo ancora molti dubbi. Ma ora che anche l’Imperatrice degli Dei Lunari l’ha confermato, a quanto pare posso essere sicuro del fatto che hai davvero imparato a usare l'Energia Misteriosa della Luce. negli ultimi anni, sono stato costantemente tormentato da questa energia diabolica. Se riuscirai a purificarne anche solo una parte, prometto che sicuramente mi ricorderò della tua generosità.”


Yun Che annuì con il capo e rispose: “Farò del mio meglio.”


Dopo aver preparato una formazione misteriosa, Yun Che distese una mano e l'Energia Misteriosa della Luce cominciò a brillare fra le sue dita.


Un raggio di pura luce bianca illuminò il volto sereno di Qianye Fantian… non appena quella luce sacra si accese, la sua espressione ebbe un minuscolo cambiamento.


Durante tutto il processo, Xia Qingyue rimase lì accanto, in silenzio, senza mai lasciare Yun Che.


“Maestro, tu… lo aiuterai davvero?” la voce delicata di He Ling risuonò nella sua mente.


“Mn.” Rispose Yun Che: “He Ling, so che odi gli abitanti del Regno del Brahma e vuoi vendicarti di loro, e ti assicuro che neppure io mi sono mai dimenticato dei loro crimini. Tuttavia, al momento siamo ancora troppo deboli, non siamo semplicemente in grado di sfidarli. L’unica cosa che possiamo fare è restare vicino a loro e raccogliere più informazioni che possiamo… e questa è l’occasione migliore per farlo.”


“Inoltre, si potrebbe anche considerare un inganno con cui proteggerci.”


“Capisco.” Rispose gentilmente He Ling: “Solo che… solo che…”


“Tranquilla, ho in mente un piano.” Disse Yun Che, per confortarla.


“Mn… mi fiderò di te, Maestro.”


Yun Che mosse in avanti la mano e una sfera di luce bianca sfiorò il corpo di Qianye Fantian, cominciando a disperdere l’energia diabolica dento di lui.


Yun Che aveva un’aria calma, e chiuse lentamente gli occhi… ma una frazione di secondo prima che si chiudessero completamente, vi brillò un leggero, freddo e minaccioso bagliore.
                                

