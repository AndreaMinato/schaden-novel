---
title: Capitolo 1447 – Assemblea Generale dell’Eternità
pubDate: 2025-03-10T08:57:10.448Z
tags:
    - atg
---


Capitolo sponsorizzato! Grazie mille Federico! 9 in coda, 4/10 donazione
-Alstor


L’aura soverchiante dell’Imperatore del Drago poteva davvero scuotere i Cieli e far tremare la terra dalla paura. Persino gli altri Imperatori Divini non erano paragonabili a lui, figurarsi il resto dell’universo.


Sia Yun Che sia Shui Meiyin avevano a malapena interagito con l’Imperatore del Drago. Ma nonostante questo, il suo nome comparve subito nelle loro menti nell’istante stesso in cui lo videro, perché quella potenza così incredibile e soffocante poteva appartenere solo a lui, il sovrano assoluto del Caos Primordiale.


Tutt’intorno, ogni cosa sembrò pietrificarsi di fronte all’Imperatore del Drago. Yun Che e Shui Meiyin si fermarono all’istante, e le espressioni sui loro volti si irrigidirono.


“Il discepolo Yun Che del Regno della Canzone Glaciale, dalla Regione Orientale, porge i suoi saluti all’Imperatore del Drago.” Disse rispettosamente Yun Che, inchinandosi frettolosamente.


Anche Shui Meiyin lasciò andare il braccio di Yun Che e fece un inchino completo, dicendo: “Shui Meiyin del Regno Luce di Gemma, dalla Regione Orientale, porge i suoi saluti all’Imperatore del Drago.”


L’Imperatore del Drago stava dando loro le spalle, e a quel punto si voltò lentamente. Il suo sguardo indifferente ma maestoso scivolò rapidamente oltre Shui Meiyin, per poi fermarsi su Yun Che. Annuì con il capo e disse: “Mi era giunta notizia che sei ancora vivo, bene… molto bene.”


“…?” Yun Che corrugò leggermente la fronte e rispose all’istante: “La ringrazio per essersi preoccupato, Imperatore del Drago. Anche se ho dovuto superare molte difficoltà, sono riuscito a uscirne sano e salvo. Non dimenticherò mai la gentilezza che mi ha mostrato il Regno del Dio Drago, accogliendomi e proteggendomi per quell’anno.”


“…” l’Imperatore del Drago non rispose.


A quel punto, Shui Meiyin distese una mano e afferrò improvvisamente Yun Che per un polso. Le sue dita bianche lo strinsero con forza… e, gradualmente, la sua presa divenne estremamente stretta.


Il gesto di Shui Meiyin sorprese Yun Che, che le lanciò una rapida occhiata Shui Meiyin aveva il capo chinato, ma sembrava che si stesse mordendo con forza un labbro. La mano con cui aveva afferrato il suo polso lo stava stringendo fin troppo forte, al punto da fargli persino provare dolore.


Tutto questo indicava chiaramente che era molto nervosa… anzi, tremendamente nervosa.


Sebbene Yun Che fosse stupito, trovò quella scena anche piuttosto ridicola. Sebbene non avesse interagito molto con Shui Meiyin, aveva l’impressione che lei fosse una principessa amata e viziata, che non aveva paura di niente e nessuno. Aveva persino il coraggio di chiamare sempre l’Imperatore dell’Eternità “Nonnino Eternità” con un sorriso sulle labbra. Eppure, adesso era così terrorizzata di fronte all’Imperatore del Drago.


Che in fondo al suo cuore sia ancora una ragazzina… Eh?


Altro che ragazzina, cazzo!


Ridacchiò mentalmente, e con uno scatto del polso, la confortò stringendole la mano con la sua.


Quella era la prima volta che Yun Che prendeva per mano Shui Meiyin di sua iniziativa… quindi, lei si morse il labbro ancora più forte, con le mani che ancora tremavano leggermente.


Fu allora che altre due aure potenti e soverchianti scesero dal cielo. Anche se nessuna delle due era paragonabile a quella dell’Imperatore del Drago, erano comunque schiaccianti come montagne, montagne così alte che era impossibile vederne le vette, e che si posarono improvvisamente su loro due, facendo mancare il fiato a Yun Che e costringendolo ad inchinarsi ancora più a fondo.


Yun Che, il migliore della sua generazione, era un Divine King. Tuttavia, aveva incontrato molti più Divine Master di qualsiasi altro Divine King, e capì che quelle due auree erano senza dubbio ancora più soverchianti e potenti di quelle di un Divine Master ordinario. Erano chiaramente…


Imperatori Divini!?


E due di loro!?


Eppure, non erano nessuno dei quattro Imperatori Divini della Regione Orientale che lui aveva incontrato.


Sollevò lo sguardo, incredulo… ormai, altre due persone erano già comparse alle spalle dell’Imperatore del Drago.


Alla sua sinistra c’era una donna vestita di verde, di cui era impossibile intuire l’età. Aveva un aspetto meraviglioso, ma freddo e composto, il suo corpo era slanciato e aggraziato ed era più alta di Yun Che di almeno una decina di centimetri. Le sue vesti verdi sembravano incredibilmente semplici e graziose, ma non appena venne raggiunta da una lieve brezza, la loro stoffa brillò come acqua baciata da un raggio di luce.


Ancora più particolari erano i suoi lunghi capelli blu con sfumature verdi, che sembravano riflettere strani bagliori quando raggiunti dalla luce.


Alla destra dell’Imperatore del Drago, c’era un uomo anziano che sembrava diverso da ogni altro potente individuo mai incontrato da Yun Che… persino Jun Wuming, che era ormai giunto alla fine della sua vita, aveva un volto limpido e senza rughe. Eppure, il viso di quell’uomo anziano era incredibilmente rugoso e sia i suoi capelli che la sua barba erano di un bianco grigiastro, che lo faceva sembrare ancora più vecchio.


Ma i suoi occhi erano spaventosamente limpidi e luminosi. Il suo sguardo era eccezionalmente pacifico e amichevole, e lo rimase anche quando incrociò quello di Yun Che. Eppure, lui ebbe la sensazione che nel profondo della sua anima stesse brillando una fiamma luminosa, proveniente dai Cieli stessi.


I due rimasero leggermente dietro l’Imperatore del Drago, era chiaro che lo considerassero il loro sovrano.


Tuttavia, trattavano in quel modo solamente l’Imperatore del Drago in persona! A giudicare dalle loro auree, le loro forza misteriosa erano chiaramente al livello di un Imperatore Divino!


Possibile che…


Yun Che diede loro una rapida occhiata, poi distolse subito lo sguardo, e rimase scosso per parecchio tempo.


I due, invece, squadrarono Yun Che e Shui Meiyin per parecchio tempo, con uno strano bagliore negli occhi.


“Se questo vecchietto non si sbaglia, questo dovrebbe essere il ragazzo sopravvissuto alla Tribolazione di nove stadi, di cui parla la Profezia del Vero Dio del Regno del Mistero Celestiale?” l’uomo anziano e vestito di nero rise di gusto, commentando: “E questa donna dev’essere la leggendaria ragazza che ha raggiunto il settimo livello del Divine Master Realm in soli tremila anni, la principessa del Regno Luce di Gemma, che possiede la Divina Anima Immacolata?”


“Esatto.” L’Imperatore del Drago annuì leggermente.


“Questa generazione della Regione Orientale ha dato davvero vita a così tanti talenti straordinari.” Disse la donna vestita di verde, lanciando un’occhiata verso est e aggiungendo: “E oltre a loro due c’è anche Luo Changsheng, anche lui ha raggiunto il settimo livello del Divine Master Realm in tremila anni. È già un miracolo che un individuo così talentuoso compaia una volta ogni era, eppure qui nella Regione Orientale ne sono nati così tanti uno dopo l’altro. A quanto pare, il detto ‘nati dalla tragedia’ potrebbe essere vero.”


“Dato che siamo arrivati, andiamo dall’Imperatore dell’Eternità e chiacchieriamo un po’ con lui.” Disse l’Imperatore del Drago, voltandosi. Dopo un solo passo, era già a parecchi chilometri di distanza.


Gli altri due diedero un’ultima lunga e seria occhiata a Yun Che e Shui Meiyin, poi seguirono l’Imperatore del Drago.


Yun Che si rialzò e sembrò essersi dimenticato di dover lasciare andare la mano di Shui Meiyin. Aveva la sensazione che qualcosa fosse fuori posto, e si voltò verso la direzione in cui se n’era andato l’Imperatore del Drago. Era scuro in volto, e chiese con curiosità a bassa voce: “Quelle due persone…”


“Sono due dei Cinque Monarchi che regnano sulla Regione Occidentale insieme all’Imperatore del Drago, il Monarca dei Qilin e la Monarca del Drago Blu.” Rispose a voce molto bassa Shui Meiyin.


“Il Monarca dei Qilin… e la Monarca del Drago Blu?” Yun Che sobbalzò… Me lo aspettavo!


Come mi aspettavo, erano davvero al livello degli Imperatori Divini!


Includendo l’Imperatore del Drago, dalla Regione Occidentale erano giunti tre individui al livello degli Imperatori Divini!


Anche se la Calamità Cremisi non aveva ancora raggiunto la Regione Occidentale, era chiaro che avessero intuito qualcosa e non avessero affatto preso alla leggera la questione. Pensare che metà dei loro Imperatori Divini si erano presentati all’Assemblea… fra cui persino l’Imperatore del Drago in persona.


La Monarca del Drago Blu…


Il Drago Blu!?


Yun Che ricordò che nell’Era Primordiale, le tre Bestie Misteriose Supreme dell’Acqua erano state il Drago Blu, la Fenice di Ghiaccio e il Qilin di Ghiaccio, e che erano allo stesso livello delle tre Bestie Misteriose Supreme del Fuoco, ovvero la Fenice, il Corvo Dorato e l’Uccello Vermiglio.


Il Regno della Canzone Glaciale aveva ereditato il potere della Fenice di Ghiaccio, ed era solo un Reame Intermedio nella Regione Orientale. Mentre il Reame Stellare che aveva ereditato il potere del Drago Blu… era un Reame Sovrano, nella Regione Occidentale.


La differenza era semplicemente come quella fra il cielo e la terra.


La terza persona, il Monarca dei Qilin… nella Regione Orientale, i Qilin si erano estinti da molto tempo, eppure nella Regione Occidentale popolavano un Reame Sovrano. Non sapeva che rapporto ci fosse fra i Qilin di Ghiaccio e i Qilin della Regione Occidentale.


Oh, giusto… Shen Xi!


Yun Che sollevò di scatto lo sguardo e si ricordò improvvisamente di una cosa. Subito dopo, corse rapidamente nella stessa direzione in cui se n’era andato l’Imperatore del Drago.


Ma dopo un solo passo, Shui Meiyin lo afferrò per un braccio e lo strinse incredibilmente forte: “Fratellone Yun Che, dove stai andando?”


“Devo chiedere una cosa all’Imperatore del Drago.” Rispose Yun Che, guardandola sospettoso.


“Non farlo!” Shui Meiyin scosse la testa e lo strinse ancora più forte: “Non devi assolutamente farlo!”


“Perché?” le domandò Yun Che, inarcando leggermente le sopracciglia. Shui Meiyin si stava comportando in modo piuttosto bizzarro fin da quando era arrivato l’Imperatore del Drago.


“Non lo so, ma… non devi andare da lui.” Sulle labbra di Shui Meiyin non c’era più il suo solito meraviglioso sorriso, e anche la sua normale vivacità in grado di contagiare tutti era scomparsa. Al loro posto, c’era… un’espressione carica di indescrivibile e soffocante terrore. Continuò: “Non so perché, ma quando l’Imperatore del Drago ti ha guardato, ho avuto molta paura… Fratellone Yun Che, devi credermi, le mie intuizioni sono sempre molto precise.”


“…” Yun Che divenne gradualmente scuro in volto, come se stesse riflettendo su qualcosa. Ma poi, si rilassò completamente e rispose con un leggero sorriso: “D’accordo, allora ti ascolterò.”


Tuttavia, non lo disse solo perché voleva assecondare Shui Meiyin, ma anche perché lui stesso si era sentito stranamente a disagio quando l’Imperatore del Drago lo aveva guardato.


Shui Meiyin riprese subito a sorridere allegramente e si voltò, avvolgendo di nuovo le sue braccia slanciate e delicate intorno a quello di Yun Che. Si piegò leggermente verso di lui, dicendo: “Fratellone Yun Che, sei così ubbidiente. Dovrai essere così ubbidiente anche quando arriverà il momento di sposarmi, va bene?”


Yun Che: “-_-||”


“Andiamo, andiamo! Per prima cosa, ti porto a giocare con la Sorellona Yuexian! È la più giovane bis-nipote del Nonnino Eternità e cucina il cibo più buono del mondo. Vado sempre da lei e le chiedo di cucinarmi un sacco di piatti buonissimi, quando vengo qui nel Regno dell’Eternità… Oh, giusto! Anche la Sorellona Yuexian non è ancora sposata! Se riuscissi a sposare anche lei, sarebbe fantastico!”


“Wow! Sarà un’opportunità fantastica! Devi fare del tuo meglio per fare colpo su di lei, Fratellone Yun Che!”


Yun Che: “o(╯□╰)o”


………………………………


In un sogno.


“Piccolo Che, svelto, svegliati! È ora di alzarsi!” gridò una ragazzina, proprio accanto alle sue orecchie.


“Ugh… è presto, lasciami dormire ancora un po’.” Mormorò lui, in tono insofferente e ancora mezzo addormentato, cercando di coprirsi di nuovo con le lenzuola.


“Ma è il giorno del tuo matrimonio con la Signorina Situ! È quasi ora, devi alzarti immediatamente!”


Xiao Che spalancò gli occhi e si tirò su a sedere sul letto con un “whoosh”…


Le tende che pendevano dal suo letto erano state cambiate con altre di colore rosso acceso, e la stanza era piena di candele rosse e mobili rossi. Xiao Che si svegliò del tutto e ricordò che quel giorno avrebbe sposato la figlia del Governatore Situ.


Si alzò di scatto dal letto, si lavò e poi lasciò che Xiao Lingxi lo aiutasse personalmente a indossare il suo abito da matrimonio rosso accesso.


“Piccolo Che, questa è una zuppa che ti ho appena cucinato. Sei di fisico debole e avrai una mattina così impegnativa… devi finirla tutta.” Xiao Lingxi gli portò una grande scodella di zuppa, che riempì la stanza con il suo profumo.


“Va bene, va bene, va bene.” Xiao Che prese ubbidientemente la scodella e bevve in un solo sorso tutto ciò che conteneva, senza neppure usare un cucchiaio.


“Ahhh… comunque non devi neppure essere così di fretta, abbiamo ancora un po’ di tempo.” Xiao Lingxi si avvicinò e distese le mani, temendo che si strozzasse con la zuppa.


“Phew… finita tutta.” Xiao Che mise giù la scodella e si asciugò la bocca con una manica. Mentre guardava Xiao Lingxi all’improvviso i suoi occhi divennero lucidi e si lasciò sfuggire: “Non so se da oggi in poi potrò gustarmi ancora così spesso i tuoi piatti, Zietta.”


La preziosa figlia del Governatore Situ… dev’essere incredibilmente viziata, quindi non credo che sappia cucinare.


“Hehe, è la figlia del Governatore a sposarsi con te e a diventare parte della nostra famiglia, non il contrario. Se lo vorrai, cucinerò per te ogni giorno, proprio come sempre.”


Mentre parlava, il suo sorriso sfumò leggermente e poi aggiunse a bassa voce: “Piuttosto, sarai tu, Piccolo Che, ad avere molto meno tempo da trascorrere con me, quando ti sarai sposato.”


“Come puoi dirlo!?” Xiao Che sollevò una mano e promise: “Zietta, ti ho giurato ieri che non ti trascurerò mai, anche quando sarò sposato con Situ Xuan. E che non trascorrerò con te meno tempo di quanto non ne trascorriamo insieme adesso, e che sarò sempre pronto ad aiutarti, proprio come adesso!”


Xiao Che si ricordava parola per parola la promessa che le aveva fatto il giorno prima. Alla fine, Xiao Lingxi riuscì a sorridere di nuovo e scoppiò a ridere: “Perfetto, è davvero fantastico che tu sia così ubbidiente!”


Raggiunse Yun Che e sollevò una mano, per raddrizzare gli angoli della sua veste. Lo guardò da vicino e la sua vista cominciò ad annebbiarsi, mentre la sua voce diventava sempre più tremante: “Solo che… prima ancora che me ne rendessi conto, il mio Piccolo Che è cresciuto così in fretta.”


“Fratellone! Fratellone!”


Subito dopo, un grido carico d’entusiasmo risuonò tutt’intorno, e qualcuno entrò di scatto nella stanza con molta energia.


“Yuanba, sei davvero già sveglio?” chiese Xiao Che, ridacchiando.


“Hehe! È il giorno del tuo matrimonio, è ovvio che ti aiuterò.” Xia Yuanba era incredibilmente entusiasta, sembrava quasi che fosse lui a doversi sposare.


“Vado a chiamare papà. Yuanba, per un po’ tieni tu compagnia al Piccolo Che.”


Xia Yuanba corse davanti a Xiao Che con un “whoosh” subito dopo che Xiao Lingxi ebbe lasciato la stanza. Studiò l’abito rosso accesso di Xiao Che, per poi commentare allegramente: “Fratellone, questo vestito ti sta davvero bene.”


“Beh, il segreto è che io sono bello ed elegante, quindi ovviamente qualsiasi abito indosso mi sta molto bene.” Rispose lui, sogghignando: “Ma è un vero peccato che non viviamo più in un’epoca nella quale le persone di bell’aspetto vengono apprezzate.”


“Ehm… quindi, come ci si sente a sposarsi? Perché non mi sembri poi così felice?” domandò Xia Yuanba.


“Beh, a dire il vero non provo nulla, ecco perché non sono molto felice. Dopotutto, questo è un matrimonio combinato organizzato dai miei genitori, e io e Situ Xuan ci siamo incontrati solo qualche volta. Non riesco neppure a ricordare bene che aspetto abbia.” Xiao Che fissò seriamente Xia Yuanba per un po’, poi aggiunse all’improvviso: “Di sicuro non puoi essere così agitato solo perché stamattina ci sarà il mio matrimonio, vero?”


“Hehe.” Gli occhi di Xia Yuanba si illuminarono, mentre rispondeva: “A dire il vero, ho anch’io delle ottime notizie. Il mio vecchio qualche giorno fa ha invitato a cena un suo caro amico, che è un insegnante al Palazzo Misterioso Luna Nuova. Il piano originale era di chiedergli di farmi entrare nel Palazzo Misterioso Luna Nuova. Ma inaspettatamente, quell’insegnate ha detto che col mio talento potrei essere ammesso direttamente al Palazzo Misterioso Ventoblu senza problemi.”


“Wow! È stupendo! È una notizia fantastica per l’intera clan della Nuvola Vagante!” rispose con sincerità Xiao Che. Era felice, ma al tempo stesso, anche incredibilmente invidioso… e, nel profondo del suo cuore, molto triste.


Il Palazzo Misterioso Ventoblu… era un luogo incredibile, dove avrebbe mai potuto sperare di essere ammesso in vita sua. Ma per Xia Yuanba, che aveva un talento straordinario, quello sarebbe stato solo un punto di partenza.


“Hehehe…” Xia Yuanba non poté trattenersi dal sorridere e disse: “Sono così eccitato che non riesco a dormire bene da due giorni. Vedrai, entrerò nel Palazzo Misterioso Ventoblu e diventerò sempre più forte. A quel punto, vedremo chi oserà fare ancora il prepotente con te!”


“Ah, questa faccenda è ancora un segreto. Mio papà mi ha detto di non dirlo a nessuno, per adesso, così eviteremo complicazioni fastidiose. Quindi, per il momento sei l’unico a saperlo.” Xia Yuanba era cresciuto con Xiao Che e non gli aveva mai tenuto nascosto nulla in vita sua. Continuò: “Oh, esatto, a proposito, ho sentito molte voci crudeli negli ultimi due anni. Voci secondo cui il Governatore Situ avrebbe sicuramente cancellato il matrimonio, dando Situ Xuan in moglie a Xiao Yulong, il figlio del Maestro del tuo Clan.”


Xiao Che: “…”


“Mi sono sempre arrabbiato tantissimo quando sentivo quelle voci, ma non ho mai avuto il coraggio di parlartene. Adesso, però, sappiamo con certezza che erano tutte false.” Concluse Xia Yuanba, sorridendo: ” Scommetto che tutti quelli che mettevano in giro quelle voci devono avere delle facce bruttissime, adesso.”


“Dove c’è il fumo, c’è anche del fuoco.” Commentò Xiao Che, con un sorriso apparentemente distaccato: “Ma va bene così, tanto ormai ci sono abituato. Per un disabile come me, avere un amico come te e poter sposare la figlia del Governatore è già un miracolo.”


“In confronto a me, a dire il vero dovresti essere tu ad essere felice.” Disse Xiao Che, sorridendo: “Quando entrerai ufficialmente nel Palazzo Misterioso Ventoblu, credo che l’intera città ti… ti… ti…”


La voce di Xiao Che divenne debole e roca, i suoi occhi divennero rapidamente opachi… sempre più opachi… finché non collassò a terra.


“Fratellone! Ah! Fratellone!” Xia Yuanba venne colto dal panico e scattò in avanti, cercando di aiutare Xiao Che a reggersi in piedi: “Fratellone? Cosa succede… Fratellone!!”


Xiao Che cominciò a chiudere gli occhi, e il mondo intorno a lui iniziò a dissolversi rapidamente. Riusciva a sentire la voce di Xia Yuanba, ma non a rispondere.


“Piccolo Che? Piccolo Che… svelto, svegliati, non farmi spaventare… Piccolo Che!!”


Stava perdendo sempre di più i sensi, eppure gli sembrava di riuscire ancora a sentire le grida disperate della sua Zietta.


L’ultima cosa che sentì, fu il pianto straziante di una ragazzina…


………………


“Che’er!?”


Yun Che tremò e si svegliò di colpo, sobbalzando.


Era seduto su una panchina di pietra in un cortile. Di fronte a lui c’era Mu Xuanyin, con le sue sopracciglia di ghiaccio leggermente corrugate.


“Maestra.” Si alzò frettolosamente… Che strano, quand’è che mi sono addormentato?


“Cosa ti è successo?” domandò Mu Xuanyin.


“Il suo discepolo sta bene, forse è l’aura del Regno dell’Eternità che è troppo delicata, e che quindi mi ha fatto addormentare senza che me ne rendessi conto. Ho anche avuto uno strano sogno.” Rispose sinceramente Yun Che.


E quello strano sogno…


Mu Xuanyin non indagò ulteriormente. Distolse lo sguardo e gli disse: “L’Assemblea Generale dell’Eternità inizierà fra un’ora, andiamo.”


“Sì.” Yun Che scosse la testa per riprendere lucidità, poi seguì Mu Xuanyin.


Finalmente, l’Assemblea Generale dell’Eternità stava per iniziare.


L’Imperatore dell’Eternità avrebbe sicuramente rivelato a tutti la verità che aveva scoperto… chissà che reazione avrebbero avuto tutti, e quali contromisure l’Imperatore dell’Eternità avesse in serbo per gestire quelle reazioni.
                                


                                



