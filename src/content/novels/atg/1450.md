---
title: Capitolo 1450 - L'Arrivo dell'Imperatrice Diabolica (1)
pubDate: 2025-03-10T08:57:10.449Z
tags:
    - atg
---


Capitolo sponsorizzato! ringraziamo Federico :D
9 in coda (8 Federico + 1 Paolo), 4/10 donazione
-Schadenfreude


La domanda dell'Imperatore del Brahma aveva molto senso per le persone radunate qui.


Se l'Imperatore dell'Eternità sapeva davvero la verità da tempo, perché non l'aveva rivelato prima, così che avessero abbastanza tempo per prepararsi e discutere contromisure?


La persona in questione sospirò ancora una volta per poi rispondere: "È perché la verità avrebbe causato del panico se fosse trapelata."


Stavolta la sua risposta fece cambiare drasticamente espressione ai Divini Imperatori.


Yun Che ascoltò silenziosamente il discorso. Solo lui e Mu Xuanyin erano consapevoli della gravità della situazione.


"Per favore, non si faccia problemi, Eternità." Disse l'Imperatore del Drago scorgendo con lo sguardo l'intera stanza. "Tutti qui sono sovrani di un regno. Nessuno diffonderà voce di questo."


(Yun Che: ???)


L'Imperatore Divino dell'Eternità alzò lo sguardo al cielo e disse solennemente: "Dovremo parlare dell'Era degli Dei per capire la verità dietro la fenditura cremisi. Allora, l'Era degli Dei si stava quasi avvicinando alla fine, ma è un passato comunque molto distante da noi."


"Allora il monarca più grande e il capo degli Dei della Creazione, il Divino Imperatore Heaven Punishing, ha usato i frammenti dell'Arte Ancestrale per attirare allo scoperto uno dei quattro imperatori diabolici, l'Imperatrice Diabolica Heaven Smiting, nell'area più ad est del Caos Primordiale. poi ha usato la Spada Ancestrale per squarciare le mura del Caos Primordiale ed esiliare l'intero clan Colpo Celeste Nemesi dei Diavoli attraverso la fenditura..."


Le sue parole risuonarono nei cuori di tutti come un forte gong. I confini del Palco degli Dei erano sigillati completamente da una barriera che impediva che i suoni trapelassero all'esterno.


Le previsioni di Yun Che erano corrette. Proprio come quando la Fenice di Ghiaccio gli aveva rivelato la verità, l'Imperatore dell'Eternità iniziò a spiegare come l'Imperatrice Diabolica era stata esiliata.


Dopotutto questo evento aveva causato la terribile guerra tra dei e diavoli ed era la radice dietro la calamità cremisi!


Questa parte della storia era stata registrata con attenzione da molte antiche scritture. Tutti nella sala ne avevano sentito parlare. Nonostante non sapessero perché l'Imperatore dell'Eternità ne stesse parlando, nessuno lo interruppe.


"È risaputo che l'Imperatore Divino Heaven Punishing l'ha fatto perché odiava ogni creatura malvagia e non voleva che l'Arte Ancestrale cadesse nelle mani dei diavoli. Nonostante il metodo che ha usato possa essere considerato spregevole, stava affrontando uno dei sovrani dei diavoli. A quel livello, nessun metodo era davvero scorretto. Per questo nessuno degli dei l'ha criticato e per questo è stato solo il Dio della Creazione degli Elementi a sfidarlo..."


Finora il racconto dell'Imperatore dell'Eternità non era stato niente di nuovo. Tuttavia il suo tono cambiò all'improvviso: "Sono sicuro che tutti qui abbiano sentito queste leggende, ma... sono menzogne. Sono una copertura per nascondere un'altra verità."


"Una verità che solo gli Dei della Creazione e lo Spirito dell'Eternità hanno saputo."


A questo punto erano diventati tutti tesi.


Se ciò che l'Imperatore dell'Eternità era vero... allora era un segreto sconvolgente!


"Ciò che ha spinto l'Imperatore Divino Heaven Punishing ad attaccare l'Imperatrice Diabolica, causando la sfida del Dio della Creazione degli Elementi è dovuto alla rottura di un tabù di massimo livello, il Dio degli Elementi e l'Imperatrice Diabolica Colpo Celeste Nemesi dei Diavoli si erano innamorati e si erano uniti."


Wow...


La rivelazione sbalordì tutti i presenti.


"Allora, le razze degli dei e dei diavoli erano completamente incompatibili. Le loro differenze erano così inconciliabili da combattere fino ad autodistruggersi. Considerando che gli Dei della Creazione e gli Imperatori Diabolici erano le esistenze di più alto livello... come poteva essere possibile?" Chiese l'Imperatrice del Drago Blu.


Aveva difficoltà a credere alla dichiarazione dell'Imperatore dell'Eternità, così come chiunque altro.


"Capisco esattamente come vi sentite," disse l'Imperatore dell'Eternità, "E forse sarebbe ancora più difficile da credere in quell'era. Ma è una verità innegabile; una verità che riguarda gli Dei della Creazione e un enorme tabù. Questo è il motivo per cui l'Imperatore Heaven Punishing ha fatto quella decisione scioccante allora... una decisione che ha portato a conseguenze che nemmeno lui aveva previsto allora."


"Questo è il motivo per cui il Dio della Creazione degli Elementi ha rinunciato al suo titolo e si è definito Dio Malvagio."


Questo era un segreto terribile, ma ora era stato rivelato all'assemblea. Inoltre era stato lo spirito dell'Eternità a dirlo!


La Perla dell'Eternità era il tesoro divino del Dio dell'Ordine. Sicuramente era un'entità che poteva conoscere queste verità scioccanti.


"Anche se fosse tutto vero, cos'ha a che fare con la fessura cremisi di cui dovremmo discutere oggi?" Gridò Cang Shitian.


L'Imperatore dell'Eternità gli diede un'occhiata per poi continuare: "Entrambe le razze sono declinate enormemente durante le fasi finali della guerra e ciò che ha inflitto loro il colpo finale è stato il veleno delle Innumerevoli Tribolazioni scatenato dalla Ruota dell'Infante Malvagio."


Le Innumerevoli Tribolazioni era il nome del veleno anormale che aveva distrutto sia gli dei che i diavoli. Finora era un nome che incuteva paura.


"Quando le Innumerevoli Tribolazioni furono scatenate, sia gli dei che i diavoli presi di mira dalla Ruota Diabolica non riuscirono a scappare. Tuttavia esisteva un artefatto che poteva districarsi dalla sua influenza ed era il Tesoro Heavenly Profound conosciuto come la Spina dell'Universo!"


"Secondo lo spirito dell'Eternità, il padrone della Spina dell'Universo era il Dio degli Elementi... conosciuto anche come Dio Malvagio, tuttavia non è riuscito a sfuggire alla calamità. Alla fine anche lui è stato avvelenato e ucciso."


"Dopo l'Era degli Dei, una domanda ha assillato lo spirito dell'Eternità per molto tempo: perché il Dio Malvagio non è riuscito a sfuggire alle Innumerevoli Tribolazioni anche se possedeva la Spina dell'Universo?"


"Quattro anni dopo, finalmente ha avuto la sua risposta... ed è anche il motivo dietro la comparsa della fenditura cremisi."


L'Imperatore Divino del Mare Meridionale strinse gli occhi. Anche lui non poté trattenersi dal chiedere: "E qual è?"


Mentre la storia si faceva sempre più strana, tutti si tesero sempre di più.


Ironia della sorte, la persona più calma tra tutti era Yun Che, il coltivatore più debole del gruppo.


La predizione della Fenice di Ghiaccio era corretta. Anche la perla dell'Eternità era riuscita a dedurre che la fenditura era dovuta alla Spina dell'Universo.


Tuttavia non sapeva che il Dio Malvagio aveva lasciato un'eredità, né cos'era successo a sua figlia.


"La fenditura cremisi nel muro ad est del Caos Primordiale... è dovuto al potere della Spina dell'Universo!"


Tutti sembravano confusi, come se fosse scoppiata una bomba nella sala. Per un po' non seppero come reagire.


"La Spina dell'Universo è l'artefatto spaziale più potente al mondo. Il suo potere supera di gran lunga la nostra immaginazione. È così potente che lo spirito dell'Eternità mi ha detto che potrebbe essere abbastanza potente da creare uno spazio sicuro fuori dal Caos Primordiale, una zona sicura che potrebbe ospitare una certa quantità di creature viventi per chissà quanto tempo."


Alla fine alcuni iniziarono a capire e cambiarono drasticamente espressione. Alzarono tutti le sopracciglia e l'Imperatrice degli Dei Lunari si alzò e disse: "Che sia... che..."


"Whew..." L'Imperatore dell'Eternità sospirò per poi continuare: "Il fatto che il Dio Malvagio non sia riuscito a sfuggire alla calamità probabilmente significa che non possedeva la Spina dell'Universo allora."


"La Spina dell'Universo possiede il potere spaziale più divino al mondo. Se avesse voluto dare a qualcuno un artefatto del genere, poteva donarlo solo alla persona che amava di più... Chi poteva essere?"


La risposta tormentò tutti come una maledizione diabolica.


L'Imperatore dell'Eternità continuò: "Anche adesso, l'aura della Spina dell'Universo sta trapelando dalla fessura cremisi... dall'esterno del Caos Primordiale!"


"Perché la Spina dell'Universo è fuori dal Caos Primordiale? Chi l'ha portata fuori?"


"Tutto corrisponde. Vorrei solo che non fosse così."


Fece una pausa per poi rivelare la terribile risposta: "La Spina dell'Universo... è con l'Imperatrice... Diabolica... Colpo Celeste Nemesi dei Diavoli!"


L'atmosfera del Palco degli Dei si raggelò in un istante.


"Non può essere... la persona oltre la fenditura... è l'Imperatrice Diabolica Colpo Celeste Nemesi dei Diavoli?!"


L'esclamazione di sorpresa proveniva dall'Imperatore del Brahma in persona! Il sovrano numero uno della Divina Regione Orientale aveva balbettato.


Sembrava che nemmeno lui stesso potesse credere alle sue parole.


Nessuno rispose alla sua domanda. Tutti stavano fissando scioccati l'Imperatore dell'Eternità, in attesa della sua risposta.


"Il potere della Spina dell'Universo era incredibilmente raro perfino nell'Era Primordiale e tuttora non abbiamo chiari rapporti sulle sue abilità. Tuttavia lo spirito dell'Eternità mi ha detto chiaramente che i poteri dimensionali della Spina dell'Universo mostrano un color rosso sangue quando vengono attivati!"


"Quattro anni fa, lo spirito dell'Eternità aveva sperato che non fosse così, ma l'aura della Spina dell'Universo era solo aumentata ogni giorno, lasciando sempre meno spazio all'ottimismo. Negli ultimi anni, le rivolte delle Bestie Misteriose sono scoppiate per tutta la Divina Regione Orientale. Inoltre si sono intensificate giorno dopo giorno. Questa influenza non è un potere che dovrebbe esistere in questo mondo!"


L'Imperatore dell'Eternità scorse con lo sguardo ogni esperto nella stanza. Erano tutti sovrani che dominavano un angolo dell'universo, ma i loro sguardi rivelavano un profondo shock... la stessa sorpresa che aveva provato quando aveva sentito la verità per la prima volta.


Sfortunatamente per lui, non aveva più altra scelta se non svelare la crudele verità. "Allora, quando il Dio Malvagio era ancora il Dio degli Elementi, ha donato la Spina dell'Universo all'Imperatrice Diabolica Colpo Celeste Nemesi dei Diavoli. Nonostante l'Imperatrice Diabolica e il suo clan siano stati esiliati dal Caos Primordiale, sono riusciti a sopravvivere grazie all'opposizione della Spina dell'Universo. Non solo, il loro esilio è stata una benedizione alla fine perché sono riusciti ad evitare la guerra e la calamità delle Innumerevoli Tribolazioni."


"I soli artefatti al mondo capaci di squarciare il Muro del Caos Primordiale sono la Spada Ancestrale della Punizione Celeste e la Ruota dell'Infante Malvagio. Tuttavia c'è un altro artefatto che può influenzarle, la Spina dell'Universo!"


"Dopo diversi milioni di anni, l'Imperatrice Diabolica e i suoi diavoli... sono tornati usando il potere dimensionale della Spina dell'Universo!"


Milioni di anni non erano un periodo troppo lungo per i Veri Dei e i Veri Diavoli.


Tutti cambiarono espressione e non riuscirono a dire una parola se non molto tempo dopo.


Francamente parlando, gli imperatori delle Divine Regioni Occidentale e Meridionale non avevano badato troppo alla fenditura rossa finora. Dopotutto era una questione che riguardava il territorio orientale e prima di oggi pensavano che la sua influenza non potesse arrivare ai loro territori. Ora però la situazione era cambiata.


Indubbiamente erano le notizie più gravi che avessero mai sentito in tutta la loro vita.


La parte peggiore era che la verità proveniva dall'Imperatore dell'Eternità, la persona più morale e sincera dell'intero Regno degli Dei!


Silenzio. Un terribile silenzio.


Per un po' si sentirono solo dei rapidi battiti cardiaci e dei profondi sospiri nella sala.


I guardiani accanto all'Imperatore dell'Eternità sembravano scioccati come tutti gli altri. Nemmeno loro erano venuti a sapere di questo segreto fino ad oggi.


Tutti capirono perché l'Imperatore dell'Eternità l'aveva tenuto segreto finora.


Se anche loro erano stati colti dal panico dopo aver sentito questa verità, allora... sarebbe stato inimmaginabile il caos che avrebbe seminato per il mondo.


L'Imperatore del Drago si alzò e chiese con solennità: "Come è sicuro di ciò che dice?"


L'Imperatore dell'Eternità rispose: "In quanto portatore della volontà dell'Eternità, non oso mentire o aggiungere dettagli, figuriamoci su un argomento così importante. Non credo... che ci sia spazio per ottimismo."


Stavolta il silenzio fu ancora più terribile.


Se era tutto vero, se un'antica imperatrice diabolica stava per tornare nel mondo, allora...


"Abbiamo... una contromisura da usare?" Chiese l'Imperatore del Drago.


L'Imperatore dell'Eternità sospirò e il suo sguardo si incupì in maniera insolita. Anche la sua voce diventò più profonda: "Se il nostro nemico fosse una calamità come l'Infante Malvagio, potremmo vincerlo in astuzia anche se non potessimo rivaleggiare con la sua forza. Anche i disastri naturali possono essere gestiti in qualche modo... ma se un diavolo primordiale apparisse nel Caos Primordiale, nulla al mondo potrebbe opporsi ad esso. I nostri trucchi e le nostre trame sarebbero un gioco da ragazzi di fronte ad un imperatore diabolico."


Le dichiarazioni dell'Imperatore dell'Eternità erano una più crudele della precedente. Tutti i presenti capivano cosa significava il potere dei Veri Dei... Era un livello mitico che mortali come loro non potevano nemmeno toccare, figuriamoci raggiungere. Sapevano che l'Imperatore non stava esagerando affatto.


"L'Imperatrice Diabolica e la sua gente è stata colta da un agguato ed esiliata diversi milioni di anni fa. Anche se sono rimasti al sicuro grazie alla Spina dell'Universo, il mondo in cui vivono dev'essere povero e crudele. Quando torneranno, saranno pieni di un odio incredibile, senza nemmeno considerare la loro natura brutale e violenta..."


"Quando la fenditura cremisi collasserà completamente, ciò che ci aspetta... è la fine del mondo."


Le parole dell'Imperatore dell'Eternità seminarono tristezza e disperazione nei cuori delle persone.


Tutti i Divine Master avevano gradualmente dimenticato cosa significava essere senza speranze. Questo perché erano in cima alla catena alimentare e governavano il resto di ogni creatura vivente... questo era il significato dietro il loro titolo.


Così, quando seppero che un'esistenza potere che poteva annientarli facilmente stava per arrivare in questo universo, provarono uno shock e una paura superiori perfino a quelle dei mortali.


L'Imperatrice degli Dei Lunari stava prestando un po' di attenzione a Yun Che. Sorprendentemente la sua reazione fu piuttosto composta in mezzo ai Divine Master che stavano crollando attorno. Dopo un po' si alzò e chiese: "Deve aver radunato il potere della Divina Regione Orientale per costruire una formazione che conduce alla parte più ad est del Caos Primordiale. Oggi ci ha fatto radunare tutti qui... deve avere un piano in mente, non è vero?"


L'Imperatore dell'Eternità scosse la testa con amarezza per poi rispondere: "Ciò che ho intenzione di fare è solo l'ultima lotta che possiamo fare, una scommessa... su una speranza infinitesima."


"Di che speranza sta parlando?"


"La mia prima speranza," Disse l'Imperatore dell'Eternità: "È che i diavoli abbiano perso molto potere dopo essere stati costretti a sopravvivere fuori dal Caos Primordiale e che così potremo impedire loro di distruggere il mondo."


Le probabilità che accadesse erano così basse che non sarebbero dovute essere nemmeno menzionate.


"La mia seconda speranza..." Lo sguardo cupo dell'Imperatore dell'Eternità si ravvivò un po'. "È che tutti noi potremo sigillare la fenditura cremisi con la forza!"


