---
title: Capitolo 1451 - L'Arrivo dell'Imperatrice Diabolica (2)
pubDate: 2025-03-10T08:57:10.449Z
tags:
    - atg
---


Capitolo sponsorizzato! ringraziamo Federico :D
8 in coda (7 Federico + 1 Paolo), 4/10 donazione
-Schadenfreude


La prima metà della dichiarazione dell'Imperatore dell'Eternità poteva essere considerato a stento una speranza, ma la seconda parte... sembrava uno scherzo.


Sigillare... la fenditura cremisi?


L'Imperatore dell'Eternità non fu sorpreso dalla loro reazione tuttavia. Si spiegò: "Sono passati molti anni da quando la fenditura è apparsa nel Muro del Caos Primordiale. Ogni anno la crepa si è allargata sempre di più, questo significa che la Spina dell'Universo ha espanso la sua energia divina dimensionale per tutto questo tempo."


"Inoltre... non sta solo trapassando il Muro del Caos Primordiale. La Spina dell'Universo ha bisogno ancora di mantenere uno spazio indipendente fuori dal Caos Primordiale per tenerli in vita. Ci vuole il pieno potere della Spina dell'Universo per consumare il Muro del Caos Primordiale. Questa luce cremisi che stiamo vedendo è la prova che la sua energia è stata scatenata a tutta forza."


"Nonostante sia impossibile capire quanto possa recuperare la sua energia al di fuori del Caos Primordiale, perfino la Spina dell'Universo deve avvicinarsi alla fine delle sue riserve, dato che è stata utilizzata a tutta forza per diversi anni di fila."


Gli sguardi di tutti si accesero allo stesso tempo mentre l'Imperatore dell'Eternità parlava: "Sta dicendo..."


"Esatto." L'Imperatore dell'Eternità annuì lievemente. "Il miglior risultato in cui possiamo sperare è che la Spina dell'Universo esaurisca la sua energia prima di trafiggere il muro. La parete si riparerà da sola automaticamente e la calamità verrà sventata. Se non altro non riapparirà molto presto."


"Tuttavia, le possibilità di farcela sono... estremamente basse."


"Questo è il motivo per cui dobbiamo sigillare la fenditura cremisi." L'Imperatore dell'Eternità alzò la voce. "Possiamo affrontare la Spina dell'Universo, ma la forza combinata della Divina Regione Orientale e dei Divini Imperatori delle Regioni Occidentale e Meridionale è comunque formidabile. Dovremmo poter interferire un po' e ritardare i suoi progressi."


"Se la Spina dell'Universo sta davvero esaurendo la sua energia, allora questa breve interruzione potrebbe essere la goccia che fa traboccare il vaso."


"Questo è l'unica cosa che possiamo fare contro questa terribile calamità."


La causa... la verità... la calamità... la speranza... e la lotta...


L'Imperatore dell'Eternità aveva spiegato tutto.


Ora tutti nel Palco degli Dei si sentivano soffocare. L'atmosfera era davvero opprimente.


Finalmente avevano capito perché il Regno dell'Eternità aveva radunato le sue forze per costruire una grande formazione dimensionale che poteva attraversare metà del Caos Primordiale.


"Abbiamo capito." Disse Luo Shangcheng del Regno del Sacro Universo. "Così, quando inizieremo a sigillarla?"


"Da ora." Disse l'Imperatore dell'Eternità.


"Ora?" Tutti rimasero sbalorditi dalla sua dichiarazione.


"Esatto." L'Imperatore dell'Eternità si guardò attorno per poi sospirare: "So che è improvviso, ma non potevo avvertire tutti prima e rischiare che questa notizia si diffondesse in giro. Per questo ho scelto di tenere l'incontro oggi dopo il completamento della grande formazione dimensionale."


"In tal caso, è inutile discutere ulteriormente!" Dichiarò l'Imperatore del Drago dopo essersi alzato. "Ci dirigeremo verso il Muro del Caos Primordiale e chiuderemo subito la fessura cremisi!"


Queste parole risvegliarono tutti i presenti, facendoli alzare di scatto.


Era troppo facile immaginare le conseguenze della furia di un antico imperatore diabolico.


C'erano state molte ipotesi riguardo la fenditura cremisi prima dell'assemblea, ma nessuno poteva immaginare che la verità fosse infinitamente peggiore di qualsiasi loro previsione.


Era una calamità a cui nessuno sarebbe potuto resistere!


Nei tempi antichi, l'Infante Malvagio aveva solo distrutto la razza degli dei e dei diavoli senza danneggiare i mortali. Un Imperatore Diabolico e il suo seguito però... avrebbero ridotto il Caos Primordiale in un purgatorio!


Il tentativo di sigillare la fenditura poteva... essere trascurabile, ma era la sola possibilità che avevano di opporsi! Era una lotta per la sopravvivenza!


Non potevano esitare nemmeno un altro secondo!


"Va bene..." L'Imperatore dell'Eternità annuì e l'aura attorno al palco e l'intero regno cambiò drasticamente.


Non voleva sprecare fiato, l'anziano diventò serio e ringhiò: "Tai Yu, attiva la formazione!"


Il Palco degli Dei si riempì di luce non appena finì di proferire il suo ordine. Una potente aura dimensionale si diffuse per la sala e una gigantesca formazione lunga cinque chilometri apparì alla vista di tutti.


Il Palco degli Dei era un'estremità di questa formazione, l'altra parte era l'area più ad est del Caos Primordiale.


Era la formazione dimensionale più potente nella storia del Regno degli Dei.


Per costruirla, l'Imperatore dell'Eternità e i suoi quindici guardiani avevano dovuto radunare tutti gli uomini e le risorse che avevano a disposizione nella Divina Regione Orientale. Il Regno dell'Eternità stesso era stato quasi svuotato.


"Per favore entrate direttamente nella formazione." L'Imperatore dell'Eternità alzò una mano per poi andare al centro della formazione.


I Divine Master dell'Assemblea ubbidirono in successione. Nessuno mostrò esitazione... non potevano permettersi di farlo.


"Andiamo!" Mu Xuanyin afferrò Yun Che ed entrò anche lei nella formazione.


In un istante, Yun Che fu avvolto da un'aura spaziale ancora più grande del mare.


Shui Qianheng disse: "Perché sei qui?! L'aura della fessura cremisi è un'energia senza precedenti e potrebbe trapelare parte della sua forza! Non puoi sopportarle al tuo livello. Dovresti andartene!"


"Non importa." Disse freddamente Mu Xuanyin prima che Yun Che rispondesse: "Lo proteggerò io."


"Proteggerò anche io il fratellone Yun." Aggiunse frettolosamente Shui Meiyin.


"Uh..." Shui Qianheng non ebbe altra scelta se non rimanere in silenzio.


C'erano due motivi per cui i Divine Master potevano partecipare all'assemblea: perché potevano influenzare la fessura cremisi e perché solo loro avevano il potere di difendersi dalle tempeste spaziali della fenditura.


Altre persone furono sorprese dalla partecipazione di Yun Che, ma erano troppo preoccupate dalla calamità e dall'Imperatrice Diabolica Colpo Celeste Nemesi dei Diavoli per degnarlo di attenzione.


Quando tutti entrarono nella formazione, la luce illuminò il cielo e trasportò questo enorme schieramento.


Nessuno disse nulla mentre attraversavano lo spazio.


Era una reazione comprensibile. Chiunque sarebbe stato colto dal panico se avesse dovuto affrontare all'improvviso una calamità.


Un po' di tempo dopo, l'Imperatore dell'Eternità riaprì gli occhi: "Siamo arrivati."


Il mondo di fronte a tutti era diventato cremisi, percorso da una tempesta devastante.


Mu Xuanyin non lasciò la presa su Yun Che per tutto il viaggio. Un'ondata di energia lo circondò e lo mantenne sano e salvo.


Erano nell'area più ad est del Caos Primordiale.


Yun Che non fu il solo ad essere sorpreso dalla tempesta spaziale. Questa energia spuntata fuori dal nulla fece perdere l'equilibrio a più della metà dei Divine Master e ci volle molto tempo prima che riuscissero a riprendersi.


Normalmente parlando, anche il coltivatore più debole della via del divino, un praticante al Divine Origin Realm, sarebbe potuto sopravvivere e viaggiare attraverso lo spazio senza nessuna difficoltà, specialmente perché una tempesta spaziale accadeva raramente. Per quanto riguardava le raffiche artificiali, potevano essere provocate dallo scontro tra Divine Master.


Ma qui nella parte più orientale del Caos Primordiale, le tempeste spaziali erano ovunque. Lo spazio era avvolto dalla distruzione e nessuno... nemmeno un Divine Sovereign sarebbe potuto resistere a lungo in questo ambiente.


"Ah... non posso credere che esista un posto del genere nel nostro mondo." Esclamò Shui Meiyin con stupore mentre aveva eretto una barriera della Luce di Vetro.


"Non era così un tempo." Disse Shui Qianheng. "I confini del Caos Primordiale in teoria dovrebbero essere le zone più calme nell'universo. Queste tempeste spaziali devono essere state provocate dalla fenditura cremisi, dall'aura che trapela dall'esterno!"


L'aura all'esterno del Caos Primordiale era distruttiva.


La fessura nel muro spaziale non si era ancora formata pienamente, così trapelava pochissima aura da essa, eppure la scala di questa tempesta era così grande... il terrore del mondo oltre la parete era inimmaginabile.


Tuttavia, ancora più spaventosa della tempesta era la fenditura!


Il Muro del Caos Primordiale era un'esistenza dal colore e dalla forma indescrivibili. Ora sulla sua superficie era impressa una fessura cremisi di migliaia di chilometri.


Il colore scarlatto brillava senza nessun impedimento. Tutti sapevano che questo bagliore era penetrato per quasi metà dell'universo ed era visibile in tutta la Divina Regione Orientale.


Questa era la luce unica della Spina dell'Universo. Non poteva che essere straordinaria.


L'Imperatore dell'Eternità fissò la fenditura con cupa determinazione, i suoi capelli danzavano nella tempesta.


Anche il resto dei Divine Master avanzò. La calamità era proprio di fronte a loro ed era necessaria la loro piena concentrazione per evitarla. Avrebbero dovuto mettere da parte qualunque ostilità o conflitto che avevano avuto in passato.


Mu Xuanyin fu l'unica a rimanere indietro mentre stava ancora tenendo Yun Che.


Fu in quel momento che uno sguardo privo di scrupoli si fissò su Mu Xuanyin per molto tempo, facendola accigliare.


"Eheh, la Divina Regione Orientale è davvero una terra di tesori. Non mi aspettavo di incontrare una donna così splendida a parte Ying'er e l'Imperatrice degli Dei Lunari. Temo che perfino la bellezza numero uno della nostra Divina Regione Meridionale dovrebbe abbassare la testa per la vergogna di fronte a te."


Quando Yun Che spostò lo sguardo verso chi aveva parlato, sussultò.


Era l'Imperatore Divino del Mare Meridionale... Nan Wansheng!


L'uomo continuò a fissare Mu Xuanyin con gli occhi socchiusi e una passione ardente, ma fortunatamente la situazione era abbastanza grave da farlo contenere. Mostrò un sorriso malvagio per poi spostare lo sguardo su Yun Che: "Oh? Sei il giocattolo che ha attirato l'attenzione di Ying'er diversi anni fa, non è vero? È un posto così pericoloso; non temi di perdere la vita all'improvviso?"


Yun Che mostrò un mezzo sorriso per poi rispondere: "Credo che lei sappia meglio di chiunque altro chi sia il vero giocattolo qui, Divino Imperatore del Mare Meridionale."


Il numero uno della Divina Regione Meridionale si era degnato di parlargli... Sembrava che Qianye Ying'er lo avesse davvero colpito.


"Oh?" L'Imperatore Divino del Mare Meridionale strinse gli occhi per poi sorridere: "Interessante, interessante. Eheheheh."


Poi si girò e scattò di fronte al gruppo in un lampo.


"Controllati!" Mu Xuanyin rimproverò Yun Che. "È un milione di volte più spaventoso di quanto tu ti possa immaginare."


"Capito." Rispose con noncuranza Yun Che. Sembrava un po' distratto per qualche motivo.


L'Imperatore dell'Eternità fissò la fenditura cremisi per molto tempo. Alla fine si girò e disse: "Iniziamo immediatamente."


L'Imperatore del Drago annuì per poi dire con solennità: "Se l'avessi saputo prima, avrei portato tutti i miei Dei Draghi con me. Comunque possiamo fare un tentativo oggi. Se sarà anche minimamente efficace, convocherò immediatamente tutti i miei esperti."


"Farò così anche io." Aggiunse con un sorriso Nan Wansheng.


"Mn." L'Imperatore dell'Eternità annuì lentamente per poi fare un po' di passi in avanti verso il gruppo. Dopo aver scorto con lo sguardo tutti quanti, stese le braccia e attivò una formazione misteriosa dall'aura strana che era proprio dietro di lui. Disse lentamente: "Per favore iniettate la vostra energia in questa formazione... Da questo dipende il destino del nostro mondo. Non trattenetevi."


"Per quanto riguarda il risultato... starà al cielo decidere il nostro fato."


Anche adesso le parole dell'Imperatore dell'Eternità erano piene di disperazione, perché il loro tentativo non contava nemmeno come una contromisura. Era solo un atto disperato che stavano facendo perché non avevano altra scelta.


La formazione apparì subito dopo che finì di parlare. I Divine Master la fissarono con determinazione mentre evocavano la loro Energia Misteriosa.


Il mondo si oscurò.


Anche la tempesta spaziale si fermò all'improvviso.


Il cambiamento improvviso colse tutti di sorpresa. Prima che potessero reagire appropriatamente, la fenditura cremisi iniziò a rimpicciolirsi con un ritmo incredibile.


"Cosa... cosa sta succedendo?"


Mille chilometri... cento chilometri... dieci chilometri... cento metri... La fenditura cremisi continuò a rimpicciolirsi finché non arrivò a diversi metri di lunghezza. Tutti continuarono a mostrare espressioni stupite durante tutto il processo.


"Che sia... che sia..." Mormorò l'Imperatore dell'Eternità per poi gridare con incredulità e gioia: "La Spina dell'Universo ha esaurito le sue energie?!"
                                
                



