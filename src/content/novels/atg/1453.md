---
title: Capitolo 1453 – Potere Assoluto
pubDate: 2025-03-10T08:57:10.449Z
tags:
    - atg
---


Capitolo regolare, 8 in coda (7 Federico + 1 Paolo), 4/10 donazione
-Alstor


Anche se erano passati milioni di anni, e anche se quell’aura era estremamente debole e offuscata, Jie Yuan non poteva sbagliarsi!


Perché quel Clan di Dei un tempo aveva servito sotto Mo E, l’Imperatore Divino Heaven Punishing!


Aveva trovato qualcuno su cui sfogare il suo odio e il suo rancore. l'Energia Misteriosa oscura intorno a lei avvampò violentemente e si distorse. In quanto ai quattro fratelli Qianye… in una frazione di secondo, le loro pupille si dilatarono al massimo. Era come se uno spettro li stesse stringendo con forza per la gola, trascinandoli in un abisso di morte senza fondo.


Jie Yuan sollevò lentamente una mano, con un movimento che non avrebbe essere più semplice, ma quel gesto fece sentire i quattro fratelli Qianye come se una gigantesca montagna li stesse schiacciando. In effetti, avevano la sensazione che i loro organi interni stessero per scoppiare dalla pressione.


“Sua Maestà Imperatrice Divina…” disse con grande fatica l’Imperatore del Brahma: “Noi… non siamo…”


Prima ancora che finisse la frase, un’aura letale li stava già travolgendo dall’alto.


“Uwa… AAAAAHHHHHHHH!”


Dopo che l’Imperatrice Diabolica ebbe rilasciato un solo briciolo del suo potere, la sua aura soffocante, già spaventosa, divenne semplicemente impossibile da descrivere a parole. I tre Dei del Brahma non riuscirono a controllare i loro spasmi e un bagliore scuro comparve all’improvviso nei loro occhi. La loro paura si tramutò in rabbia e lanciarono all’unisono tre roche grida, scattando contemporaneamente verso l’Imperatrice Diabolica Colpo Celeste Nemesi dei Diavoli!


“Aaaaahhhh!!”


Quella scena fece sfuggire involontariamente un urlo alla maggior parte dei Divine Master presenti.


Erano gli Dei del Brahma, tre Divine Master di decimo livello, tre Divine Master riconosciuti da tutti come tra i più potenti dell’universo. Avevano attaccato insieme. l'Energia Misteriosa che rilasciarono in quell’istante fece sentire i Realm King dei Reami Superiori, a loro volta dei Divine Master, sul punto di essere fatti a pezzi.


Per la maggior parte dei presenti, quella era la prima volta in assoluto che vedevano i tre Dei del Brahma in azione. Per di più, era la prima volta che gli Imperatori Divini vedevano i tre Dei attaccare all’unisono… perché in tutta la Regione Orientale, nessuno a parte gli Imperatori Divini stessi sarebbe stato degno di spingerli ad unire le forze.


Ma di fronte all’attacco dei tre Dei del Brahma, Jie Yuan non si mosse neppure di un millimetro, né ci fu il minimo cambiamento nella sua espressione. Non fece altro che distendere una mano… e far scattare leggermente in avanti un dito.


Bang!


Con un tintinnio incredibilmente debole e ovattato, le tre auree da Divine Master dei tre Dei del Brahma scomparvero improvvisamente, senza lasciare traccia.


Le auree di tre individui al massimo livello conosciuto nell’era attuale, di tre Divine Master di decimo livello, che avevano sferrato tre attacchi separati… erano completamente svanite in un solo istante!


Era come se quel potere, che aveva scioccato e tolto il fiato ai Realm King dei Reami Superiori, in realtà non fosse altro che una bolla di sapone, che si poteva far scoppiare con un semplice gesto della mano.


In quanto ai tre Dei del Brahma… subito dopo, delle grida agonizzanti fuoriuscirono dalle loro gole. Giganteschi fiotti di sangue schizzarono fuori dai loro corpi, mentre venivano scaraventati lontano nello spazio siderale alle loro spalle.


I tre Dei del Brahma, ognuno dei quali poteva distruggere una stella con uno schiocco di dita… anche se avevano unito le forze, erano stati feriti gravemente dall’Imperatrice Diabolica Colpo Celeste Nemesi dei Diavoli con un semplice movimento della mano, in un solo istante.


“Voi… come… osate ancora… opporre… resistenza…” disse Jie Yuan, distenendo lentamente le dita della mano. Quelle sei parole fredde e indifferenti risuonarono nel profondo dell’anima di ognuno dei presenti, come se fossero la più terribile maledizione che avessero mai sentito in vita loro.


Un lampo di luce nera si accese sul palmo della sua mano.


Immediatamente, dei bagliori neri comparvero sui corpi dei tre Dei del Brahma. Poi, l’energia oscura li avvolse completamente…


Mentre tre grida raggelanti, scioccate e terrorizzate, risuonavano tutt’intorno, i loro corpi da Divine Master di decimo livello – i più forti e resistenti dell’universo, al punto che sarebbe stato più facile ascendere al cielo che ferirli – vennero ridotti in innumerevoli brandelli scuri dalla luce nera, che li fece a pezzi come se fossero semplice carta velina.


Bang…


L’energia oscura si dissipò e scomparve nel nulla nell’arco di pochi secondi.


E così, i tre Dei del Brahma si dissolsero completamente nell’oscurità. Erano stati completamente cancellati dalla faccia dell’universo, di loro non era rimasta neppure l’ombra.


Il tempo continuò a trascorrere freddamente, nel mezzo di un orribile silenzio, e per parecchi secondi non si sentì alcun rumore.


Un terrore sconfinato fece rabbrividire e tremare tutti i presenti, che ormai avevano completamente ceduto. Tutti erano pallidi come fantasmi, senza la minima traccia di colore sul volto.


Qianye Wusheng, Qianye Wubei e Qianye Wuai…


Non erano persone comune. Al contrario, quei tre nomi avrebbero fatto spaventare chiunque li avesse sentiti.


Ma erano morti… come se niente fosse…


Era stato come se tre granelli di polvere fossero stati spazzati via dal vento!


La parola “scioccante” non bastava per descrivere accuratamente quella scena. In quell’istante, tutti i Divine Master lì presenti, che regnavano sull’intero universo, si sentirono esplodere il petto dallo stupore e dalla paura, capendo all’istante cosa significasse cadere in preda alla disperazione e vedere tutte le proprie certezze crollare una dopo l’altra…


Anche l’ultimo briciolo di speranza nei loro cuori era stato distrutto senza pietà.


Tutte le ipotesi in cui aveva sperato l’Imperatore dell’Eternità, riguardo al fatto che l’Imperatrice Diabolica Colpo Celeste Nemesi dei Diavoli avesse completamente perso i suoi poteri dopo essere rimasta fuori dal Caos Primordiale così a lungo e che, quindi, loro potessero tenerle testa… erano state anch’esse distrutte.


I tre Dei del Brahma… insieme, rappresentavano praticamente gli individui più potenti dell’era attuale, eppure erano stati spazzati via dall’Imperatrice Diabolica in un solo istante!


Quella era la differenza tra i mortali e gli Dei o i Diavoli…


E pensare che persino loro, che erano praticamente degli “dei” nella loro epoca, in realtà erano così deboli e impotenti, così patetici, di fronte a un Vero Dio.


I tre Dei del Brahma erano morti… Qianye Fantian rimase immobile, con lo sguardo perso nel vuoto. Era come se fosse stato pietrificato, si poteva notare solo qualche minuscolo spasmo dei suoi muscoli, di tanto in tanto.


Chiaramente, nessuno meglio di lui sapeva quanto fossero davvero forti i tre Dei del Brahma.


Ma neppure lui era minimamente in grado di comprendere che razza di potere avesse potuto cancellarli all’istante dall’universo…


I tre Dei del Brahma non erano solo suoi fratelli biologici, ma erano anche i tre pilastri più importanti del Regno del Brahma. Erano i tre più grandi pilastri portanti del Reame Sovrano più potente della Regione Orientale. Inoltre, ai suoi occhi, e agli occhi di tutti, niente e nessuno avrebbe mai potuto essere una reale minaccia per loro.


Eppure, erano morti come se niente fosse, erano stati uccisi come se niente fosse…


Tutti i miti, le leggende e le cronache dell’Era Antica non sarebbero stati sufficienti a ricreare neppure una frazione dello stupore e del terrore causato da quella scena. Aveva ucciso tre Divine Master di decimo livello come se fossero stati formiche. Stavolta, tutti avevano visto coi loro stessi occhi quanto fosse spaventoso il potere dell’Imperatrice Diabolica. Avevano visto di persona… che loro, pur essendo dei Divine Master, in realtà non erano altro che insetti di fronte a lei!


Si formò un’atmosfera inquietante, che penetrò nelle ossa e nelle anime di tutti. Jie Yuan si voltò lentamente, con la mano distesa in avanti, fino a puntarla verso Qianye Fantian, ancora assolutamente immobile come se la sua anima avesse lasciato il suo corpo. Poi, disse: “Ci sei… ancora… tu…”


Trovandosi davanti alla mano aperta di Jie Yuan e vedendo i suoi occhi, che brillavano con un cupo bagliore di morte, Qianye Fantian scivolò verso terra… e cadde in ginocchio.


“Sua Maestà Imperatrice Diabolica, questo suo umile servitore… è solo un mortale che ha ereditato un briciolo di potere divino, non è affatto… non appartengo al Clan degli Dei del Monarca Brahma… e ora che lei ha fatto il suo glorioso ritorno nel Caos Primordiale, Sua Maestà Imperatrice Diabolica, naturalmente potrà regnare su tutto l’universo e ogni persona al mondo si inchinerà al suo cospetto. Il mio Clan Qianye è leggermente famoso nella Regione Orientale… saremo disposti a servirla, Sua Maestà Imperatrice Diabolica, e saremo sempre pronti a soddisfare ogni sua richiesta… non ci sarà un suo singolo ordine a cui non obbediremo… e le prometto che le saremo sempre fedeli…”


Se non lo avesse visto coi propri occhi e sentito con le proprie orecchie, nessuno in tutto l’universo avrebbe mai creduto che l’Imperatore Divino più potente della Regione Orientale fosse davvero caduto in ginocchio e stesse davvero promettendo così umilmente di sottomettersi a qualcun altro.


Tuttavia, nessuno dei presenti lo biasimò o lo trovò ridicolo.


Quando qualcuno poteva decidere il tuo destino con uno schiocco delle dita e si trovava di fronte a te, quella era la scelta più umiliante e ingloriosa, ma al tempo stesso era… la più intelligente e razionale.


Inoltre, non in molti sarebbero anche solo riusciti a pronunciare quelle parole così chiaramente, sotto l’effetto dell’aura soffocante dell’Imperatrice Diabolica.


Come se non bastasse, Qianye Fantian, l’Imperatore Divino numero uno della Regione Orientale, adesso aveva posto un precedente che sembrò infrangere l’ultimo velo di dignità rimasto ai Divine Master lì presenti. In molti avevano le gambe tremanti ed erano a loro volta sul punto di inginocchiarsi per giurare fedeltà all’Imperatrice Diabolica.


Non erano abbastanza forti per resisterle o affrontarla…


La gerarchia dell’intero universo stava per cambiare definitivamente.


Fra la morte e la sottomissione, la maggioranza assoluta degli abitanti dell’universo avrebbe scelto la seconda senza esitare.


Solo che non si erano mai davvero ritrovati di fronte a quella scelta in passato, né si sarebbero mai aspettati che un giorno sarebbero stati costretti a decidere.


Tuttavia, era un vero peccato che anche se qualcuno avesse scelto di rinunciare all’orgoglio, inginocchiarsi e sottomettersi, non necessariamente sarebbe sopravvissuto. Perché ad avere l’ultima parola… sarebbe stata Jie Yuan.


Gli angoli delle sue labbra si incurvarono lentamente verso l’alto, in un sorriso incredibilmente carico di ridicolo e sdegno. Ognuno dei presenti poté percepire il suo disprezzo, mentre rispondeva: “Quindi sarebbero questi i discendenti dei cani di Mo E, i discendenti di quel Clan di Dei che non faceva altro che sputare idiozie sulla giustizia… Hehehehe… Hahahaha… HAHAHAHAHAHAHA…”


All’improvviso si abbandonò a una risata sfrenata, folle ed eccessiva, ma… anche incredibilmente addolorata e malinconica. Quando smise di ridere, fece scattare verso il basso la mano e in quello stesso istante, un’aura nera come la notte e soffocante scese dall’alto, seguendone il movimento.


“Eh!?”


“AHH!!!”


Gemiti di terrore strozzati risuonarono tutt’intorno. Quella buia pressione non stava schiacciando solo Qianye Fantian, ma anche i sei Dei Stellari e… i cinque Dei Lunari, compresa Xia Qingyue!


Di fronte alla potenza schiacciante di un Imperatore dei Diavoli, vennero istantaneamente costretti a inginocchiarsi, senza riuscire a opporre resistenza.


“I cani di Mo E meritano tutti di morire, anche voi che siete solo loro eredi!!”


Il Clan degli Dei del Monarca Brahma, gli Dei Stellari e gli Dei Lunari… nell’Era Antica, erano stati tutti subordinati di Mo E, l’Imperatore Divino Heaven Punishing!


Mo E ormai era morto, e tutti gli Dei si erano istinti, quindi la sua vendetta e la sua rabbia potevano indubbiamente ricadere solo sui loro discendenti… anzi, su coloro che avevano ereditato i loro poteri, che non potevano neppure essere definiti loro veri e propri discendenti.


Tutti sussultarono dallo stupore e indietreggiarono in preda al panico. Ma la loro incredulità e la loro paura erano miste a un grande sollievo… proprio come l’Imperatore dell’Eternità, avevano realizzato che l’Imperatrice Diabolica appena tornata in quel mondo non era crudele e irrazionale quanto si erano aspettati. Era ancora razionale, e la sua mente era lucida. Avrebbe potuto chiaramente uccidere tutti loro, eppure aveva concentrato tutta la sua ira solo su coloro che avevano ereditato i poteri dei Clan Divini sottoposti a Mo E.


Forse… gli altri avrebbero davvero potuto sfuggire a quella catastrofe?


Mentre indietreggiavano in preda allo shock e al terrore, tutti loro si posero quella domanda.


Avevano tutti visto i tre Dei del Brahma morire di fronte a loro, poi quell’aura sconfinata e soverchiante aveva costretto a inginocchiarsi Qianye Fantian, gli Dei Stellari e gli Dei Lunari. Questi ultimi non avevano potuto fare niente, se non abbandonarsi alla disperazione che stava sorgendo rapidamente nei loro cuori.


“Merda!” mormorò sottovoce Mu Xuanyin.


La morte di Qianye Fantian e degli Dei Stellari non avrebbe avuto nulla a che fare con lei, ma in quanto agli Dei Lunari… fra loro c’era anche Xia Qingyue!


“Aspetti… aspetti un attimo!” gridò con la voce tremante l’Imperatore dell’Eternità: “Sua Maestà Imperatrice Diabolica… loro… non sono Dei, sono solo… UWAAAHH!”


Eccetto l’Imperatore dell’Eternità, nessun altro osò farsi avanti per provare a fermarla o implorarla di risparmiarli. Dato che tutti avevano appena avuto la sensazione di poter sopravvivere a quella calamità, perché mai avrebbero dovuto rischiare di morire all’istante per qualcun altro?


Prima ancora che l’Imperatore dell’Eternità finisse la frase, un raggio di luce nera scese su di lui, togliendogli il fiato e facendolo cadere in ginocchio. Dopodiché, la voce di Jie Yuan, centinaia di migliaia di volte più terrificante di quella del dio della morte, risuonò nell’anima di tutti i presenti: “A quanto pare ci tieni davvero molto a morire anche tu!”


“Anche i cani di Xi Ke… meritano la morte!!”


“Mio… Mio Signore!” i Guardiani lì presenti rimasero così scioccati e sconvolti che desiderarono di morire… ma di fronte alla forza e all’odio dell’Imperatrice Diabolica, che poteva salvare l’Imperatore dell’Eternità!?


Ormai, in quell’universo non ci sarebbero dovuti più essere Dei e Diavoli.


Considerando l’attuale aura del Caos Primordiale, era impossibile che nascesse un nuovo Vero Dio. Anche se erano rimasti alcuni loro antichi artefatti, risalenti all’Era Antica, anch’essi si erano indeboliti rapidamente, in seguito ai cambiamenti nell’aura del Caos Primordiale… compresi i Tesori Celesti come la Perla dell’Eternità.


In quell’universo, esisteva più un “potere assoluto”?


No, non esisteva. Ogni Reame Sovrano era incredibilmente potente, ma c’erano gli altri Reami Sovrani a tenerlo sotto controllo.


Persino l’individuo più potente dell’universo, l’Imperatore del Drago, non poteva fare apertamente qualsiasi cosa volesse.


Tuttavia, se fosse comparso un Vero Dio… allora, sarebbe comparso un potere assoluto, che non avrebbe dovuto esistere. Non avrebbe avuto rivali.


Proprio come l’Imperatrice Diabolica Colpo Celeste Nemesi dei Diavoli appena tornata da oltre i confini del Caos Primordiale!


Il suo potere trascendeva i limiti dell’attuale universo, trascendeva la Legge Celeste e i Principi su cui si basava ormai il Caos Primordiale. Poteva decidere della vita e della morte di ogni essere vivente con un battito di ciglia. Poteva decidere il destino di ogni razza dell’universo.


La legge e l’ordine dell’intero Caos Primordiale sarebbero stati controllati esclusivamente da lei, da quel giorno in poi, e ogni essere vivente sarebbe diventato suo schiavo… nessuno avrebbe avuto la possibilità di resisterle. Se l’avesse desiderato, avrebbe potuto persino sterminare ogni essere vivente dell’universo e distruggerne ogni oggetto inanimato, solo per sfogare la sua rabbia e il suo rancore. O forse, avrebbe potuto cancellare ogni cosa dal Caos Primordiale per farlo rinascere da capo, lasciando che si sviluppasse indipendentemente, diventando un mondo esclusivamente suo.


Il futuro dell’universo, di ogni essere vivente, era alla totale mercé dell’Imperatrice Diabolica Colpo Celeste Nemesi dei Diavoli e di nessun altro… quello era il destino che tutti si aspettavano, e che ritenevano comunque il migliore possibile.


Da quel giorno in poi, l’universo sarebbe cambiato drasticamente…


Mentre ci pensavano, tutti avevano espressioni terribilmente cupe e rassegnate… mentre i membri del Regno del Brahma, del Regno degli Dei Lunari, di quello degli Dei Stellari e del Regno dell’Eternità… ormai provavano solo disperazione.


Tuttavia, fu a quel punto che un’ondata di violenta Energia Misteriosa eruppe improvvisamente in contrasto a quell’aura diabolica a cui neppure i Divine Master potevano resistere. Era una Energia Misteriosa feroce, che cominciò anche a emanare un bagliore rosso sangue.


Anche se quell'Energia Misteriosa era molto forte, gli individui radunati lì chi erano? Considerando il loro livello, anche per loro quell'Energia Misteriosa non era altro che patetica e insignificante.


Eppure, quell'Energia Misteriosa così trascurabile ai loro occhi, fece tremare leggermente l’Imperatrice Diabolica Colpo Celeste Nemesi dei Diavoli. Tutta la sua rabbia, il suo odio, il suo intento omicida e persino la sua aura si pietrificarono.


Yun Che, rimasto alle spalle di Mu Xuanyin, si fece lentamente avanti. l'Energia Misteriosa rosso sangue intorno a lui era ancora intensa e luminosa, nonostante l’aura soverchiante dell’Imperatrice Diabolica. La guardò dritto negli occhi, dato che si era improvvisamente voltata verso di lui, e le chiese lentamente: “Sua Maestà Imperatrice Diabolica, potrebbe darmi il permesso di parlare?”
                                


                                



