---
title: Capitolo 1457 – Disorientamento
pubDate: 2025-03-10T08:57:10.450Z
tags:
    - atg
---


Capitolo regolare,
6 in coda (5 Federico + 1 Paolo), 4/10 donazione
-Schadenfreude


In confronto, Mu Xuanyin era la persona più calma. Non importava quanti Realm King la ringraziassero o la lusingassero, rimase impassibile.


Quando Yun Che le aveva riferito tutto, aveva pensato alla possibilità che il suo discepolo potesse "calmare" l'Imperatrice Diabolica Colpo Celeste Nemesi dei Diavoli.


Ma anche dopo che questa previsione si era realizzata, aveva ancora difficoltà ad abituarcisi.


Tutti qui avevano una grande reputazione ed erano molto potenti. Erano davvero grati come sembrava?


Forse lo erano, ma il modo in cui lo mostravano era fin troppo eccessivo.


In realtà stavano cercando di sopravvivere con tutte le loro forze a causa dell'arrivo dell'Imperatrice Diabolica.


In quel momento l'Imperatore Divino del Mare Meridionale si avvicinò. Aveva un'aura che fece spostare naturalmente i Divine Master. Quando la raggiunse, si inchinò profondamente e disse: "Il Realm King della Canzone Glaciale è sia splendida sia saggia per aver cresciuto un messia come Yun Che. È la benedizione del Mare Meridionale di aver potuto visitare la Divina Regione Orientale e aver incontrato il Realm King della Canzone Glaciale."


La sua precedente frivolezza ed arroganza erano spariti. Era impossibile dubitare della sincerità dietro la sua cortesia e la sua grazia ora.


"Mi loda troppo Imperatore Divino del Mare Meridionale." Disse Mu Xuanyin.


"Affatto. Queste parole possono esprimere a stento un millesimo del rispetto che provo nei suoi confronti." Rispose immediatamente l'uomo. "Se posso chiederlo, un giorno per favore faccia visita un giorno alla Divina Regione Meridionale con il prescelto Yun. La guiderò personalmente per l'intero viaggio."


"Sarà un onore per noi. Se ci sarà l'occasione, lo faremo." Disse Mu Xuanyin senza mostrare alterigia, né sdegno.


Che importava se l'Imperatore Divino del Mare Meridionale era il più potente della sua regione? Era solo un altro mortale di fronte all'Imperatrice Diabolica Colpo Celeste Nemesi dei Diavoli.


Alla fine potevano solo piegarsi.


Dopo l'arrivo di due Imperatori Divini della Regione Meridionale,  Luo Shangchen del Regno Luce di Gemma trovò l'occasione di farsi strada. Tuttavia era chiaro che il suo sguardo fosse un po' sfuggente e la sua andatura fosse leggermente barcollante.


Aveva trascinato Luo Changsheng con sé.


Luo Shangchen era tutto sorrisi mentre si inchinava di fronte a Mu Xuanyin: "Sarebbe discesa una calamità su di noi se non fosse stato per il Realm King della Canzone Glaciale e il prescelto Yun. I suoi risultati e le sue virtù meritano di essere ricordati per eoni."


"Ripensando al passato, è solo naturale che mio figlio abbia perso contro il prescelto Yun. È il successore del Dio Malvagio e il discepolo del Realm King della Canzone Glaciale dopotutto. Detto questo, credo ancora che sia stata una benedizione per mio figlio poter combattere contro di lui."


Anche Luo Changsheng si inchinò e disse: "Il mio onorabile padre ha ragione. Non dimenticherò la battaglia che ho fatto contro il prescelto Yun."


"Oh giusto!" Esclamò Luo Shangsheng come se si fosse ricordato di qualcosa, per poi assumere un tono spaventato e umile: "Sto ripensando a come mia sorella ha offeso il Regno della Canzone Glaciale per una sua ostilità personale, nonostante fortunatamente il Realm King l'abbia già punita per le sue malefatte. Guxie potrebbe non fare più parte del Regno del Sacro Universo, ma è comunque mia sorella e la maestra di Changsheng, quindi devo prendermi un po' di responsabilità. Prometto di porgere visita al Regno della Canzone Glaciale tra dieci giorni per esprimere il mio rimpianto e le mie scuse. Se in futuro il Regno della Canzone Glaciale avrà bisogno di noi, basta che lo dica e interverremo."


"Va bene." Mu Xuanyin annuì: "Me lo ricorderò."


Nel frattempo, l'Imperatore dell'Eternità non stava prestando attenzione alle buffonate dei Divine Master. Stava ripensando a cos'era successo dopo che Yun Che si era rivelato nel Regno dell'Eternità e sospirò con emozione: "L'antenata ha menzionato più e più volte che questa calamità poteva essere sventata solo da un miracolo. Ora mi rendo conto che questo miracolo è sempre stato con noi."


"Chi si sarebbe aspettato che il Dio Malvagio avrebbe lasciato un seme di speranza prima della sua morte? Non solo, Yun Che è riuscito a coltivare questa speranza fino alla perfezione. Immagino che il fato non abbia mai abbandonato questo mondo dopotutto. Il Regno del Mistero Celestiale ha ragione, Yun Che è il prescelto del cielo."


Accanto a lui, l'Imperatore del Drago sorrise con indifferenza e disse: "Sembra che siamo stati previdenti."


"Eheh." L'Imperatore dell'Eternità si accarezzò la barba con un sorriso quando si ricordò di come l'Imperatore del Drago aveva cercato di adottare Yun Che e di come Qianye Fantian avesse voluto riceverlo come discepolo diretto: "Ora capisco finalmente perché Yun Che ha rifiutato gli inviti di tutti allora. In quanto erede del Dio Malvagio e successore del Dio della Creazione, aveva già intenzione di salvare il mondo allora. Che spirito lodevole."


(Yun Che: .....?)


Ormai nessuna lode era eccessiva per l'Imperatore dell'Eternità.


"Ora che ci penso, dobbiamo ringraziare il Regno del Dio Drago per ciò che è successo oggi." Disse l'Imperatore dell'Eternità.


"Oh?" L'Imperatore del Drago si girò verso di lui.


"Non so cos'abbia fatto Qianye a Yun Che allora, ma questo gli ha impedito di tornare nella Divina Regione Orientale." L'Imperatore dell'Eternità si accigliò un po' al pensiero. "Grazie al cielo la Regina Drago ha deciso di dargli rifugio."


Imperatore del Drago: "..."


"La Regina Drago è una donna straordinaria che trascende ogni mortale. La sua preveggenza è brillante come le stelle nonostante si mantenga distante dal resto del mondo. Se non avesse protetto Yun Che e non gli avesse insegnato ad usare l'Energia Misteriosa della luce, forse la situazione sarebbe potuta finire diversamente. Sfortunatamente non ci sono molte persone che sanno dei suoi meriti e dubito che la Regina Drago se ne preoccuperebbe molto."


L'Imperatore dell'Eternità sospirò nuovamente: "Riferisca i miei ringraziamenti alla Regina Drago una volta che finirà il suo isolamento."


"...Hehe." Rispose l'Imperatore del Drago con un sorriso evasivo.


 Ora ottimista, l'Imperatore dell'Eternità scoccò un'occhiata verso il luogo in cui Jie Yuan se n'era andata per poi girarsi e dire: "È una benedizione per Yun Che aver ricevuto un tale favore dalla Regione Drago. A meno che non mi sia sbagliato, il loro rapporto dovrebbe aver dato un grande beneficio al Regno del Dio Drago..."


All'improvviso l'Imperatore dell'Eternità alzò un sopracciglio e chiese: "Imperatore del Drago, è... ferito?"


Un rivolo di sangue stava colando dalle labbra dell'Imperatore del Drago.


L'uomo si asciugò la traccia di sangue per poi sorridere: "La mia energia si è un po' agitata quando l'imperatrice diabolica ha scatenato la sua aura. Non c'è niente di cui preoccuparsi."


"Mn." L'Imperatore dell'Eternità non sospettò molto di questa reazione insolita.


"Non possiamo annunciare la comparsa dell'imperatrice diabolica nel mondo, ma dobbiamo comunque informare delle persone e prepararci non appena possibile, così mi congederò. Mi scusi se le addosso la responsabilità di gestire la Divina Regione Orientale, Eternità."


Poi l'Imperatore del Drago aggiunse con noncuranza: "Oh giusto. Shen Xi mi ha detto che il suo isolamento stavolta è estremamente importante. Potrebbe durare solo diversi secoli o anche molti millenni. Quindi temo che potrò riferirle le sue parole di gratitudine dopo molto tempo."


L'Imperatore dell'Eternità rispose: "Mi onora troppo con la sua premura, Imperatore del Drago."


Poi si girò e usò un tono autoritario per dire: "Si diffonderà un grande panico nel mondo se diffonderemo notizie del ritorno dell'Imperatrice Diabolica. Perciò fate del vostro meglio per mantenerlo segreto fino all'ultimo. Inoltre questo è un ordine dell'imperatrice diabolica stessa, quindi per la vostra stessa sicurezza... per favore non rompete questo tabù e non suscitate la sua ira..."


Tutti risposero annuendo.


Proprio come l'Imperatore del Brahma aveva menzionato prima, il Caos Primordiale non era più lo stesso di prima.


D'ora in avanti non erano più i sovrani del mondo...


.....


In uno spazio completamente diverso.


Tecnicamente parlando, l'universo era lo stesso, ma l'aura che permeava questo spazio era completamente diversa. Era cupa, opprimente e perfino la luce aveva una tinta di oscurità in essa.


Tuttavia quest'area particolare in cui Jie Yuan e Yun Che erano era insolitamente vuota. Non c'erano quasi stelle nello sfondo e lo spazio qui era oscuro e desolato.


Yun Che sussultò dopo aver scorto con lo sguardo i dintorni... Quest'atmosfera, quest'aura. Erano nella Divina Regione Settentrionale ora?!


"Come pensavo, il pianeta... è scomparso."


La voce di Jie Yuan risuonò bassa e desolata.


Yun Che si girò per poi chiederle con esitazione: "Dove siamo signora?"


Jie Yuan non rispose alla sua domanda. Chiuse gli occhi e rimase in silenzio per molto tempo per poi dire: "Come hai ottenuto il suo potere?"


Yun Che rifletté per un momento per poi rispondere: "La prima persona che ha ottenuto il sangue indistruttibile del Dio Malvagio non sono stato io, ma... la mia prima maestra della via del mistero. Ha trovato questa eredità per caso nella Divina Regione Meridionale e mi ha incontrato dopo che era stata avvelenata mortalmente. Per questo ha deciso di permettermi di usare il Sangue Indistruttibile."


"Divina Regione Meridionale?" Jie Yuan alzò lievemente le sopracciglia: "E la Perla del Veleno Celeste? Dove l'hai ottenuta? E perché il suo spirito è completamente diverso rispetto a prima?"


Nonostante la Perla del Veleno Celeste si fosse fusa con Yun Che, Jie Yuan poteva ancora sondarla con una sola occhiata.


Questo perché era stata la prima padrona della Perla del Veleno Celeste! La sua connessione con il tesoro divino era antichissima.


"La Perla del Veleno Celeste è..." Questo era un argomento molto difficile da spiegare e dopo aver scelto con cura le sue parole, tutto ciò che poté fornirle fu una spiegazione insufficiente: "Il mio maestro delle arti mediche l'ha trovata per caso nel mondo in cui sono nato. L'ho inghiottita per caso dopo e si è fusa con il mio corpo da allora. Per quanto riguarda il suo spirito, probabilmente è stato rapito dalla Ruota Diabolica dell'Infanta Malvagio. È perito dopo che ha sfoderato le Innumerevoli Tribolazioni e ha ottenuto un nuovo spirito tre anni fa."


"Inghiottito? Fuso?" Jie Yuan scoccò un'occhiata a Yun Che. Nonostante fosse sicura che Yun Che non avrebbe osato mentirle, per qualche motivo la sua spiegazione non aveva senso!


Stese la mano e disse freddamente: "Mostrami i tuoi ricordi!"


"...Sì." Yun Che non poteva disubbidirle, così chiuse ubbidientemente gli occhi e aspettò.


Jie Yuan afferrò la testa di Yun Che ed evocò un bagliore di energia nera. Tuttavia il ruggito di un drago risuonò nel suo corpo, facendole tremare un po' il palmo e aggrottare le sopracciglia.


Lentamente, ritrasse il palmo e guardò Yun Che sotto una nuova luce: "Sei solo un giovane mortale, ma hai il suo potere e quattro anime divine? Il cielo ti ha mostrato fin troppo favore!"


Yun Che: "Uh..."


"Non importa." Jie Yuan spostò lo sguardo e disse: "La tua anima ora è un mondo proprio ed è protetto dall'Anima Divina del Dio Drago. Preferirei non rischiare di danneggiare il tuo spirito sondando i tuoi ricordi con la forza!"


Le parole di Jie Yuan fecero tremare Yun Che.


Aveva... rinunciato a sondare i suoi ricordi solo perché non voleva ferire l'anima di un mero mortale.


Finora, questa Imperatrice Diabolica Colpo Celeste Nemesi dei Diavoli... si era rivelata completamente diversa dai diavoli pieni di odio che si immaginava.


"È stato il destino a decidere che tu ottenessi il suo potere," disse lentamente Jie Yuan, "Ed è stata la tua fortuna a farti ottenere la Perla del Veleno Celeste. Ora che è morto e che la Perla del Veleno Celeste ha trovato un nuovo proprietario, non c'è bisogno che indaghi troppo."


Il suo tono sembrava incredibilmente desolato in questo mondo cupo.


Finalmente era tornata... ma le persone che amava e quelle che odiava erano già morte.


Yun Che non era Jie Yuan. Non poteva capire come si sentiva.


A questo punto l'Imperatrice Diabolica non spaventava più Yun Che. In effetti le sue preoccupazioni di prima forse non erano necessarie. Per questo decise di prendere l'iniziativa di chiedere: "Signora, perché mi ha portato qui?"


Jie Yuan rispose un po' distrattamente: "Un tempo c'era un pianeta qui. Era un pianeta che avevamo creato... insieme."


Yun Che: "..."


"Nonostante fosse un Dio della Creazione, le sue tecniche di creazione erano le peggiori tra tutti gli Dei principali. Ha dovuto anche prendere in prestito un po' del mio potere per finire il suo primo pianeta... il pianeta che abbiamo creato insieme."


"È stato anche in quel pianeta che ci siamo sposati e abbiamo avuto nostra figlia."


"Sfortunatamente... è impossibile che quel pianeta sia sopravvissuto a quella terribile guerra..."


Jie Yuan strinse i pugni.Il suo odio, la sua furia, la sua speranza, i suoi desideri... era tutto sparito in questo strano mondo con cui non era familiare. Rimaneva solo un senso di vuoto e di perdita...


Le persone che amava, che odiava, che conosceva... e anche i ricordi del passato erano tornati alla polvere.


Perché volevo tornare qui? Perché ho lottato così duramente finora...?
                                


                                



