---
title: Capitolo 1458 – La Vera Calamità
pubDate: 2025-03-10T08:57:10.450Z
tags:
    - atg
---


Capitolo sponsorizzato, ringraziamo Federico!
5 in coda (4 Federico + 1 Paolo), 4/10 donazione
-Schadenfreude


L'Imperatrice Diabolica Colpo Celeste Nemesi dei Diavoli era troppo assorbita nel suo mondo. Non notò nemmeno i cambiamenti nello sguardo di Yun Che.


Il primo pianeta creato dal Dio Malvagio?


Aspetta un secondo! Allora lo spirito del Corvo Dorato ha menzionato che il primo mondo creato dal Dio Malvagio era...


Quando Jie Yuan si riprese, finalmente notò la reazione di Yun Che. Chiese freddamente: "Parla direttamente. Smettila di essere così cauto come se avessi qualcosa da nascondere. Non era una persona del genere allora!"


Le critiche di Jie Yuan sembravano dure, ma dimostravano impercettibilmente che la sua immagine di Yun Che si era più o meno sovrapposta un po' a quella del Dio Malvagio Ni Xuan.


Tutto era tornato alla polvere e quell'era apparteneva al passato. Yun Che era solo un simbolo di tutto questo.


Yun Che disse: "Signora Imperatrice Diabolica, è completamente diversa da come mi immaginavo."


"Davvero?" Jie Yuan sorrise con indifferenza. "Devi aver pensato che avrei sfogato la mia rabbia sul mondo, non è vero? L'avvento dei diavoli, la perdita di innumerevoli vite, la distruzione di ogni creatura vivente... pensavi che un diavolo avrebbe dovuto fare così, non è vero?"


"E...sattamente." Rispose con sincerità Yun Che.


Non era solo lui a pensarlo, tutti li ritenevano così e ancora peggio... Dopotutto un diavolo era sempre stato considerato l'esistenza più spietata e peccaminosa agli occhi dei mortali, figuriamoci un imperatore diabolica che stava serbando un odio di diversi milioni di anni.


"Tuttavia non pensavo che fosse perché era un diavolo, signora. Secondo me qualsiasi creatura che abbia subìto un attacco del genere e abbia affrontato innumerevoli anni di tribolazioni diventerebbe naturalmente..." Yun Che fece una pausa per un momento per poi decidere di cambiare argomento: "D'altra parte, anche da questo breve contatto posso capire che è una persona di molto migliore. Non c'è da meravigliarsi che il Dio Malvagio si sia innamorato di lei."


"Eheh..." Jie Yuan rise con indifferenza. "Cos'è una buona o una cattiva persona? Una buona persona è un dio e una cattiva persona è un diavolo... Questo valeva in passato e posso capire che sia così anche oggi. Altrimenti sarebbe stato impossibile che questa terra perduta di diavoli diventasse così misera!"


Yun Che guardò di fronte a sé... Così erano nella Divina Regione Settentrionale, conosciuta anche come il territorio dei diavoli durante l'Era degli Dei!


"È come dice signora. Il mondo di oggi non è diverso rispetto a prima." Disse Yun Che. "Oggi qualsiasi creatura che coltiva l'Energia Misteriosa dell'oscurità è definita un diavolo. Sia le persone, che le bestie o gli spiriti che la utilizzano sono tutti odiati e rifiutati. Sono considerati eresie che non dovrebbero esistere in questo mondo."


"Questo è il motivo per cui questa Divina Regione Settentrionale, la vecchia terra dei diavoli, è più... una gabbia per i diavoli. Questo perché qualsiasi abitante di quel territorio che prova a lasciare la regione, viene eliminato senza pietà."


"Ogni creatura nel Caos Primordiale pensa che i diavoli siano esistenze che devono essere annientate ad ogni costo; è una convinzione profondamente radicata. Era così anche quando ero più giovane... In effetti i pregiudizi nei confronti dei diavoli potrebbero essere ancora peggiori che nella sua era signora."


Jie Yuan: "..."


"Inoltre sono sicuro che l'ha già notato, ma l'aura del Caos Primordiale è cambiata drasticamente dall'Era degli Dei. A causa dell'estinzione della razza degli dei e dei diavoli, il livello di questo universo è precipitato e la sua aura è diventata sottile e torbida. Le persone che ha appena visto erano i coltivatori più potenti nell'universo."


"Quello con l'aura di un Vero Drago è il più formidabile tra tutti... La sua potenza potrebbe non essere degna di essere menzionata ai suoi occhi, ma è indubbiamente l'esperto più potente nell'intero Caos Primordiale."


Aveva menzionato apposta l'Imperatore del Drago, il supremo sovrano del Caos Primordiale, così che Jie Yuan capisse meglio l'attuale livello dell'universo.


"Un altro cambiamento che sta avvenendo è il continuo declino dell'energia yin nel Caos Primordiale... Potrebbe essere perché ci sono sempre meno creature che coltivano l'Energia Misteriosa dell'oscurità. Di conseguenza, la Divina Regione Settentrionale si sta rimpicciolendo sempre di più ed è possibile che svanisca completamente un giorno."


Disse direttamente Yun Che. D'altronde era risaputo in tutto il Regno degli Dei.


"Stai provando a distrarmi?"


"..." Yun Che aprì lievemente la bocca. La donna aveva capito facilmente le sue intenzioni.


"Umpf. Che cos'hanno a che fare i successori degli dei e dei diavoli con me? Perché mi importerebbe del loro destino?"


Jie Yuan scoccò un'occhiata fredda verso Yun Che: "Ti sbagliavi su una cosa fin dall'inizio. Stavi pensando che fossi io il motivo per cui ha lasciato la sua eredità pagando un prezzo così caro?"


"...Me lo dica per favore signora." Yun Che era sbalordito.


Si era... sbagliato?


"Nessuno si fida e mi capisce meglio di Ni Xuan. Sapeva che non avrei mai ucciso gli innocenti, non importa quanto fosse grande il mio odio!"


"Se quel vecchio malvagio di Mo E non fosse morto, se la razza degli dei non si fosse estinta, non avrei perso il controllo e non avrei finito per uccidere i tre mortali che hanno ereditato il potere divino del Brahma!"


L'espressione di Jie Yuan tornò gentile: "Dopotutto... gliel'ho promesso molto tempo fa."


Yun Che: "Promesso...?"


"Sperava che la razza degli dei e dei diavoli potesse abbandonare i loro pregiudizi e vivere in pace insieme... Sperava che la razza degli dei potesse cambiare idea. Era un desiderio che ero disposta ad assecondare, così gli ho promesso che non avrei mai ucciso un dio o un mortale senza un buon motivo... Sono passati molti anni da quando ho fatto quella promessa, ma non la infrangerò comunque."


Yun Che: "..."


Finora si era fatto una certa opinione dei diavoli per tutti questi anni, ma oggi le sue aspettative erano state completamente sconvolte.


Il Dio Malvagio voleva che gli dei e i diavoli vivessero insieme in pace. Tuttavia era ovvio che avesse fallito e fosse sprofondato nella disperazione... Questo era il motivo per cui il mondo aveva perso un Dio della Creazione e aveva ottenuto un Dio Malvagio dopo.


"È vero che ha lasciato la sua eredità per ricordarmi di trattare questo nuovo mondo con gentilezza. È anche vero che non ho intenzione di rompere la mia promessa. Tuttavia... quella promessa non si applica ai membri del mio clan."


"I membri... del suo clan?" Yun Che alzò lievemente le sopracciglia.


"Non puoi nemmeno immaginare quanto sia spaventoso il mondo fuori dal Caos Primordiale." Disse lentamente con tono profondo la donna. "Io e i miei compagni siamo riusciti a sopravvivere grazie alla Spina dell'Universo, ma sapi che prezzo abbiamo dovuto pagare?"


Stese il braccio mostrando innumerevoli cicatrici... Ognuna di esse era uno spettacolo orribile a vedersi.


Yun Che aveva visto fin troppe ferite in tutta la sua vita, ma queste lesioni erano apparse sul corpo di un'imperatrice diabolica.


Inoltre erano segni che nemmeno un'esistenza del genere poteva rimuovere...


Yun Che distolse lo sguardo. "Se è la sola che è tornata, significa che tutti i membri del suo clan sono già..."


"Molti sono morti uno dopo l'altro negli ultimi milioni di anni, ma alcuni sono sopravvissuti. Tuttavia... ammontano a meno di cento oggi."


Un tempo erano stati esiliati novecento diavoli e la loro imperatrice.


Il fatto che ne rimanessero meno di cento, significava che solo dieci di loro erano sopravvissuti, ma questo numero faceva comunque rabbrividire Yun Che.


Quasi cento diavoli erano ancora vivi?!


Potevano non essere potenti quanto l'Imperatrice Diabolica, ma... erano comunque veri diavoli dei tempi antichi!


"Se sono ancora vivi allora... perché non sono tornati con lei signora?" Yun Che si innervosì.


"La Spina dell'Universo ha aperto un passaggio che ci ha connesso con il Caos Primordiale. Questo varco può esistere per molto tempo senza interferenze esterne."


A Yun Che venne in mente il cristallo cremisi a forma di rombo che era apparso sul Muro del Caos Primordiale. Così era quello il passaggio e non la fenditura scarlatta come tutti pensavano.


La Spina dell'Universo era diversa dalla Spada Ancestrale o dalla Ruota Diabolica delle Innumerevoli Tribolazioni. Avevano infranto le mura del Caos Primordiale con la forza, mentre la Spina dell'Universo aveva interagito con il suo spazio!


In altre parole, il potere spaziale delle pareti del Caos Primordiale si era fuso con quello della Spina dell'Universo!


Questo significava che ogni creatura che poteva entrare ed uscire liberamente dal Caos Primordiale finché quel varco fosse esistito!


"L'ambiente oltre il Caos Primordiale è incredibilmente complesso e spaventoso. C'è bisogno di un passaggio spaziale per passare dal nostro mondo più piccolo a questo universo. Sono riuscita a tornare subito usando la Spina dell'Universo, ma i membri del mio clan... dovranno usare tutte le loro forze per attraversarlo. Il processo dovrebbe richiedere diversi mesi di tempo."


"Beh... perché non li ha portati tutti con lei usando la Spina dell'Universo?" Chiese Yun Che, nervoso.


All'inizio pensava che il resto dei diavoli fosse morto dato che l'Imperatrice Diabolica era da sola... ma si sbagliava. Gli altri sarebbero tornati comunque tra pochi mesi!


"Umpf!" L'Imperatrice Diabolica Colpo Celeste Nemesi dei Diavoli disse: "Ci ho messo diversi anni per costruire un passaggio attraverso le Mura del Caos Primordiale. Pensavo che la razza degli dei mi avrebbe notato sicuramente e avrebbe preparato un 'comitato di benvenuto' per me e non volevo mettere in pericolo il mio intero clan... ma non avrei mai pensato che si sarebbero estinti prima di noi!"


Yun Che: "..."


"Inoltre..." Jie Yuan alzò il braccio e guardò la spina rossa. "La Spina dell'Universo non ha più molto potere."


"All'inizio pensavo che sarei riuscita a ripristinare molto velocemente il suo potere, ma guardando l'aura del Caos Primordiale di oggi... figuriamoci diversi mesi, anche diverse migliaia di anni non sarebbero sufficienti per fargli recuperare il suo potere. Dovranno contare sulle loro forze."


"Hanno aspettato quel momento per molto, molto tempo." Disse freddamente Jie Yuan mentre spostava lo sguardo in lontananza.


Yun Che fece del suo meglio per controllare le sue emozioni per poi dire: "Quando i diavoli torneranno, per favore... faccia del suo meglio per calmarli, signora Jie Yuan. Altrimenti... questo mondo sarà coinvolto in una catastrofe."


Se questo era il vero motivo per cui il Dio Malvagio aveva lasciato la sua eredità e la sua volontà, allora pensava che Jie Yuan avrebbe accettato.


Ma contrariamente alle sue aspettative, Jie Yuan disse freddamente: "Calmare? Umpf! Credi davvero che possa calmarli tutti?"


"È l'Imperatrice Diabolica e il capo del clan Diabolico Colpo Celeste Nemesi dei Diavoli. Il motivo per cui sono sopravvissuti è grazie alla sua Spina dell'universo... Perciò è impossibile che non ubbidiscano ai suoi ordini!" Enfatizzò Yun Che. "L'ha detto prima, questo è il desiderio del Dio Malvagio."


"Ingenuo!" Jie Yuan lo criticò freddamente: "Sai cosa significa provare odio, tortura, dolore e disperazione per milioni di anni?"


Yun Che: "..."


"È vero che non è stato sufficiente a distorcere la mia vera natura... ma lo stesso non si può dire di altri! Tutto ciò che è hanno dovuto sopportare è stato sufficiente a trasformarli in veri e propri diavoli!"


"..." Yun Che non dubitò affatto delle parole della donna.


"La razza degli dei può essere estinta, ma il loro odio dev'essere sfogato in qualche modo! Nessuno può fermarli, nemmeno io!"


"In quanto loro imperatrice, li ho visti soffrire, riempirsi d'odio, impazzire e per milioni di anni... come posso fermarli dopo tutto questo!"


"In effetti sono state le vittime di una trama contro di me! Che diritto ho di fermarli!"


Si girò e fissò freddamente Yun Che: "Posso solo controllare me stessa. Dato che hai il suo potere, posso prometterti che proteggerò te e i tuoi cari. Ma quando torneranno, non interferirò con i loro piani! Non posso e non dovrei interferire con i loro desideri! Nemmeno lui... potrebbe fermarli se fosse ancora vivo."


"Ma..."


"Niente ma!" Il tono di Jie Yuan divenne ancora più freddo. "Questa è la massima generosità che posso mostrare, senza menzionare che il mio mondo è già sparito da tempo. Tutto ciò che amavo si è ridotto in polvere, così nessuno dei miei cari è sopravvissuto... Non dovresti preoccuparti nemmeno tu della morte degli altri! Nessuno può dire che tu non abbia fatto abbastanza per il mondo, così non devi dire altro!"


"No!" Yun Che scosse la testa lentamente e con fermezza: "Signora Imperatrice Diabolica, ha ancora delle preoccupazioni in questo mondo."
                                


                                



