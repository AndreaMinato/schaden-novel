---
title: Capitolo 1459 – La lacrima di un'Imperatrice Diabolica
pubDate: 2025-03-10T08:57:10.450Z
tags:
    - atg
---


Capitolo sponsorizzato, ringraziamo Federico!
4 in coda (3 Federico + 1 Paolo), 4/10 donazione
-Schadenfreude


Le parole di Yun Che non riuscirono a scuotere Jie Yuan. Come aveva detto prima, era la concessione più grande che potesse fare. A parte Yun Che, non c'era nessun'altra cosa al mondo che potesse darle un minimo senso di familiarità.


Yun Che continuò: "Il motivo per cui lo dico è perché ha ancora una casa... e una famiglia in questo mondo."


Questa frase districò Jie Yuan dal suo senso di desolazione. Iniziò a fissarlo accigliata e chiese: "Cos'hai detto?"


"Signora, ha sentito di un pianeta chiamato Stella Polo Blu?" Disse lentamente Yun Che.


"Stella Polo Blu? Mai sentito nominare." Jie Yuan aggrottò ancora di più le sopracciglia. "Cosa intendi dire?"


Yun Che alzò la mano sinistra, ma alla fine non riuscì a radunare il coraggio per evocare Hong'er. Invece si girò e disse: "Mi porti in questo posto per favore."


Dicendo questo, formò un'impronta spirituale sulla punta del dito.


Jie Yuan non la guardò nemmeno. La sondò, afferrò Yun Che e la Spina dell'Universo brillò di rosso.


Lo spazio di fronte a loro si deformò all'improvviso e un mare blu rimpiazzò il mondo cupo e desolato di prima.


Quando si parlava di viaggio spaziale a lunga distanza, anche la formazione misteriosa più potente al mondo avrebbe dovuto impiegare molto tempo per trasportare le persone nella destinazione desiderata. Tuttavia la Spina dell'Universo ci aveva messo un istante!


Il pianeta blu di fronte ai loro occhi era solo un regno inferiore ordinario. In effetti era così comune che nessun abitante del Regno degli Dei si sarebbe degnato di dargli un'occhiata.


Era la Stella Polo Blu!


Non era passato nemmeno un mese da quando era partito per il Regno degli Dei. Dopo aver sentito le parole di Jie Yuan, il suo luogo di nascita aveva assunto un nuovo significato. Disse prima che l'Imperatrice Diabolica gli facesse una domanda: "Questo è il pianeta che ho menzionato prima."


"È il mio luogo di nascita. Quasi il novantanove per cento di questo mondo è fatto d'acqua marina. La terra che compone l'un per cento è divisa in tre continenti distanti. Il motivo per cui si chiama così è perché la sua superficie è ricoperta d'acqua.


Guardò Jie Yuan e chiese: "Si ricorda di questo pianeta signora?"


"Umpf!" Jie Yuan sbuffò per poi dire con sdegno: "Perché riconoscerei un pianeta di mortali nella regione orientale?"


Yun Che: "Uh...?"


Jie Yuan lo scorse con lo sguardo per poi continuare: "Questo pianeta ha una presenza antica, ma la sua aura è insolitamente sottile. È ovvio che abbia subìto qualche sorta di impatto esterno e che abbia superato una catastrofe o più. Questo è il motivo per cui la sua terra è così scarsa..."


All'improvviso smise di parlare. Il suo sguardo freddo e indifferente iniziò a riempirsi di emozione... Si girò di scatto e guardò freneticamente a sinistra e a destra. Perse perfino il controllo della sua percezione spirituale mentre avvolgeva l'intero pianeta.


Le sue pupille iniziarono a tremare sempre più violentemente. Alla fine perfino il suo corpo iniziò a fremere.


Quest'aura... che fosse... che fosse...


L'insolita reazione dell'Imperatrice Diabolica dissolse tutti i dubbi di Yun Che. Continuò: "Questo pianeta non è ordinario come sembra, perché ho ereditato il mio potere del Dio Malvagio e la Perla del Veleno Celeste qui. In effetti, tre delle mie quattro anime divine, quella della Fenice, del Dio Drago e del Corvo Dorato provengono da questo piccolo pianeta."


Jie Yuan continuò a fissare il pianeta e a percepirlo. La sua aura era lievemente agitata e sembrava che non stesse ascoltando affatto Yun Che.


"Solo dopo che ho raggiunto il Regno degli Dei mi sono reso conto di quanto era insolito che un ordinario pianeta nascondesse così tante eredità di Veri Dei... In effetti lo spirito del Corvo Dorato che mi ha donato la sua anima divina mi ha detto che questo era il primo pianeta che il Dio Malvagio ha creato."


"È solo che la sua attuale posizione sembra essere stata cambiata."


Jie Yuan: "..."


"Immagino che innumerevoli pianeti siano stati ridotti in polvere a causa della terribile guerra tra gli dei e i diavoli. Dopotutto è stata una calamità che ha ucciso frotte di diavoli e dei, figuriamoci fragili pianeti. Nonostante questo pianeta sia piccolo e ordinario, è anche il posto dove il Dio Malvagio e lei vi siete innamorati. È impossibile che permettesse che venisse distrutto.
Perciò deve aver corso un enorme rischio, consumato una grandissima quantità di energia per proteggerlo e ha usato un metodo inimmaginabile per spostarlo in un angolo relativamente pacifico del Caos Primordiale."


Jie Yuan continuò a fissare in avanti e il suo sguardo si velò. Mormorò distrattamente: "È ancora qui... è davvero ancora qui..."


 Yun Che sorrise e disse: "Signora, non c'è solo la sua casa. Anche sua figlia... è ancora viva."


Jie Yuan ne fu sconvolta. La sua temporanea perdita di controllo travolse Yun Che con un'ondata di aura diabolica che lo scosse e gli fece risalire il sangue in gola. Tuttavia Jie Yuan lo stava già afferrando per il colletto mentre lo guardava con i suoi occhi neri come la pece: "Cos'hai... detto?!"


Yun Che non poteva nemmeno respirare. Dovette usare tutta la sua determinazione per dire: "Sua figlia... è ancora viva! È... in questo pianeta."


Stavolta Jie Yuan non si lasciò sfuggire una sola parola. Questa risposta fece ingrandire le sue pupille: "Dove... dov'è? Dov'è... no... no.... mi stai mentendo... non può essere ancora viva... mi stai mentendo!!"


Quando Jie Yuan era tornata nel Caos Primordiale dal suo esilio di milioni di anni... sembrava così calma da essere quasi spaventosa.


Ma ora, il suo sguardo aveva perso colore, la sua aura era caotica e stava tremando... sembrava un animale selvatico che aveva perso il controllo.


"..." Yun Che si sentì crollare sotto la sua presa. Aprì la bocca, ma non riuscì a dire un'altra parola.


Jie Yuan recuperò un po' di lucidità e lasciò Yun Che dopo essersi resa conto delle sue condizioni, ma la sua aura era ancora erratica mentre lo fissava con i suoi occhi brillanti. Disse: "È impossibile che non l'abbia individuata se è ancora viva... tu... mi stai mentendo!"


Yun Che si strinse il petto e fece un paio di respiri profondi. Dopo aver fatto del suo meglio per calmarsi, disse: "Non oserei mentirle signora. C'è un motivo particolare per cui è riuscita ad evitare quella calamità allora e non è riuscita ad individuarla. Capirà quando la vedrà... la condurrò da lei immediatamente."


Jie Yuan non vide nessun inganno o paura in Yun Che. Questo fece accelerare il suo battito cardiaco: "Se si rivelerà una menzogna... allora ti farò a pezzi!"


"Venga con me signora."


Peggio reagiva Jie Yuan, più sarebbe diventato calmo Yun Che. Si diresse velocemente verso l'continente Nuvola Azzurra ed iniziò a volare verso destinazione.


Tuttavia Jie Yuan lo afferrò per il braccio e disse urgentemente: "Sei lento come una tartaruga! Dimmi dov'è!"


Nessuno poteva raggiungere il Fulmine Illusorio di Yun Che allo stesso livello, ma agli occhi di Jie Yuan era lentissimo...


Yun Che rilasciò un'impronta spirituale per riferirle la posizione del Precipizio della Nuvola. Poi...


Zzip!


Il suo corpo fu teletrasportato lontano...


Quando finalmente tornarono a terra, si rese conto che erano già sul confine del Precipizio della Nuvola. Era così intorpidito e tremante da avere la sensazione che qualcuno l'avesse picchiato per diversi giorni.


Ca**o, non è diverso da un teletrasporto... Perfino Yun Che stava fremendo come una foglia.


Jie Yuan si accigliò lievemente mentre fissava l'abisso sotto di loro. Mormorò tra sé e sé: "Perché c'è una dimensione in miniatura qui..."


"Aspetta. Quest'aura..."


La donna rabbrividì come se fosse stata colpita da un fulmine. Poi balzò giù per il precipizio senza esitare.


"Signora!" Gridò istintivamente Yun Che, ma l'Imperatrice Diabolica era già svanita nell'oscurità sotto.


L'esitazione di Yun Che durò solo per un breve istante. Balzò giù anche lui e inseguì la donna più velocemente che poteva.


Attraverso diversi strati di oscurità per poi arrivare in un mondo oscuro con cui era estremamente familiare.


Stavolta però non sentì nessun ruggito, l'unica cosa che lo accolse fu oscurità e silenzio.


Immaginò che probabilmente le creature fossero crollate a terra per lo shock e il terrore a causa dell'aura di Jie Yuan.


Yun Che ritirò la sua aura e volò verso You'er. Presto vide quell'ambiente familiare pieno di fiori viola... e Jie Yuan.


L'Imperatrice Diabolica era nell'oscurità a fissare la ragazza dall'anima a metà che dormiva in mezzo ai fiori Netherworld Udumbara.


La luce dei fiori era fredda e misteriosa, ma era la sola presenza che le teneva compagnia in questo mondo oscuro.


Qui, You'er dormiva raggomitolata. Sembrava un gatto che adorava dormire e che temeva il freddo. Sembrava così calma e sola... doleva proprio il cuore vederla così.


Jie Yuan non si avvicinò a lei. Rimase lontana a fissarla senza fare rumore.


Yun Che ovviamente non aveva bisogno di dirle chi era quella ragazza... Dopotutto qualsiasi madre avrebbe riconosciuto la propria figlia, non importava quanto tempo fosse passato.


Naturalmente Jie Yuan aveva capito le condizioni di You'er... non aveva un corpo, né un'anima completa. Doveva rimanere in questa oscurità e l'energia infernale dei fiori Udumbara impediva alla sua anima di dissiparsi.


Tutto le suggeriva che questa ragazza non poteva lasciare il mondo freddo e solitario in cui era. Non poteva nemmeno allontanarsi dal campo di Fiori Netherworld Udumbara per molto tempo.


Questo significava che doveva aver sopportato un periodo lunghissimo in questa oscurità e solitudine.


"Signora?" Chiamò piano Yun Che.


Jie Yuan non reagì affatto alle sua parole.


Yun Che si avvicinò piano all'Imperatrice Diabolica. Stava per dire qualcosa, quando si irrigidì all'improvviso.


Era una... scena incredibile.


Una lacrima stava rigando lentamente la guancia di Jie Yuan, riflettendo il bagliore dei Fiori Netherworld Udumbara per poi cadere silenziosamente sul terreno nero sotto di lei.


Yun Che: "..."


Era... la lacrime di un'Imperatrice Diabolica.


Aveva assistito a qualcosa che nemmeno gli antichi dei e diavoli non avevano mai visto in tutta la loro vita, né avrebbero creduto che fosse possibile.


Lentamente, Jie Yuan sfiorò il rivolo che le rigava la guancia. Forse nemmeno lei poteva credere di poter piangere.


Il suo sguardo era incollato sulla ragazza nel mare di fiori.


"Anche se avessimo fatto un errore..." Sembrava il mormorio di una persona bloccata in un incubo. "Anche se fossimo destinati a subìre l'ira del cielo per aver infranto questo tabù... cos'ha fatto di male nostra figlia?"


"Cos'ha fatto... di sbagliato... nostra figlia..."


Ogni parola che Jie Yuan pronunciava conteneva un dolore penetrante che trafiggeva direttamente l'anima.


Dal momento in cui la vide, capì immediatamente che era sua figlia.


Si sarebbe dovuta riempire di gioia per essersi riunita con sua figlia dopo una separazione così lunga.


Ma quando vide che sua figlia era stata ridotta ad un'anima infranta, solitaria che era bloccata in un mondo oscuro da milioni di anni...


La sua gioia e il suo entusiasmo furono spenti da un dolore ancora più intenso di quello che aveva sperimentato nella prigione fuori dal Caos Primordiale.
                                


                                



