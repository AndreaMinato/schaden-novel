---
title: Capitolo 1462 – Il Tomo Proibito del Dio Diabolico
pubDate: 2025-03-10T08:57:10.451Z
tags:
    - atg
---


Capitolo sponsorizzato! Grazie mille Federico! 3 in coda (2 Federico, 1 Paolo), 4/10 donazione
-Alstor


Anche se Jie Yuan parlava ancora con freddezza, Yun Che percepiva che il suo atteggiamento verso di lui era leggermente diverso da prima. Sebbene fosse in grado di sciogliere il “contratto” fra lui e Hong’er, aveva scelto di non farlo.


Dalle sue parole, sembrava capace di fondere nuovamente le anime di Hong’er e You’er. Ma gli aveva comunque chiesto la sua opinione, e lo aveva persino ascoltato attentamente.


Tutto questo, non era dovuto semplicemente al fatto che avesse ereditato il potere del Dio Malvagio.


Soprattutto quella frase, “Le devo a te”, lo aveva pronunciato con incredibile sincerità e determinazione. Dopotutto, anche se c’era la possibilità che le avesse mentito, il comportamento di Hong’er e You’er provava il contrario.


Per Yun Che, quello fu senza dubbio uno sviluppo incredibilmente positivo. Ci pensò per qualche secondo, poi le disse a bassa voce: “Sua Maestà, non le ho mentito. Anche se questo mondo è molto diverso da com’era un tempo, è ancora un luogo a cui lei appartiene. Il pianeta creato da lei e dal Dio Malvagio esiste ancora. Anche vostra figlia è ancora viva, quindi quando i membri del suo Clan torneranno…”


“Non c’è bisogno di affrontare ancora quest’argomento!”


Jie Yuan interruppe Yun Che prima ancora che potesse finire la frase, e la sua espressione divenne evidentemente molto più fredda.


Yun Che sentì un leggero brivido lungo la schiena… a giudicare da quella reazione, sarebbe stato difficile far cambiare idea a Jie Yuan.


Evidentemente, lei non voleva discutere di quella questione con Yun Che, e cambiò improvvisamente argomento: “A giudicare dalle condizioni delle tue Vene Misterioses, direi che non hai ancora completato appieno il tuo Potere Divino. Quanti Semi Elementali hai, al momento?”


Yun Che rispose: “Ha ragione, Sua Maestà, per adesso ho trovato solo quattro Semi in totale. Quelli del Fuoco, dell’Acqua, del Fulmine e… dell’Oscurità.”


“Quello dell’Oscurità?” Lo sguardo di Jie Yuan si fece piuttosto strano e la sua voce divenne molto più cupa: “Non mi sorprendere che riuscissi a rimanere così calmo e a tuo agio in quel mondo oscuro. Lui… perché… Perché ha lasciato anche quel Seme… forse non era disposto a…”


Mormorò l’ultima parte della frase fra sé e sé, sovrappensiero. Sussurrò così piano che Yun Che non riuscì a sentirla chiaramente.


“Come le stavo dicendo, anni fa You’er mi salvò la vita.” spiegò Yun Che: “Ci riuscì grazie al Seme dell’Oscurità. L’unica ipotesi che posso formulare è che il Dio Malvagio, dopo la morte di tutti gli altri Dei e Diavoli, poté finalmente venire qui per visitare You’er. Le lasciò il Seme dell’Oscurità e poi si uccise per creare la goccia di Sangue Indistruttibile… o forse, lo fece per guidare la persona che avrebbe ereditato il suo Potere da You’er.”


Dopo che lui ebbe finito, Jie Yuan rispose lentamente: “All’epoca, solo io sapevo che possedeva anche l'Energia Misteriosa Oscura. Se il resto del mondo lo avesse scoperto, anche se era un Dio della Creazione e anche se aveva compiuto grandi sacrifici per gli Dei, l’avrebbero comunque esiliato e trattato come un nemico. Quindi, anche se possedeva una Energia Misteriosa dell’Oscurità estremamente potente, non la utilizzò mai, neppure una volta.”


“Dimmi, lo stesso vale per te?” chiese, voltandosi verso Yun Che.


“Yun Che annuì: “Sì…”


“Con la tua attuale forza misteriosa, per quanto tempo riesci a tenere aperto Ade?” Jie Yuan incalzò subito con un’altra domanda.


“Circa una trentina di secondi.” Rispose sinceramente Yun Che.


Jie Yuan era piuttosto sorpresa: “Considerando la tua forza misteriosa, è davvero eccezionale. Oltre alle Vene Misterioses e alle Anime Divine, devi sicuramente avere anche un corpo dalla resistenza straordinaria. Tuttavia, Ade è il massimo che un mortale possa sopportare e, molto probabilmente, è un limite che non sorpasserai mai in vita tua… a meno che tu non riesca a infrangere i limiti dei mortali e le ‘Leggi’ dell’attuale universo, diventando prima o poi un Dio.”


Yun Che rispose: “Conosce incredibilmente bene le arte misteriosa del Dio Malvagio, Sua Maestà.”


“Profound Art del Dio Malvagio?” quel nome fece corrugare leggermente la fronte a Jie Yuan, che poi sbuffò con freddezza: “Il loro vero nome è Tomo Proibito del Dio Diabolico.”


“Tomo Proibito… del Dio Diabolico?” Yun Che si accigliò visibilmente.


Le arte misteriosa del Dio Malvagio… avevano ricevuto chiaramente il loro nome dal Dio degli Elementi, che si era autoproclamato Dio Malvagio dopo essersi isolato dal mondo, in preda alla disperazione. Il fatto che avesse sconfitto il più potente fra gli Dei della Creazione, Mo E, durante il loro duello, dimostrava che all’epoca aveva già coltivato almeno in parte quella arte misteriosa, che in realtà si chiamava Tomo Proibito del Dio Diabolico.


Un nome che sarebbe stato considerato un tabù in qualsiasi Era.


“Quando ci sposammo, dovemmo pianificare il nostro futuro. Di fronte alle ferree leggi delle nostre due razze, dalle differenze inconciliabili, la migliore opzione, nonché forse l’unica che ci restava, era di essere noi stessi a cambiare le regole. Per farlo, però, bisogna essere abbastanza forti da regnare su ogni cosa.”


“Il Tomo Proibito del Dio Diabolico nacque proprio per questo motivo.”


Il racconto di Jie Yuan ricordò improvvisamente a Yun Che ciò che gli aveva detto Xia Qingyue.


“Sai perché ho potuto mantenere il mio cognome Xia, sebbene sia l’Imperatrice degli Dei Lunari? Perché nel Regno degli Dei Lunari, sono io a scrivere le leggi, non devo seguirle!”


“Insieme, creammo il Tomo Proibito del Dio Diabolico, dalla forza straordinaria, combinando i suoi poteri elementali e la mia Calamità Eterna dell’Oscurità. Quella fu in assoluto la prima volta in cui le nostre due razze unirono le forze, creando una arte misteriosa ancora più potente di quanto ci aspettassimo.”


“…” Yun Che scoprì solo in quel momento che le arte misteriosa del Dio Malvagio non erano nate solo dal suo potere, ma che, al contrario, le aveva create insieme all’Imperatrice Diabolica Colpo Celeste Nemesi dei Diavoli!


Una arte misteriosa proibita, che combinava il potere di un Dio della Creazione e quello di un Imperatore dei Diavoli!


“Quando si utilizza il Tomo Proibito del Dio Diabolico, è come se un Diavolo infuriato nasca all’interno delle proprie Vene Misterioses. Maggiore la sua forza, più è difficile controllarlo. Alla fine, decidemmo insieme di creare sette sigilli nelle sue Vene Misterioses, così che potesse controllare e padroneggiare quel potere.”


“E quei sette sigilli, sono proprio i ‘cancelli’ nelle tue Vene Misterioses. Infatti, la tua Energia Misteriosa va in una sorta di berserk a vari livelli, in base a quali dei sette sigilli apri.”


“Capisco…” Yun Che si portò una mano al petto senza rendersene conto, dove si trovavano le sue Vene Misterioses, sentendosi piuttosto scosso.


Il Dio Malvagio all’inizio era il Dio degli Elementi. Il suo più grande punto di forza avrebbe dovuto essere proprio il potere elementale.


Ma le “Profound Art del Dio Malvagio”, che facevano andare in berserk la propria Energia Misteriosa, in realtà erano una arte misteriosa proibita, che aveva creato in seguito.


“Sua Maestà, lei…”


“Forse è per la natura dei miei poteri, ma io non sono mai riuscita a coltivare il Tomo Proibito del Dio Diabolico, anche se lo creammo insieme.” Lo anticipò Jie Yuan: “Pensavo che nessuno, eccetto lui, sarebbe mai riuscito a utilizzarlo. Tuttavia, non facemmo in tempo a diventare davvero così forti da poter imporre le nostre regole.”


Quando pronunciò l’ultima parola, il freddo dolore che stava facendo del suo meglio per trattenere penetrò lentamente nell’anima di Yun Che.


A quel punto, distese improvvisamente una mano e indicò la spalla sinistra di Yun Che. Una piccola sfera di luce nera comparve sulla sua pelle, poi vi rimase impressa una formazione misteriosa di oscurità, che svanì subito dopo.


Jie Yuan ritrasse la mano, mentre Yun Che chiese guardandosi la spalla: “Cos’è?”


“Ho sigillato una Formazione di Trasmissione Sonora all’interno del tu corpo. Se la attiverai con un pensiero, potrai inviarmi una Trasmissione Sonora da qualsiasi posizione, e ti raggiungerò in pochi secondi.” Spiegò Jie Yuan.


“Ma…” senza neppure aspettare che Yun Che la ringraziasse, lo indicò di nuovo e il suo tono divenne improvvisamente gelido: “Potrai farlo solo se la tua vita sarà in estremo pericolo, o se avrai urgente bisogno di un teletrasporto su lunga distanza!”


“Anche se la Spina dell’Universo ha quasi esaurito l’energia, la si può comunque utilizzare senza problemi per teletrasportarsi all’interno del Caos Primordiale. Consideralo il mio ringraziamento per esserti preso cura di mia figlia.” Jie Yuan non avrebbe mai accettato di essere in debito con qualcuno, soprattutto non con un mortale. Continuò: “In quanto al perché io sia disposta a salvarti, non è perché possiedi il suo potere, ma perché la vita di Hong’er è collegata alla tua e non permetterei per nulla al mondo che muoia insieme a te!”


“Sì, capisco.” Rispose Yun Che, con gratitudine.


“Voglio essere chiara anche su un altro punto.” Il tono di Jie Yuan divenne ancora più freddo, e le sue pupille nere come la notte trafissero il cuore di Yun Che: “Eccetto che per utilizzare la Spina dell’Universo e per chiedermi di salvarti da situazioni di vita o di morte, non aspettarti di poter prendere in prestito il mio potere!”


Yun Che: “…”


“Non aspettarti che io aiuti tu o i tuoi cari in una semplice situazione difficile. Né che io stermini i tuoi nemici, non importa quanto sia grave il vostro conflitto. Potrai affidarti solo a te stesso!”


“Lui era il Dio più potente e più orgoglioso di tutti gli Dei! Mi rifiuto di lasciare che tu, il mortale che ha ereditato il suo Potere… diventi un insetto inutile che si affida alla forza degli altri! Capito!?”


Era evidente che Jie Yuan non stesse scherzando. Soprattutto quando aveva pronunciato la frase “Era il Dio più potente e orgoglioso di tutti gli Dei”… ogni sua parola era pregna di un orgoglio che non avrebbe mai accettato alcuna mancanza di rispetto.


“Sì, capisco.” Rispose solennemente Yun Che.


“Spero che tu capisca davvero.” Disse Jie Yuan, voltandosi di spalle: “Hong’er è felice della sua attuale vita. Con te al suo fianco, posso stare tranquilla. Ma You’er… rimarrò qui e le terrò compagnia durante questo periodo di tempo, puoi andare.”


“D’accordo.” Annuì Yun Che. Esitò per qualche secondo, ma alla fine decise di non parlare di nuovo del ritorno dei Diavoli del suo Clan. Dopodiché, se ne andò volando, verso il continente del Cielo Misterioso.


Jie Yuan non tornò subito da You’er. Rimase ferma sull’orlo del Precipizio della Nuvola, osservando quel piccolo, minuscolo pianeta… ora che Yun Che se n’era andato, finalmente non doveva più trattenere forzatamente le sue emozioni.


“Ni Xuan… sono tornata… sono davvero tornata…”


“Dove… sei… andato…”


Boom boom boom… Boom boom boom…


Molto lontano, lo spazio cominciò improvvisamente a tremare non appena lei perse il controllo dei suoi sentimenti e della sua aura. Dopodiché, i ruggiti tonanti delle Bestie Misteriose cominciarono a riecheggiare dappertutto.


Un’aura insidiosa cominciò a diffondersi rapidamente per tutto il gigantesco continente Nuvola Azzurra.


Jie Yuan sollevò lo sguardo, si voltò e, dopo un semplice passo, era già a centinaia di chilometri di distanza.


Arrivò in una città umana. Anche se in quel continente sarebbe stata sicuramente considerata molto grande, quasi metà di essa era stata ridotta in rovina.


La maggior parte delle persone stavano riparando gli edifici che erano stati distrutti. Tutti avevano espressioni stanche… ma piene di speranza.


Jie Yuan si era recata lì perché aveva percepito un’aura che l’aveva fatta sentire a disagio non appena era arrivata.


Energia Misteriosa della Luce!?


Forse fu per il suo arrivo, ma quell’aura che la turbava scomparve senza lasciare traccia.


A quel punto, il cielo e la terra cominciarono a tremare simultaneamente. In lontananza, una gigantesca orda di Vene Misteriose caricò verso la città come un’onda anomala. Mentre si lanciavano verso gli edifici già semidistrutti, si abbandonarono a ruggiti assordanti.


Grida scioccate, terrorizzate e disperate si alzarono all’istante da ogni angolo della città.


Innumerevoli persone cominciarono a fuggire, mentre vari praticanti del mistero richiamavano la loro Energia Misteriosa e correvano verso l’orda di Bestie Misteriose. Grida di dolore si mescolarono ai rumori dell’aspra battaglia che avvolse quella città improvvisamente travolta dalla catastrofe.


Ogni singola Bestia Misteriosa era diventata estremamente violenta, come se fosse completamente impazzita. I praticanti del mistero all’inizio erano spaventati, ma subito dopo, cominciarono a loro volta ad emettere un’aura malevola, sempre più soffocante, e le loro grida divennero simili a quelle delle Bestie Misteriose feroci. La battaglia fra umani e Bestie Misteriose si fece sempre più spietata e sempre più terribile, secondo dopo secondo.


Le mura della città crollarono a pezzi, mentre sempre più Bestie Misteriose impazzite penetravano nella città. Ormai, non c’era più speranza.


“Mamma! Mamma!!”


Il grido commovente di una bambina raggiunse le orecchie di Jie Yuan, trafiggendola come un ago. La ragazza cadde a terra in un angolo della città, poi sua madre si voltò e tornò da lei di corsa per farle da scudo col suo stesso corpo… mentre più di dieci Bestie Misteriose si scagliavano contro di loro, con le zanne scoperte e sporche di sangue.


Jie Yuan puntò un dito in avanti e l’orda di Bestie Misteriose venne ridotta in polvere all’istante, svanendo nel nulla.


Crack!


Un rombo di tuono proveniente da chissà dove risuonò nel cielo. Subito dopo, la temperatura che fino a poco prima era quasi ustionante iniziò a scendere a una velocità innaturale. Un vento gelido cominciò a soffiare dappertutto, portando con sé tempeste di neve. In un batter d’occhio, si trasformò in una bufera che coprì il cielo stesso.


L’ordine naturale degli Elementi è collassato…


Quelle parole comparvero all’istante nella mente di Jie Yuan, che chiuse gli occhi e sollevò lo sguardo verso il cielo, con un’espressione addolorata e combattuta sul suo volto livido e ricoperto di cicatrici.


Il caos seminato dalle Bestie Misteriose nel continente Nuvola Azzurra era stato placato dall'Energia Misteriosa della Luce di Yun Che. Ma il ritorno di Jie Yuan l’aveva fatto scoppiare di nuovo, ancora più violentemente di prima.
                                


                                



