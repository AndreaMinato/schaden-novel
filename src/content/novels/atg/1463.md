---
title: Capitolo 1463 – Lo Stupore dell’Imperatrice Diabolica
pubDate: 2025-03-10T08:57:10.451Z
tags:
    - atg
---


Capitolo Sponsorizzato! Grazie mille Federico! 2 in coda (1 Federico, 1 Paolo), 4/10 donazione
-Alstor


Quando Yun Che tornò sul continente del Cielo Misterioso, per prima cosa cercò l’aura di Yun Wuxin e volò immediatamente da lei.


Impero Ventoblu, Regione del Ghiaccio Estremo, Asgard Nuvola Gelida.


Yun Wuxin aveva gli occhi chiusi ed era seduta sulla neve, l'Energia Misteriosa emessa dal suo corpo era a malapena percettibile. Chiaramente, era impegnata in un qualche tipo di coltivazione mentale.


Poco distante da lei, Chu Yuechan e Chu Yueli erano in piedi nel mezzo della neve e si stavano sussurrando l’un l’altra.


Quella coppia di sorelle, una a fianco dell’altra, rendeva più brillante e colorata quella distesa di neve, facendo sbiadire al tempo stesso la bellezza del panorama.


Yun Che scese dal cielo e atterrò delicatamente accanto a Yun Wuxin. Lei percepì all’istante la sua presenza e spalancò gli occhi. Sembrava che migliaia di stelle si fossero accese nelle sue iridi, e lanciò un gridolino di sorpresa.


“Papino!”


Mentre gridava, era già saltata in piedi dall’entusiasmo e subito dopo si gettò fra le braccia di Yun Che, lasciandosi sfuggire una risata incredibilmente allegra… anche se Yun Che era stato via solo per una ventina di giorni, da quando si erano riuniti era la prima volta che restavano separati così a lungo.


Chu Yuechan e Chu Yueli si voltarono contemporaneamente verso di loro.


“Maestro di Palazzo.” Lo salutò Chu Yueli, piacevolmente sorpresa.


Un piccolo sorriso comparve sulle labbra di Chu Yuechan. Osservando Yun Che, gli disse: “Sei tornato davvero in fretta. A quanto pare, è andato tutto secondo i piani?”


“Sì, in un certo senso.” Rispose Yun Che, annuendo. Poi, distese una mano e accarezzò le guance di Yun Wuxin: “Xin’er, ti è mancato il papino?”


“Sì, sì!” Yun Wuxin annuì vigorosamente, poi gli chiese all’improvviso: “Papino, sei tornato da solo?”


“Certo che sì.”


“Davvero non hai riportato qui qualche altra bellissima zietta?” gli chiese Yun Wuxin, con un’espressione giudiziosa.


“Uhmmm…” Yun Che si voltò verso Chu Yuechan, amareggiato: “Yuechan, quali strane cose le hai insegnato stavolta?”


Chu Yuechan gli rivolse un sorriso poco convinto e rispose: “Non ti comporti molto bene, come padre. Xin’er vede sempre tutte quelle cose, quindi credi davvero che qualcuna di noi le abbia dovuto insegnare qualcosa?”


Yun Che: “(⊙o⊙)…”


“Hehehehe. Oh, papino, stavo solo scherzando.” Commentò allegramente Yun Wuxin, distendendo una manina: “Papino, dov’è il mio regalo?”


“Regalo…?” Yun Che era confuso.


“Sì, esatto. Prima di andartene, hai detto che mi avresti sicuramente portato un regalo fantastico quando saresti tornato.” Notando l’espressione di Yun Che, Yun Wuxin cominciò a mettere il broncio: “Non te ne sarai mica dimenticato, papino?”


“Ah, ecco…” Yun Che in effetti aveva promesso a Yun Wuxin che le avrebbe portato un regalo dal Regno degli Dei, prima di andarsene. Ma quel giorno era stato improvvisamente riportato lì da Jie Yuan, quindi non si era minimamente preparato. Di conseguenza, non poté fare altro che chiedere con un’incredibile faccia di bronzo: “Il ritorno del papino non è già il migliore dei regali?”


Immediatamente, Yun Wuxin si imbronciò ancora di più: “Papino, sei un bugiardo e per di più anche senza vergogna! E pensare che io… mi sono impegnata così tanto a preparare un regalo per te.”


Mentre lo diceva, sembrava già sul punto di scoppiare in lacrime.


Yun Che si sentì gelare il sangue nelle vene e i suoi occhi si illuminarono, mentre le chiedeva: “Quale regalo?”


“Umpf! Non voglio darlo a un papà che non mantiene la parola!” Yun Wuxin distolse lo sguardo, stizzita.


“Okay, okay… la prossima volta che tornerò, mi farò perdonare. Che ne dici se la prossima volta ti prendo due regali per compensare?” disse frettolosamente Yun Che.


“No, non va bene!”


Chu Yuechan si avvicinò e guardò padre e figlia, uno accanto all’altra, poi disse: “Yun Che, mentre Xin’er aspettava che tornassi in effetti ha cominciato a preparare un regalo molto speciale per te. Per farlo, ha viaggiato molte volte fra il continente del Cielo Misterioso e l’Regno Demoniaco Illusorio.”


Yun Che: “…”


“Però, sei tornato un po’ troppo presto, quindi il regalo non è ancora pronto. Ma ti assicuro che ti piacerà. Quindi, per non ferire i sentimenti di Xin’er, farai meglio a farti perdonare come si deve.”


Quando sentì quelle parole, Yun Che si sentì sia commosso che in colpa. Disse subito: “Xin’er, stavolta il papino ha commesso un errore. Non ho mantenuto la parola. Quindi, la prossima volta ti farò il doppio dei regali, anzi, moltissimi regali in più, va bene?”


“Hehehehe!” Yun Wuxin, che all’inizio sembrava davvero arrabbiata, in quell’istante scoppiò a ridere: “A dire il vero, il regalo non era affatto importante. Mi basta che tu sia tornato sano e salvo, papino!”


Strinse forte il collo di suo padre fra le braccia, appoggiando la sua testolina delicata contro la sua spalla.


Non appena Yun Che era tornato, Cang Yue, la Piccola Imperatrice Demoniaca, Feng Xue’er, Su Ling’er e gli altri avevano subito percepito la sua aura. Non nascose loro nulla, e raccontò sinceramente tutto ciò che era successo all’estremo est del Caos Primordiale, spiegando anche l’attuale situazione; per il momento erano salvi, ma sotto un’ombra scura e minacciosa.


“Quindi, sei davvero diventato il messia?” commentò tranquillamente la Piccola Imperatrice Demoniaca.


“Se proprio vuoi saperlo apertamente, si potrebbe dire di sì.” Rispose Yun Che: “Ma, a dire il vero, ho la sensazione che anche se non ci fossi stato io, l’Imperatrice Diabolica Colpo Celeste Nemesi dei Diavoli avrebbe ucciso solamente qualcuno degli abitanti del Regno degli Dei che hanno ereditato il loro potere dai Clan agli ordini di Mo E, per sfogare la sua rabbia. Non avrebbe coinvolto nessun altro, ed è ancora meno probabile che sarebbe giunta a un gesto estremo come distruggere l’universo. Infatti, non è affatto malvagia, e neanche i milioni d’anni d’esilio hanno distorto la sua personalità.”


“Ma quei Diavoli che stanno per raggiungerla, invece…” Yun Che espirò a fondo, con un’espressione cupa e solenne.


“Fratellone Yun Che, non puoi certo arrenderti così come se niente fosse, vero?” disse a bassa voce Su Ling’er.


“Mn.” Yun Che annuì con il capo e rispose: “Sicuramente farò del mio meglio per persuadere l’Imperatrice Diabolica Colpo Celeste Nemesi dei Diavoli prima del ritorno di quei Diavoli. Solamente lei può trattenerli, e solo io posso provare a convincerla. In ogni caso, non preoccupatevi, anche se le cose non andassero come speriamo, tutti voi sarete comunque certamente al sicuro. Me l’ha promesso l’Imperatrice Diabolica in persona.”


La grande calamità che il Caos Primordiale avrebbe dovuto affrontare non era mai stata il ritorno dell’Imperatrice Diabolica Colpo Celeste Nemesi dei Diavoli in sé. Piuttosto, era quello dei Diavoli del suo Clan.


Quasi cento Diavoli dell’Era Antica!


L’Imperatrice Diabolica Colpo Celeste Nemesi dei Diavoli stessa aveva detto che ognuno di essi era stato completamente trasformato dal rancore, dal dolore, dall’odio e dalle tragedie che avevano subito negli ultimi milioni di anni. Così, erano diventati dei veri e propri “Diavoli”.


Il ritorno di anche uno solo di loro sarebbe stato una tremenda catastrofe per l’attuale Caos Primordiale, figurarsi di un centinaio!


Per di più, erano tutti membri del Clan dell’Imperatrice Diabolica Colpo Celeste Nemesi dei Diavoli, che aveva visto coi suoi stessi occhi tutto ciò che avevano dovuto sopportare durante l’esilio. Erano stati banditi dal Caos Primordiale solo perché erano insieme a lei, perciò si sentiva estremamente in colpa sia nei confronti di tutti coloro che erano morti, sia di coloro che erano sopravvissuti.


Quindi, cercare di convincere l’Imperatrice Diabolica Colpo Celeste Nemesi dei Diavoli a tenerli sotto controllo dopo il loro ritorno… sarebbe davvero stato difficile quanto ascendere ai Cieli.


Rispetto a lui, naturalmente per la figlia dell’Imperatrice Diabolica sarebbe stato molto più facile persuaderla. Ma, purtroppo, You’er non poteva parlare e Hong’er… tanto valeva lasciar perdere fin dal principio.


“Quindi, da adesso in poi andrai di frequente nel Regno degli Dei?” domandò la Piccola Imperatrice Demoniaca.


“Mn.” Yun Che annuì: “Tuttavia, grazie all’Imperatrice Diabolica Colpo Celeste Nemesi dei Diavoli, ora l’intero Regno degli Dei mi considera il messia dell’universo, perciò non sarò più in pericolo come prima e tutti voi non dovrete più preoccuparvi per me.”


A quel punto, l’aura di Feng Xue’er si irrigidì e lei divenne leggermente scura in volto.


Yun Che notò subito quel cambiamento e le chiese: “Xue’er, cosa succede?”


Feng Xue’er rispose, piuttosto agitata: “Un’orda di Bestie Misteriose ha improvvisamente attaccato i confini della Città della Fenice, e sembra che stavolta la battaglia sarà incredibilmente feroce.”


“Non preoccuparti, vado subito a vedere.” Detto questo, Yun Che si alzò rapidamente in piedi e sfrecciò verso la Città della Fenice.


Quando arrivò sul posto, Yun Che rimase profondamente scioccato dalla scena di fronte a lui.


Le auree violente e i ruggiti delle Bestie Misteriose ricoprivano il cielo e la terra. Ormai, l'Energia Misteriosa della Luce che aveva infuso in quel luogo prima di partire era svanita del tutto, senza lasciare traccia. Lo spazio stesso aveva cominciato a tremare leggermente in tutta la zona e persino gli Spiriti del Fuoco nel cielo erano in preda al caos, come se fossero impazziti.


Cosa sta succedendo…


Yun Che era segretamente incredulo, ma non aveva tempo di riflettere più a fondo sulla faccenda. Distese le braccia, rilasciando subito l'Energia Misteriosa della Luce e facendola disperdere verso il basso… Dopo averci pensato per un istante, aumentò il raggio d’azione, avvolgendo l’intero Impero della Fenice.


I cieli scuri divennero immediatamente molto più luminosi e l’aura malevola si indebolì a poco a poco, sotto l’effetto dell'Energia Misteriosa della Luce. L’orda di Bestie Misteriose si calmò e anche quelle più aggressive iniziarono a indietreggiare lentamente, confuse, come se si fossero appena svegliate da un incubo.


Ma nonostante questo, Yun Che rimase accigliato.


Aveva percepito chiaramente che la velocità con cui le Bestie Misteriose si erano riprese era molto inferiore rispetto al solito. E poteva anche avvertire che l'Energia Misteriosa della Luce che aveva rilasciato si stava dissipando molto più in fretta.


Capì immediatamente qual era la causa, e si sentì travolgere da un senso di impotenza.


Non si era accorto che, a un certo punto, una sagoma nera come l’inchiostro era comparsa dal nulla alle sue spalle, poco lontano, e stava osservando in silenzio la sacra Energia Misteriosa della Luce intorno al suo corpo.


La “purificazione” durò a lungo e, quando finalmente poté ritrarre la sua Energia Misteriosa della Luce, si lasciò sfuggire un piccolo sospiro. Ma subito dopo, avvertì vagamente qualcosa che lo fece voltare di scatto.


Con una sola occhiata, vide subito Jie Yuan, che lo stava osservando in silenzio. I suoi occhi neri come la notte erano puntati su di lui, e inaspettatamente sembrava che nelle sue pupille ci fosse… un bagliore minaccioso?


“Sua Maestà, perché è qui?” le chiese frettolosamente Yun Che, avvicinandosi.


“Tu… com’è possibile che tu abbia l'Energia Misteriosa della Luce?” domandò seriamente Jie Yuan.


C’era qualcosa di decisamente sbagliato nel tono di Jie Yuan. Ricordando che, essendo un Imperatore dei Diavoli, sicuramente era profondamente infastidita e disgustata dall'Energia Misteriosa della Luce, Yun Che si preoccupò un po’. Tuttavia, rispose comunque con sincerità: “Ho ottenuto l'Energia Misteriosa della Luce quattro anni fa, per un colpo di fortuna orchestrato dal destino. Se non le fa piacere, giuro che eviterò di utilizzarla in sua presenza, Sua Maestà… e che non la userò neppure vicino a You’er.”


Jie Yuan tenne lo sguardo fisso su di lui: “Quindi, stai dicendo che mi hai mentito?”


Yun Che rimase senza parole per qualche secondo, poi rispose scioccato: “No, come potrei averne mai il coraggio?”


“Umpf! A quanto pare, la tua lingua è testarda!” sul volto di Jie Yuan comparve una cupa rabbia: “Non mi hai forse detto di aver già trovato il Seme dell’Oscurità? Ma se hai trovato il Seme dell’Oscurità, allora naturalmente possiedi l'Energia Misteriosa Oscura. Eppure, adesso hai chiaramente utilizzato quella della Luce!”


Yun Che: “?”


“Questo significa che non hai trovato davvero il Seme dell’Oscurità. Perché mi hai mentito? E perché proprio su questo?” chiese minacciosamente Jie Yuan.


“???” Yun Che poteva percepire chiaramente la rabbia di Jie Yuan. Ma rispose comunque, pieno di dubbi e sospetti: “Non capisco cosa intende dire. Ho davvero trovato il Seme dell’Oscurità… non capisco cosa questo abbia a che fare con il fatto che possiedo anche l'Energia Misteriosa della Luce?”


“Osi ancora mentire, sei davvero testardo!” tuonò Jie Yuan, diventando ancora più scura in volto: “Ottimo. Dato che dici di aver trovato il Seme dell’Oscurità, allora dimostramelo, rilascia un po’ di Energia Misteriosa Oscura!”


La voce di Jie Yuan era carica di sdegno e delusione, era evidente che pensava che Yun Che stesse mentendo.


Yun Che si sentì ancora più confuso. Pochi giorni prima aveva giurato a Mu Xuanyin che non avrebbe mai utilizzato la sua Energia Misteriosa Oscura per nulla al mondo, in nessuna situazione. Voleva continuare a spiegarsi a parole, ma quando incrociò lo sguardo di Jie Yuan, provò una stretta al cuore.


No… quella faccenda riguardava la salvezza dell’intero universo, quindi non poteva lasciare una cattiva impressione a Jie Yuan.


Ma perché si era improvvisamente convinta che lui non possedesse l'Energia Misteriosa dell’Oscurità?


Dopo aver esitato per qualche istante, Yun Che ispezionò la zona con la sua percezione spirituale. Dopodiché, sollevò una mano e un bagliore nero si accese sul suo palmo, per poi formare un piccolo vortice nero come la pece.


Un rivolo di Energia Misteriosa dell’Oscurità fuoriuscì immediatamente dalle sue dita, rendendo immediatamente l’atmosfera intorno a loro buia e soffocante.


Non appena quel rivolo di Energia Misteriosa Oscura comparve sulla mano di Yun Che, notò che Jie Yuan sobbalzò improvvisamente, e che, incredibilmente, per una frazione di secondo… sul suo viso comparve un’espressione sinceramente incredula.


La reazione di Jie Yuan spaventò Yun Che. Ma in quello stesso istante, lo sguardo di Jie Yuan si spostò dalla sua mano e lei lo guardò dritto negli occhi. Le sue pupille nere come la notte tremarono: “Tu…”


Yun Che chiuse la mano e ritrasse l'Energia Misteriosa Oscura. Dopodiché, chiese con la fronte corrugata: “Questa è la mia Energia Misteriosa Oscura, le avevo detto che la possiedo, quindi perché… è così scioccata, Sua Maestà.”


“…” le pupille di Jie Yuan si restrinsero leggermente, mentre fissava Yun Che. Solo dopo una decina di secondi, riuscì finalmente a dire a bassa voce: “Rilascia di nuovo la tua Energia Misteriosa della Luce, voglio vederla!”


“D’accordo.” Yun Che accettò. Con un suo singolo pensiero, l'Energia Misteriosa della Luce cominciò immediatamente a risplendere fra le sue dita e neutralizzò all’istante l’atmosfera cupa creata da quella dell’Oscurità.


“Tu…” Jie Yuan riprese a fissare Yun Che. Era più scioccata di quanto Yun Che avrebbe mai potuto immaginare: “Energia Misteriosa della Luce e dell’Oscurità che coesistono nella stessa persona? Com’è possibile!? Tu… si può sapere cosa sei…”


Le parole di Jie Yuan stupirono profondamente Yun Che. Inarcò le sopracciglia e rispose: “Riuscire a coltivare vari poteri elementali non è una cosa rara neppure nell’attuale universo, quindi perché è così…”


“Stiamo parlando di Luce e Oscurità, come puoi anche solo paragonarle agli Elementi ordinari!? Sono due totali opposti, è fondamentalmente impossibile che coesistano nella stessa persona!” commentò in tono cupo Jie Yuan.


“Ma anche Fuoco e Acqua possono neutralizzarsi l’un l’altra, e anche se sono davvero in pochi a esserne capaci, e la maggior parte di loro sceglie di non farlo, è comunque possibile coltivare entrambi.”


“Umpf! Fuoco e Acqua si neutralizzano e respingono a vicenda, ma niente di più, invece Luce e Oscurità sono due completi e assoluti opposti. Come puoi paragonarli!?” Jie Yuan scosse lentamente la testa e riprese a fissare Yun Che: “Com’è possibile una cosa del genere. Non dovrebbe mai succedere, non dovrebbe essere possibile!”


“Ecco…” Yun Che rimase scioccato dalla sua reazione. La sua Energia Misteriosa Oscura derivava dal Seme dell’Oscurità del Dio Malvagio, e dentro di lui era assolutamente naturale. La sua Energia Misteriosa della Luce derivava da Shen Xi, e aveva ricevuto anch’essa in maniera incredibilmente semplice e naturale. Non si era mai sentito male o a disagio quando le utilizzava. Ci pensò per un po’, poi disse: “Il Dio Malvagio all’inizio era il Dio della Creazione degli Elementi, quindi dovrebbe essere naturale che le sue Vene Misterioses siano in grado di controllarli tutti.”


Il tono di Jie Yuan divenne in egual misura serio, cupo e misurato: “Lui non poteva coltivare l'Energia Misteriosa della Luce… inoltre, dato che possedeva quella dell’Oscurità, aveva persino un certo timore di quella della Luce.”


Yun Che: “…”


“E non solo lui. Fra tutti gli Dei, tutti i Diavoli e tutte le altre Razze che conoscevo all’epoca, fra tutti gli esseri viventi, non ce n’era nessuno che potesse coltivare sia l'Energia Misteriosa della Luce che quella dell’Oscurità! Perché Luce e Oscurità sono diametralmente opposte, proprio come vita e morte… quindi, come potrebbero mai coesistere due princìpi così antitetici!?”


“…” Yun Che sollevò le mani e le fissò, incredulo. l'Energia Misteriosa della Luce brillava nella sinistra, mentre quella dell’Oscurità nella destra. Luce e Oscurità coesistevano in Yun Che, e comparvero contemporaneamente di fronte a Jie Yuan. I due opposti bagliori lampeggiarono in silenzio, senza interferire l’uno con l’altro.


Contraddicendo apertamente tutto ciò che Jie Yuan aveva appena detto!
                                


                                



