---
title: Capitolo 147 – Il Tomo del Dio della Prigione Sirius
pubDate: 2024-05-28T17:22:06.270Z
tags:
    - atg
---




Yun Che aveva compreso soltanto metà del primo livello della Grande Via del Budda, eppure le sue capacità rigenerative erano già estremamente sorprendenti.
La Piccola Fata lo aveva ridotto in pessime condizioni con un solo colpo; le sue ferite potevano essere considerate molto gravi, ma nel giro di pochi giorni erano guarite quasi del tutto, sia quelle esterne che quelle interne. Anche se la sua esperienza in campo medico aveva avuto un ruolo fondamentale, se non avesse avuto la Grande Via del Budda gli sarebbe servito almeno un mese per curare le sue ferite.


Dopo essersi ripreso, Yun Che preparò del cibo e tornò nella Torre Profound Gathering. Trascorreva lì quasi tutto il suo tempo e i suoi progressi nella Grande Via del Budda e nella Profound Strength andavano di pari passo. Lan Xueruo lo andava a fargli una visita ogni qualche giorno, ma la maggior parte delle volte non lo trovava, quindi poteva solo recarsi nella stanza di casa sua e lasciarvi un po' di buon cibo e vestiti fatti a mano.
A volte, proprio mentre tornava nei suoi alloggi, Yun Che la incontrò per strada. Lan Xueruo non si fermava a lungo, e se ne andava di fretta; anche se aveva sempre un caldo sorriso, Yun Che riusciva a scorgere nel più profondo dei suoi occhi una preoccupazione sempre maggiore.


Lan Xueruo non gliene parlava e Yun Che non le fece mai domande al riguardo; concentrava tutte le sue energie solo sull'allenamento.


Un giorno, mentre meditava, Yun Che aprì improvvisamente gli occhi. La luce argentata che lo avvolgeva si espanse e una piccola pagoda d'argento apparve sopra la sua testa. Ruotando, affondò lentamente nel suo corpo. In quello stesso istante, Yun Che si sentì come se fosse stato gettato in nuovo mondo. Anche se si trovava ancora in quella stanza di coltivazione che gli era ormai assolutamente familiare, ciò che vedeva, sentiva, odorava e avvertiva era completamente diverso.


Non erano le cose intorno a lui a essere cambiate, ma era il suo corpo a essersi interamente ricostruito.


I suoi occhi erano diventati più limpidi ed erano in grado di distinguere ogni granello di polvere sul pavimento. Quando si fu calmato, riuscì persino a sentire il debole rumore dell'aria che si muoveva intorno a lui. La sua pelle era diventata ancora più morbida e chiara, simile a quella di un neonato e lo strato più esterno aveva persino un bagliore luccicante. Per non parlare di un aspetto robusto e da duro, addirittura la mascolinità che ogni uomo o ragazzo dovrebbe avere era completamente sparita da Yun Che; aveva un aspetto così delicato e raffinato da poter rendere una donna verde d'invidia.


Il primo livello della Grande Via del Budda era stato ufficialmente padroneggiato!


“Ci sei riuscito in soli due mesi, mi hai lasciato ancora una volta senza parole.” Jasmine, che sonnecchiava appoggiata a un muro, guardò Yun Che sollevando le sopracciglia. Era impossibile che la mostruosa capacità di comprensione del ragazzo non la scioccasse.


Yun Che si alzò in piedi e all'improvviso gli venne un'idea. Evocò la Spada Colossale del Signore Supremo dalla Perla del Veleno Celeste. La afferrò saldamente con entrambe le mani, e la mantenne di fronte a sé in posizione orizzontale. Questa volta, non aveva aperto “Evil Soul”, eppure era in grado di tenere con costanza quello spadone dal peso di millenovecentocinquanta chili... anche se il peso era lo stesso di prima, Yun Che ora poteva controllare l'arma. Era come se stesse tenendo in mano una spada di duecentocinquanta, massimo trecento chili.


Appena Yun Che fece scattare il braccio, lo spadone danzò e disegnò davanti a sé un enorme arco nero come la notte.


“Whoosh!!”


Quello spadone di quasi duemila chili, venendo fatto oscillare, portava con sé un rumore simile a quello di una tempesta fragorosa. Persino Jasmine, che era a parecchi passi da Yun Che, avvertì una grande forza sfrecciarle accanto. I movimenti dell'aria nella stanza di coltivazione divennero subito caotici e persino i sigilli protettivi che avvolgevano le pareti tremarono debolmente.


Quando si impugnava una spada leggera, si aveva a disposizione un potere preciso e letale, ma non si poteva possedere un potere di totale annichilimento, una sensazione di assoluta tirannia, capace di devastare i cieli e lacerare la terra; tra diecimila tipi di arma, solo uno spadone aveva queste caratteristiche.


Il frastuono, che aveva persino fatto tremare e fischiare l'aria, fece spalancare gli occhi a Yun Che. Il sangue in tutto il suo corpo iniziò a ribollire, si sentì come scombussolato e cominciò incautamente a scagliare fendenti con lo spadone tra le sue mani: una spazzata orizzontale, un taglio diagonale, un colpo verso l'alto, un attacco pesante... ogni mossa era maestosa e causava un fischio assordante. Dava a Yun Che la sensazione che anche se si fosse trovato di fronte a una grande montagna, avrebbe potuto tagliarla in due con un solo colpo e che anche se diecimila cavalli avessero caricato contro di lui, avrebbe potuto fermare la loro furia con un solo fendente.


“Aaah!!”


Con l'ultimo attacco, Yun Che colpì pesantemente il pavimento.


“Booom!!!!”


Il pavimento della stanza, anch'esso protetto da un sigillo di Profound Energy e incredibilmente resistente, non era affatto qualcosa che sarebbe potuto essere danneggiato dalla Profound Strength di uno studente al True Profound Realm. Ma di fronte alla potenza dell'attacco di Yun Che, l'intero pavimento vibrò con violenza e con un rombo tremendo si aprì istantaneamente una crepa lunga parecchi metri. Solo dopo un bel po' di tempo, infine, la crepa scomparve.


Dopo più o meno dieci colpi consecutivi, Yun Che era già fradicio di sudore e gli mancava il respiro. Mentre si appoggiava allo spadone, si sedette per terra e si asciugò il sudore dalla fronte, con un sorriso euforico stampato in volto. Dopo aver impugnato quell'arma, credeva fermamente che sceglierla era stata un'ottima decisione.


Jasmine si avvicinò e disse annuendo: “Come mi aspettavo, ora che sei ufficialmente entrato nel Primo Livello della Grande Via del Budda, sei in grado di brandire questo spadone. Ma riuscire a impugnare un'arma non vuol per forza dire saperla controllare pienamente. Proprio adesso, l'hai usata per pochissimo tempo, eppure sei già sfinito. Sei ancora lontano dal poter combattere contro un avversario.”


“Quindi per il prossimo mese, il tuo obiettivo sarà abituarti al peso di questo spadone ed essere in grado di controllare con ottimi risultati!” annunciò solennemente Jasmine “Da ora in poi, non hai il permesso di riporlo nella Perla del Veleno Celeste; ogni volta che ti allenerai, dovrai farlo finché non sarai completamente esausto e non riuscirai nemmeno a reggerti in piedi. E quando ti rialzerai, questo spadone dovrà già essere tra le tue mani. Anche se stai mangiando, quando uscirai da questa stanza, dovrai sempre portarlo con te; non dovrà separarsi da te per nemmeno un istante! Dovrai andare avanti così fin quando sarai talmente abituato al suo peso da non avvertirlo neanche e lo padroneggerai così tranquillamente che ti sembrerà essere una delle tue gambe o delle tue braccia!”


“Okay!” Yun Che non esitò affatto e annuì subito. Anche se Jasmine non lo avesse detto, avrebbe comunque fatto così. Ma subito dopo, scosse la testa: “No... nella stanza di coltivazione, non lo lascerò per nemmeno un istante, ma occasionalmente dovrò uscire e non potrò portarlo sulla schiena.”


“Perché?” Jasmine inarcò le sue sopracciglia slanciate.


“Sai perché un po' di tempo fa ho scelto queste due Tecniche Profound inutili, alla Sala Supreme Profound?” Yun Che rispose con una domanda, poi iniziò a spiegare: “Per un motivo molto semplice. Innanzi tutto, non ho mai avuto intenzione di studiare una Tecnica Profound durante questi tre mesi; volevo solo concentrarmi sul coltivare la mia Profound Strength e Ombra del Dio Stellare. Ho volontariamente preso due pessime Tecniche Profound a caso, per fare in modo che la gente mi prendesse in giro e mi sottovalutasse. Infatti mi è chiara la differenza di capacità tra me e Murong Yi, e mi è ancora più chiaro che anche se in questi tre mesi mi fossi allenato disperatamente sconfiggerlo sarebbe stata un'impresa ardua. Non posso lasciare che abbia neppure il più piccolo sospetto che io possa costituire una minaccia... dato che è uno studente del Palazzo Interno, non accetterà mai di perdere contro di me; se sospettasse qualcosa, potrebbe usare tattiche disoneste prima o durante il duello. Non ho praticamente nessun modo per prevedere cosa potrebbe fare se sospettasse di me.”


“Ho scelto questo spadone e le due Tecniche Profound inutili affinché lui e tutti gli altri si prendessero gioco di me e mi sottovalutassero. Inoltre data la grande differenza di Profound Strength, abbasserà la guardia nei miei confronti. Così durante il nostro combattimento non ci saranno incidenti imprevedibili. Ma se andassi in giro con questo spadone da millenovecentocinquanta chili sulla schiena, attirerei sicuramente un sacco di attenzione, siccome nemmeno Murong Yi è in grado di sollevarlo senza doversi impegnare. Se venisse a sapere che riesco a brandirla facilmente diventerebbe vigile e attento.”


Tuttavia, dopo che Yun Che ebbe finito di parlare, Jasmine ghignò con sdegno: “Di solito ti presenti con un'aria arrogante, ti comporti con arroganza e presunzione, eppure adesso agisci con grande cautela; davvero contraddittorio.”


“No, no, non mi contraddico affatto.” disse Yun Che, sorridendo: “Quando mi comporto da arrogante e presuntuoso, è solo per ingannare gli altri. Ma la cautela deve sempre essere nascosta nel profondo del proprio cuore e non è necessario mostrarla a tutti. L'arroganza può permettermi di vivere completamente libero da preoccupazioni e la cautela mi permetterà di vivere più a lungo; in questo non c'è nessuna contraddizione.”


“Hmph, fa' quello che vuoi fuori dalla stanza di coltivazione. Ma fino alla fine del mese, non dovrai lasciare lo spadone per nemmeno un secondo, all'interno di questa stanza. Ogni volta che sarai così stanco da non riuscire a rialzarti, avrai comunque altre cose da fare.”. Quando ebbe finito di parlare, Jasmine si guardò intorno con uno sguardo spento, sembrava che stesse cercando di riportare alla memoria un ricordo impresso nel profondo della sua mente; anche la sua voce si fece considerevolmente più lieve: “Con tutte le tue forze, dovrai cercare di comprendere... il [Tomo del Dio della Prigione Sirius] !”


“Il Tomo del Dio della Prigione Sirius?” Yun Che pensò velocemente: “È quello di cui mi hai parlato, la Profound Art dello spadone in cui si allenava tuo fratello?”


“Esatto.” Jasmine annuì e si voltò lentamente, impedendo a Yun Che di vedere il profondo dolore che emergeva dal profondo dei suoi affascinanti occhi. Disse con una voce fredda e distante: “Fratellone diceva che il Tomo del Dio della Prigione Sirius è la Profound Art per gli spadoni più potente del mondo; coltivarla ti permetterà di sfruttare al massimo la superiorità offensiva e la potenza dello spadone. In questo mondo solo il Fratellone e io abbiamo visto il Tomo del Dio della Prigione Sirius. Quando guardavo mio fratello allenarsi, lo sfogliavo per pura curiosità. Dopo un anno intero, ho accidentalmente compreso lo stadio fondamentale della Profound Art e il Primo Stile dello spadone di Sirius. Ma siccome l'arma che ho scelto è il pugnale e l'ho compresa esclusivamente grazie al mio affetto per mio fratello, non verrà mai un giorno in cui la userò... ora, ti donerò lo stadio fondamentale della Profound Art e il Primo Stile. Durante questo mese, dipenderà solo da te quanto riuscirai a comprenderli!”


“Lo stadio fondamentale spiega come impugnare uno spadone, i vantaggi e gli svantaggi che ne conseguono e come sfruttare al meglio i lati positivi e minimizzare gli effetti di quelli negativi. Solo quando conoscerai alla perfezione lo stadio fondamentale potrai dire saper davvero maneggiare uno spadone, completamente e in maniera competitiva. Dopodiché, sarai in grado di imparare il Primo Stile, 'Sky Wolf Slash'. Anche se è la tecnica più basilare del Tomo del Dio della Prigione Sirius, sono sicura che il suo enorme potere supererà di gran lunga le tue aspettative.”


Mentre Jasmine parlava, sollevò un dito e lo appoggiò sulla fronte di Yun Che, tra le sue sopracciglia, imprimendo nella sua mente lo stadio fondamentale della Profound Art e il Primo Stile del [Tomo del Dio della Prigione Sirius]. Voler comprendere appieno lo stadio fondamentale in un solo mese sarebbe stato assolutamente impossibile per chiunque, ma già in passato Jasmine era stata sorpresa molte volte dalle capacità di comprensione di Yun Che; era convinta che lui, forse, avrebbe potuto farcela.


Appena la Formula Profound penetrò nella sua mente, Yun Che le diede di proposito solo una rapida occhiata, ma ne fu profondamente turbato. La Profound Art, inizialmente, sembrava priva di vita, ma quel [Tomo del Dio della Prigione della Sirius] gli trasmetteva una pressione soverchiante, una crudele ferocia, un senso di dominio e un portamento solenne. Era solo una Profound Art, eppure conteneva un potere così tremendo; era davvero straordinario.


“Ci sono solo lo stadio fondamentale e il Primo Stile?” Yun Che non resistette alla curiosità.


“Conosco solo lo stadio fondamentale e il Primo Stile; non ho davvero la minima idea di cosa ci sia, dopo di questi.” Jasmine scosse la testa: “Fratellone portava sempre con sé il Tomo del Dio della Prigione della Sirius. Dopo la sua morte, anche il Tomo dovrebbe essere svanito dal mondo insieme a lui. Tu, forse, sarai l'ultimo a ereditarlo.”





