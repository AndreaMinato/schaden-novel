---
title: Capitolo 1470 – Arrivare nel regno del Monarca Brahma
pubDate: 2025-03-10T08:57:10.452Z
tags:
    - atg
---


Capitolo regolare (di ieri, scusate),
0 in coda, 4/10 donazione
-Schadenfreude


"Onorabile padre, e pensare che si sarebbe arrabbiato così tanto a causa di quel vecchio del Mare Meridionale, è così raro."


Ad un certo punto, Qianye Ying'er era apparsa nel tempio, o forse era sempre stata lì... Dopotutto era riuscita a nascondersi perfettamente perfino da Jasmine in passato.


"Come possono non arrabbiarmi?" Qianye Fantian aveva difficoltà a calmare la sua rabbia. "Se non potesse mirare al mio punto debole, perché si precipiterebbe fin qui dalla Divina Regione meridionale?"


"In tutti questi anni abbiamo gareggiato in segreto per il secondo posto tra i regni sovrani nel Mare Meridionale, ma nessuno è riuscito a prevalere sull'altro. Ora che abbiamo perso tre dei del Brahma, come può non cogliere l'occasione per infierire?"


"Onorabile padre, non si preoccupi." Rispose con tranquillità Qianye Ying'er. "Questa è la Divina Regione Orientale. Non sarà così facile per lui estendere i suoi tentacoli qui. Inoltre è soltanto della mera spazzatura che morirà su una donna prima o poi. Non è degno della sua rabbia. Umpf, ed è ancora meno degno di avvicinarsi a me."


"No," Qianye Fantian scosse lentamente la testa. "Ying'er, devi ricordarti di queste parole. Non hai mai incontrato il vero Imperatore del Mare Meridionale, non ti ha mostrato chi è veramente. È incantato da te e ti permette di dargli ordini solo perché è il solo modo per conquistarti. Ma ora ha trovato un metodo ancora migliore! Non abbiamo altra scelta che considerare con attenzione la questione."


"Ah, ridicolo." Qianye Ying'er rise freddamente: "Solo lui? Starà scherzando. Se mi irrita davvero, gli farò capire le conseguenze delle sue azioni, anche se è l'Imperatore Divino del Mare Meridionale."


Indubbiamente era Qianye Fantian a capire al meglio sua figlia e conosceva bene la personalità dell'Imperatore del Mare Meridionale. Abbassò la voce e disse: "Lascia che te lo ripeta, non paragonare Nan Wansheng ai tuoi altri giocattoli. In quanto numero uno nella Divina Regione Meridionale, le sue trame e i suoi intrighi sono impareggiabili in questo universo."


"Così, cosa ha ottenuto dal suo viaggio nel Regno della Canzone Glaciale?" Chiese Qianye Ying'er.


"Nessuna buona notizia." Qianye Fantian sospirò e represse la rabbia per poi accigliarsi e dire: "Non discutiamone per il momento. Prima che partissi dal Regno della Canzone Glaciale, Yun Che ha suggerito che potrebbe aiutarmi a sbarazzarmi dell'energia diabolica dell'Infante Malvagio e che potrebbe anche fare visita al regno del Monarca del Brahma nel frattempo... Ying'er, che intenzioni pensi che abbia?"


"A causa mia?" Una strana luce brillò nelle pupille dorate di Qianye Ying'er.


"Non ci può essere altro motivo." Disse Qianye Fantian. "Allora hai impiantato il Marchio del Suicidio del Brahma su di lui e questo ha causato un odio inconciliabile tra voi due. Anche se alla fine si è salvato, sicuramente non si dimenticherà di questo. Ora che ha l'Imperatrice Diabolica Colpo Celeste Nemesi dei Diavoli a proteggerlo, cosa credi che farà?"


Qianye Ying'er sorrise freddamente. Non solo non ne fu preoccupata, ma mostrò un sorriso pieno di disprezzo e sdegno: "Crede che possa ordinare all'Imperatrice Diabolica di uccidermi? Anche se potesse, una persona che deve usare la forza degli altri per vendicarsi e dimostrare la sua forza è solo un rifiuto, anche se ha ereditato la potenza di un Dio della Creazione! Crede che sarebbe degno della mia paura e apprensione?"


"Onorabile Padre, dovrebbe parlarmi di più dell'Imperatrice Diabolica Colpo Celeste Nemesi dei Diavoli, sono molto più interessata a lei. Per quanto riguarda Yun Che..." Qianye Ying'er strinse lievemente gli occhi: "Che venga pure!"


.....


"Ci siamo quasi." Disse Xia Qingyue mentre guardava la regione stellare fuori.


"Dove ci stiamo dirigendo esattamente?"


"Nel regno del Monarca del Brahma!" L'aura di Xia Qingyue tremò lievemente, una luce viola brillò nei suoi splendidi occhi.


"Come previsto." Rispose Yun Che. "Mi hai chiesto di dire quelle parole per questo?"


"Quando arriveremo nel regno del Monarca del Brahma, dovrai fare solo una cosa." Xia Qingyue guardò lo spazio all'esterno dell'arca mentre diceva gentilmente: "Come l'ultima volta, usa la tua Energia Misteriosa della luce per purificare Qianye Fantian. Non pensare ad altro e non fare altre iniziative. A parte questo, quando lo purificherai, non usare tutta la tua forza, ma non farlo in modo troppo evidente. Andrà bene usare il 70-80% delle tue forze."


"Solo questo?"


"Esatto!"


"Va bene." Yun Che annuì. Nonostante non sapesse nulla delle intenzioni di Xia Qingyue, non fece altre domande. Se avesse saputo troppo, il loro piano sarebbe stato rivelato... Che tipo di persona era Qianye Fantian? Non potevano fare nessun errore con lui.


"Non mi chiederai altro?" Xia Qingyue fu sorpresa lievemente dal fatto che Yun Che avesse accettato così prontamente.


"La fiducia è indispensabile in un matrimonio." Disse contento Yun Che.


All'inizio lui pensava che Xia Qingyue ne sarebbe rimasta almeno un po' toccata, ma in realtà disse solo con indifferenza: "Puerile."


Yun Che non poté non rispondere: "Così è ancora colpa mia anche quando mi fido di te?!"


"Non fidarti facilmente di nessuno... nessuno." Il suo tono era gentile, ma Yun Che non capì perché stava ripetendo queste parole.


"Questo include te?" Yun Che le lanciò un'occhiata.


"Sì." Rispose senza esitazione Xia Qingyue. "Yun Che, non sei una persona ordinaria. Il mondo che dovrai affrontare è molto più complicato rispetto al normale. Non puoi permetterti di fidarti degli altri così facilmente." Lo stava di nuovo rimproverando come un membro della vecchia generazione.


"Va bene, va bene, capisco." Yun Che fece una smorfia mentre ripensava a Huo Poyun e sospirò: "La fiducia in effetti è un lusso perché non può essere infranta facilmente, e una volta che viene infranta, non si potrà mai recuperare pienamente."


Xia Qingyue: "..."


"A causa delle mie esperienze passate, ho molta difficoltà a fidarmi davvero di qualcuno. Non ti devi preoccupare al riguardo. Ma devo fare un'eccezione per le mie mogli, i miei genitori e mia figlia?" Yun Che concentrò lo sguardo sul profilo di Xia Qingyue e mostrò un sorriso poco entusiasta.


Figlia... Le sopracciglia di Xia Qingyue fremettero violentemente.


"Quanti anni ha tua figlia?" Chiese la donna.


"Quattordici. Tra un anno e mezzo diventerà un'adulta. Circa della stessa età di quando mi hai sposato allora." Yun Che non poté che sospirare. "Il tempo passa così velocemente."


"Qual è il suo nome?" Chiese Xia Qingyue.


"Yun Wuxin." Rispose Yun Che. "L'ha chiamata così sua madre. A proposito, quando l'ho incontrata per la prima volta, non avevo idea del fatto che fosse mia figlia e ho anche riso del suo nome."


Xia Qingyue lo guardò in silenzio con la coda dell'occhio. Quando menzionava sua figlia, Yun Che cambiava drasticamente espressione. Anche se non ce lo aveva davanti, Xia Qingyue percepì una sensazione incredibile di gentilezza, calore e orgoglio provenire da lui.


"Tu... non dovresti avere figli." Disse Xia Qingyue a bassa voce. Ogni parola era piena di emozioni contrastanti.


Yun Che aggrottò le sopracciglia, sorpreso da queste parole. "Perché?"


"Dai troppo valore ai tuoi cari, è il tuo punto debole." Xia Qingyue continuò lentamente. "Avere una figlia addolcisce il tuo cuore, disperde la tua determinazione e influenzerà le tue emozioni. Aumenterà le tue preoccupazioni e avrai un altro grosso punto debole."


Yun Che rimase lievemente sbalordito, ma poi rise e disse: "Hai ragione. Anche io ho visto che il mio temperamento è cambiato a causa di Wuxin, ma per me non è solo il membro più importante della mia famiglia, ma è anche fonte di forza."


"È anche grazie a Wuxin... e una questione che non voglio menzionare, che le ho promesso di diventare il numero uno in questo universo, così che non dovrà più affrontare pericoli. Questo è un altro motivo per cui sono tornato nel Regno degli Dei... Anche se sono stato costretto a tornare un po' prima di quanto volessi." Yun Che guardò lontano e sospirò: "Se riuscirò a risolvere la calamità dei diavoli, dedicherò il resto del mio tempo nel Regno degli Dei a coltivare. Jie Yuan comprende molto bene la forza del Dio Malvagio e se potrà darmi qualche indicazione, sarà di grandissimo beneficio per aiutarmi ad avanzare al prossimo stadio."


Yun Che sorrise lievemente: "Una promessa che un padre fa a sua figlia non può essere mai infranta."


"Non avrai tempo di farlo." Xia Qingyue rispose piano. "Il Regno Divino dell'Eternità non può più essere aperto. Non importa quanto è grande il tuo talento o quanto coltiverai velocemente, non farai in tempo..."


"Non farò in tempo? In tempo per cosa?"


"Tutti sanno che possiedi la forza del Dio Malvagio. Solo tu possiedi la forza di un Dio della Creazione e sanno che se continuerai a crescere, potrai dominare ogni forma di vita. Se l'Imperatrice Diabolica Colpo Celeste Nemesi dei Diavoli continuasse a proteggerti, crescerai al sicuro. Ma se perderai quella protezione... non permetterebbero mai ad una persona con un talento del genere di diventare più forte, mai e poi mai."


"Questo è il motivo per cui dobbiamo trovarti un altro talismano. Allora, anche nel peggiore dei casi, sarà solo con la protezione del Regno dell'Eternità, degli Dei Lunari e del talismano che potrai rimanere al sicuro."


Yun Che si accigliò di nuovo e chiese all'improvviso mentre guardava il profilo della donna: "Qingyue, perché pensi... che l'Imperatrice Diabolica Colpo Celeste Nemesi dei Diavoli non mi proteggerà? Perché ti preoccupa così tanto?"


"Non lo so." Xia Qingyue chiuse gli occhi. "Provo una certa inquietudine di recente... un'inquietudine mai stata così intensa."


"Se solo ne sapessi il motivo." Disse così piano la donna che solo lei stessa poté sentirlo.


Yun Che: "...?"


Xia Qingyue si girò, spostando i suoi lunghi capelli, e disse: "Puoi credere che stia solo facendo storie. Anche io vorrei proprio che quel rarissimo caso non accada e spero che tu possa arrivare ad un livello altissimo come hai promesso a tua figlia. Spero anche che questo talismano protettivo che ti sto dando possa essere efficace."


"Ugh..." Yun Che si toccò il mento.


Si stava ancora lamentando di come l'ultima volta Xia Qingyue se ne fosse andata senza dire una parola. Stavolta però lei stava parlando così tanto, ma... la maggior parte dei suoi discorsi era molto strana.


Sembrava che queste preoccupazioni fossero immotivate.


Yun Che si era sempre fidato dei suoi presentimenti, ma quelle sensazioni erano una reazione naturale del suo spirito che provava quando era in pericolo. E lo aveva sviluppato dopo aver superato molti pericoli mortali... Per chiunque altro, le preoccupazioni di Xia Qingyue sarebbero state inutili e probabilmente sarebbero passate, ma a giudicare dalla sua espressione, sembrava proprio convinta che stesse per accadere qualcosa.


Nonostante Xia Qingyue avesse detto freddamente che lo stava usando per raggiungere i suoi obiettivi e che il "talismano protettivo" era una ricompensa dei suoi sforzi, alla fine aveva rivelato la sua motivazione a proteggerlo.


"Mmh..." Yun Che era perso nei suoi pensieri.


"Siamo arrivati!"


Yun Che iniziò a vedere un enorme regno stellare e sembrava che si stesse avvicinando velocemente.


Allo stesso tempo, l'aura attorno cambiò. L'arca misteriosa tremò lievemente, sembrava che si stesse sfregando con della cartavetra e iniziò ad emettere un forte clangore.


"Cosa succede?" Perfino Yun Che poteva sentire quest'aura violenta.


"Andiamo!" Senza spiegare, Xia Qingyue apparì accanto a lui in un batter d'occhio. Dopodiché lo afferrò per il braccio e lo portò nel Regno del Monarca del Brahma proprio di fronte a loro.


.....


Tempio Celeste del Brahma.


"Così sembra che il vero disastro stia per arrivare?" Qianye Ying'er aggrottò le sopracciglia dorate mentre diceva a bassa voce: "Quasi cento diavoli primordiali..."


Chiunque sentisse questa notizia sarebbe rimasto scioccato.


"Possiamo solo riporre la nostra ultima speranza in Yun Che." Qianye Fantian abbassò il tono della sua voce: "Ma è chiaro che questa speranza è minuscola. Dopotutto Yun Che è solo un mortale che ha ereditato la forza del Dio Malvagio. non potrà influenzare molto le decisioni dell'Imperatrice Diabolica. Così dobbiamo prepararci per una grande calamità... Ciò che dovremmo fare ora è trovare dei modi per sopravvivere."


In quel momento risuonò la voce di un Emissario Divino: "Imperatore, Yun Che è arrivato."


Qianye Fantian aveva già ordinato ai suoi sottoposti di informarlo subito nel caso arrivasse Yun Che.


Sia lui che sua figlia si girarono allo stesso tempo.


"Così velocemente?" Qianye Fantian mormorò a bassa voce per poi chiedere: "È da solo?"


"No, è venuto... con l'Imperatrice degli Dei Lunari!"


"Mn?" Qianye Fantian si accigliò, chiaramente questo andava oltre le sue aspettative.


"Xia Qingyue?" Qianye Ying'er strinse gli occhi, che brillarono con una luce dorata e pericolosa: "Sono davvero venuti per me."


"Yun Che è facilmente irritabile, ma non sapevo che lo fosse anche Xia Qingyue. L'ho sopravvalutata troppo?" Qianye Ying'er sbuffò freddamente: "Umpf, non importa. Vorrei vedere cosa possono farmi anche se hanno il sostegno di un'Imperatrice Diabolica!"
                                



