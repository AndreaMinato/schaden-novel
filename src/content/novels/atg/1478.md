---
title: Capitolo 1478 - Imperatore del Brahma in Crisi (2)
pubDate: 2025-03-10T08:57:10.454Z
tags:
    - atg
---


Capitolo regolare,
0 in coda, 4/10 donazione
-Schadenfreude


"Ah... Ah... Ughhhh..."


Risuonarono gemiti di dolore nel Tempio del Brahma e questi lamenti non provenivano da persone ordinarie, ma dall'Imperatore Divino e dai Re del Brahma!


E sopratutto era Qianye Fantian a soffrire di più!


Una luce verde strana e magnetica si intrecciava nei loro corpi, e quella sull'Imperatore Divino era più densa e spessa degli altri. Inoltre ogni tanto una scioccante energia nera sarebbe esplosa dal suo corpo. Il suo colorito si alternava da un verde cupo ad un nero chiaro.


Il veleno che negli otto grandi Re del Brahma naturalmente era meno potente di quello che stava affliggendo Qianye Fantian, ma stavano comunque provando un enorme dolore.


Ci si poteva immaginare quanto fosse spaventoso questo veleno per poterli tormentare così.


I Re del Brahma fuori dal regno erano tornati precipitosamente una volta che avevano sentito notizia di ciò che era accaduto, ma nessuno di loro osò avvicinarsi.


"Q-questo... è davvero il veleno della Perla del Veleno Celeste?" Chiese il Re del Brahma con un'espressione cupa. Non riuscì a mantenere la sua compostezza e le sue mani e la sua voce tremavano lievemente.


"Non siamo riusciti a purificarlo nemmeno con la forza combinata del divino imperatore e di noi otto... Kuh, kuh, kuh..." Il nono Re del Brahma aveva detto solo una frase, ma questo aveva aumentato il suo dolore.


"Invece ha seguito la nostra Energia Misteriosa e ha invaso i nostri corpi. A parte la Perla del Veleno Celeste... cos'altro al mondo può produrre un veleno così tirannico Sikong Zhaixing terrificante... Keh, keh, keh, keh, keh..."


"Davvero... non possiamo purificarlo?" Disse con tono scioccato il primo Re del Brahma.


"Sì..." Gli altri annuirono allo stesso tempo dicendo con disperazione: "Non... possiamo farlo..."


Queste parole riempirono di shock e incredulità tutti i presenti.


"A meno che... non si dissipi da solo, sennò... sennò... temo che verremo tormentati per il resto della nostra vita da questo veleno."


"Eheh, il resto delle nostre vite?" Un altro Re del Brahma rise con fare desolato: "Nel momento in cui la nostra forza si esaurirà, questo veleno spaventoso divorerà i nostri corpi, quindi... come credi che potremo resistere?!"


Le espressioni di tutti gli altri, già piene di dolore, peggiorarono.


"Se avesse afflitto... solo noi non importerebbe." Disse il terzo Re del Brahma. "Ma il divino imperatore... il veleno che lo ha attaccato è dieci volte più forte e ha anche fatto impazzire l'energia diabolica. Se continuerà così..."


Pfffft!!


Qianye Fantian barcollò violentemente e vomitò un'altra grande boccata di sangue nerastro e tinto di verde.


"Imperatore divino!!"


Il primo Re del Brahma rimase scioccato e fu sul punto di precipitarsi in avanti, ma sentì il rimprovero di Qianye Ying'er: "Non avvicinarti, vuoi che il veleno invada anche il tuo corpo?!"


Il primo Re del Brahma si congelò sul posto. Non sapeva cosa fare.


"Onorabile padre, come ti senti ora?" Qianye Ying'er era l'unica ad aver mantenuto un po' di compostezza.


"Eheh, eheh..." Qianye Fantian emise una risata roca: "Come previsto... dalla Perla del Veleno Celeste... un'energia velenosa così minuscola che non ho nemmeno visto è riuscita a spingermi... fino a questo punto..."


"Inoltre... pensavo che Xia Qingyue avesse detto quelle parole per distrarmi, ma a quanto pare mi stava ricordando... che quando il veleno della Perla del Veleno Celeste e l'energia diabolica della Ruota dell'Infante si combinano... causano una morte orribile... Eheheh, ahahahah... Kuhkuhkuh..."


La sua risata gli fece schizzare il sangue dalla bocca e un fetore pungente si diffuse per tutto il tempio del Brahma.


"Imperatore Divino, cosa dovremmo fare ora? Chiediamo aiuto al Regno dell'Eternità?" Disse il primo Re del Brahma mentre cercava di mantenere la calma.


"Regno dell'Eternità? Ahah, anche il mio onorabile padre è ridotto in queste condizioni, quindi cosa può fare Eternità? Che anche la Perla dell'Eternità possa purificare dai veleni?!" Ringhiò Qianye Ying'er, ogni raggio di luce dei suoi occhi dorati conteneva un gelo sinistro.


"Allora cosa dovremmo fare esattamente?"


"Umpf, cos'altro possiamo fare?" Disse con tono freddo Qianye Ying'er. "Questo è il veleno della Perla del Veleno Celeste, così l'unica cosa che può purificarlo naturalmente è la Perla del Veleno Celeste! Non capite il significato dietro le azioni di Xia Qingyue e di Yun Che?!"


"Così vogliono che andiamo da loro ad implorarli?" Disse il Primo Re del Brahma stringendo i pugni.


"Non voi," la voce di Qianye Ying'er era profonda come un abisso: "Ma me! Miravano a me fin dall'inizio!"


Aveva impiantato il Marchio del Suicidio su Yun Che allora, costringendolo a scappare nel Regno del Dio Drago. Era stata anche lei a quasi provocare la morte di Jasmine anni fa.


Aveva anche attentato alla vita della madre di Xia Qingyue, cambiando completamente il suo fato e spingendo Xia Qingyue in una situazione disperata...


Era indubbio che Xia Qingyue e Yun Che nutrissero un odio profondo nei suoi confronti.


Questa era la loro vendetta!


Qianye Ying'er sapeva che Xia Qingyue avrebbe sicuramente cercato vendetta dopo essere stata incoronata, ma non avrebbe mai pensato che l'avrebbe fatto così presto! E in un modo così spregevole!


Pensava che Xia Qingyue, una "persona retta" che non era mai disposta a fare del male agli altri, sarebbe stata estremamente paziente...


"Sua altezza." Disse accigliato il primo Re del Brahma: "Che lei voglia davvero..."


"Non deve...!"


Qianye Fantian gridò con furia. Aprì gli occhi e disse con tono addolorato e con una tristezza che non aveva mai rivelato finoraç "Come può mia figlia piegare la testa di fronte al Regno degli Dei Lunari?!"


Qianye Ying'er: "..."


"Anche se questo veleno è spaventoso, posso ancora resistere per un po' di tempo... Intanto potremmo ancora scoprire un modo per risolvere questo problema." Disse Qianye Fantian con il tono più gutturale e roco che avessero mai sentito, ma che emanava ancora la maestà di un imperatore divino: "Anche se non potremo trovare una soluzione, Xia Qingyue... prenderà comunque l'iniziativa di venire qui a purificare questo veleno. Non oserebbe lasciarmi morire, non oserebbe!"


"Se morirò, allora il suo regno subìra l'ira e il contrattacco del regno del Monarca del Brahma. Inoltre, dopo aver ucciso l'imperatore divino della Regione Orientale senza nessun motivo, l'intero Regno degli Dei concentrerà l'attenzione su di loro. Quindi lei... non oserà sicuramente farlo!"


Nonostante il suo corpo fosse travolto da un dolore straziante e fosse stato scagliato in un profondo abisso di disperazione, Qianye Fantian era ancora spaventosamente lucido.


Qianye Ying'er chiuse gli occhi e disse: "È Xia Qingyue, non Yue Wuya. Non è nata nel Regno degli Dei Lunari ed è stata lì per soli dieci anni. Perché dovrebbe avere un forte legame nei confronti del Regno degli Dei Lunari? Temo che non abbia un grande senso di appartenenza nei loro confronti. Inoltre, ereditare la volontà di Yue Wuya era solo un motivo secondario della sua ascesa ad imperatrice. Il suo obiettivo principale è sempre stato vendicarsi di me!"


"Quindi, mentre gli altri Imperatori degli Dei Lunari sicuramente non avrebbero osato farlo, lei... ne sarebbe capace!"


Quando erano stati nel Regno dell'Inizio Assoluto e Qianye Ying'er aveva impiantato il Marchio del Suicidio su Yun Che, per poi strappare i vestiti di Xia Qingyue, lo sguardo e le parole della donna erano stati davvero memorabili.


"Da quando è diventata imperatrice divina, ha incontrato molti limiti... Trascinare l'intero Regno degli Dei Lunari in una sua vendetta personale? Sono convinto che... non oserebbe farlo! Questa è una scommessa... e anche se potesse vincere, non oserebbe farlo!!"


Visto che aveva continuato a parlare, il colorito di Qianye Fantian era peggiorato e un colore verdastro stava velando sempre di più i suoi occhi.


"Esatto, è una scommessa." Disse Qianye Ying'er chiudendo gli occhi: "Ma non oserei mai scommettere... la tua vita!"


"Ying'er!!" Qianye Fantian alzò la voce, rischiando che l'energia diabolica si intensificasse. "Ascoltami! Ricordati della tua posizione e di tutto ciò che ti ho insegnato! Anche se morirò, non dovrai disubbidire! Sennò... non sarai più degna di essere mia figlia!"


"Numero Uno, tienila d'occhio. Finché non morirò, non potrai fare un solo passo fuori dalla città del Brahma Celeste!"


"Divino Imperatore..." Il primo Re del Brahma fece un passo avanti, pieno di inquietudine.


"Eheh, onorabile padre, mi stai sottovalutando fin troppo." Disse con una risata spenta Qianye Ying'er: "Ti ho promesso che, a parte davanti a te, non mi sarei mai piegata di fronte a qualcuno. Tutta la creazione sarà ai miei piedi. Sfrutterò chiunque mi sarà utile e abbandonerò gli scarti, e se non potrò ottenere qualcosa di prezioso, lo distruggerò! Vale lo stesso anche per l'onorabile padre a questo punto. Quindi perché mi lascerei controllare da Xia Qingyue solo per l'onorabile padre?"


"Eheheh..." L'espressione di Qianye Fantian finalmente si rilassò un po'. "Molto bene, va bene finché non te lo sei dimenticata!"


"Umpf! Xia Qingyue... Yun Che!" Disse con tono profondo e basso la donna. "Pensavate che sarei rimasta impotente? Anche se sei diventata una divina imperatrice, sei comunque nata in un misero regno inferiore! Come potreste capire la potenza del nostro regno del Monarca del Brahma?!"


"Numero Uno, state qui a fare la guardia all'Onorabile Padre." Qianye Ying'er si girò e si incamminò verso l'uscita.


"Sua altezza?"


"Vado a porgere visita al venerabile antenato!" Disse con tono freddo Qianye Ying'er: "Perché? Volete accompagnarmi?"


Le parole che la donna aveva detto con tale noncuranza fecero tremare violentemente tutti i Re del Brahma. Il primo Re del Brahma mostrò terrore e poi la sua espressione diventò speranzoso: "No, non oserei. Ma... se il venerabile antenato intervenisse, sicuramente risolverebbe questa crisi!"


"Umpf!"


Con uno sbuffo freddo, Qianye Ying'er svanì dal tempio.


Tuttavia non andò a porgere visita al venerabile antenato di cui aveva parlato. Invece andò in una foresta isolata e fissò freddamente il paesaggio di fronte a lei, in silenzio.


Il Regno del Monarca del Brahma aveva chiuso le sue porte all'improvviso e anche la città principale era discesa in un bizzarro silenzio. Il tempo passò lentamente. Due ore... sei ore... dodici ore...


Era passato un giorno.


Erano trascorse ventiquattro ore e per un'esistenza al livello di un regno sovrano, questa quantità di tempo non erano nient'altro che un istante di meditazione. Per Qianye Fantian però erano state le ore più lunghe e dolorose di tutta la sua vita.


Questo perché stava sprofondando in un incubo sempre più intenso ogni secondo che passava.


L'energia diabolica dell'Infante Malvagio e il veleno della Perla del Veleno Celeste...


Tutti i Re del Brahma si erano radunati nel tempio, ma erano fuori di loro per la paura. Anche gli otto grandi Re del Brahma si erano indeboliti e la loro pelle aveva un colorito strano nonostante il veleno che li affliggeva fosse molto meno intenso.


Un veleno di cui non si poteva liberare nemmeno un imperatore divino... Era sicuramente un incubo, un incubo assurdo!


Con il passare del tempo, la paura iniziò ad accumularsi nel loro cuore... Qianye Fantian era convinto che Xia Qingyue non lo avrebbe lasciato morire così, ma ormai era passato un intero giorno e il Regno degli Dei Lunari non aveva mostrato segni di movimento.


Nel frattempo le condizioni di Qianye Fantian stavano peggiorando sempre di più...


Se fosse davvero morto... insieme agli altri otto grandi Re del Brahma, il danno al loro regno sarebbe stato inimmaginabile!


Il primo Re del Brahma camminava avanti e indietro nervosamente, era già fradicio di sudore. Alla fine non poté più contenersi. Si fermò all'improvviso e disse con tono profondo: "Imperatore Divino! Non possiamo più aspettare! È possibile che sua altezza non si fosse sbagliata! Se l'Imperatrice degli Dei Lunari è davvero impazzita..."


"Sta zitto!" L'imperatore ruggì mentre lo fissava gelidamente: "Come posso... piegare la testa di fronte al suo Regno degli Dei Lunari?! Lei... non oserà farlo!"


"E se... e se lo facesse?" Disse il primo Re del Brahma: "La sua vita è la più preziosa in assoluto, non possiamo permettere che corra questo rischio!"


Qianye Fantian si accigliò, la sua espressione diventò così cupa che sembrò diventare uno spirito malvagio: "Ucciderò chiunque oserà andare nel Regno degli Dei Lunari!"


"Questo..." Il primo Re del Brahma ne fu scioccato. Non pensava che Qianye Fantian sarebbe stato così ostinato e irrazionale.


"Vai... e chiama Ying'er."


"Sì..."
                                                                

