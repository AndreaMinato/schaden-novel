---
title: Capitolo 1481 – Le Condizioni di Xia Qingyue
pubDate: 2025-03-10T08:57:10.454Z
tags:
    - atg
---


Capitolo regolare, 0 in coda, 4/10 donazione
-Alstor (questo è l'ultimo dei regolari di settimana scorsa, l'ho pubblicato oggi perché ho avuto qualche problema con internet)


Yun Che si voltò di scatto verso di lei.


“Quanti sono?” chiese Xia Qingyue, senza la minima sorpresa.


“Questa servitrice ha ispezionato con attenzione la zona circostante, e può confermare che Qianye Ying’er è venuta da sola. Non l’ha seguita nessuno, e non c’è neppure alcuna arca misteriosa.”


“Ottimo.” Xia Qingyue annuì, poi disse: “Accompagnala da me nella Sala Sacra fra quindici minuti tu stessa, Lian Yue. Non devi nascondere la sua presenza, ma cerca comunque di non attirare troppo l’attenzione.”


“D’accordo.” Lian Yue scomparve subito dopo aver ricevuto i suoi ordini.


“A quanto pare, sta andando tutto come avevi previsto.” Commentò Yun Che, con emozioni contrastanti.


Dopotutto, a venire non era stato né Qianye Fantian né uno dei Re del Brahma. Era Qianye Ying’er, completamente da sola!


La previsione di Xia Qingyue si era realizzata perfettamente!


“Hai bisogno di me per qualcosa?” domandò a Xia Qingyue.


“Ovviamente.” Rispose lei, distendendo una mano e avvolgendo il braccio di Yun Che con un invisibile rivolo di Energia Misteriosa: “Tu sei il protagonista di questo spettacolo! Senza di te, non ci sarebbe alcun divertimento… vieni con me!”


Xia Qingyue portò subito Yun Che nella Sala Sacra. Varie ondate di Energia Misteriosa lo raggiunsero all’improvviso, togliendogli il respiro per una frazione di secondo.


Quando si riprese, notò con stupore una decina di Formazioni Misteriose difensive di vari colori, sparse per la Sala Sacra. Domandò a Xia Qingyue: “Queste Formazioni Misteriose sono state costruite poco fa?”


“Naturalmente.” Rispose lei: “Sono stata io stessa a erigerle. Servono a proteggerti ed evitare che tu venga ucciso.”


Scomparve per un istante, ed entrambi riapparvero al centro delle Formazioni Misteriose dopo una frazione di secondo. Osservò Yun Che e gli ordinò con serietà: “Ricorda, non devi fare neppure mezzo passo fuori da queste Formazioni Misteriose! Sai fin troppo bene quanto sia malvagia Qianye Ying’er, quindi devi restare in guardia tutto il tempo! Nell’improbabile caso in cui decidesse di attaccarti, queste Formazioni Misteriose si attiveranno e ti proteggeranno.”


“… capisco.” Rispose Yun Che, lanciando di nascosto un’occhiata al viso di Xia Qingyue. Sembrava davvero che si fosse preparata a fondo nel corso del giorno in cui non era rimasta con lui.


Il motivo per cui aveva ordinato a Lian Yue di portare Qianye Ying’er nella Sala dopo quindici minuti era perché così lei avrebbe avuto il tempo di portare Yun Che all’interno delle Formazioni Misteriose.


“Qingyue, adesso puoi dirmi cos’hai intenzione di fare, vero?” chiese Yun Che.


Xia Qingyue doveva aver pianificato tutto prima ancora di portarlo con sé nel Regno degli Dei Lunari… anzi, da molto prima ancora.


Anziché dargli una risposta diretta, Xia Qingyue domandò a sua volta: “Secondo te, qual è l’unica cosa che Qianye Ying’er non può sacrificare, eccetto la sua stessa vita?”


Yun Che ci pensò per qualche secondo, poi rispose: “Non la conosco bene, ma da ciò che ho visto e sentito, è completamente diversa dalle donne comuni. Ha un’ossessione innaturale per la via del mistero e tutto ciò che fa è legato alla sua ricerca del potere, in un modo o nell’altro. Per una donna normale, l’amore, l’orgoglio e l’aspetto a volte possono essere più importanti della sua stessa vita, ma per lei… se non mi sbaglio, l’unica cosa che non può permettersi di perdere è proprio il potere che ha lottato tutta la vita per ottenere.”


“Hai perfettamente ragione.” Xia Qingyue guardò fuori dalla Sala Sacra con uno sguardo gelido: “Se per prima cosa minacciassi di menomarla e strapparle quel potere, e poi facessi un passo indietro… allora tutto, prima di quel limite invalicabile, le sembrerebbe accettabile, persino se fosse un’umiliazione oltre ogni sua immaginazione, non trovi?”


“…” Yun Che avvertì un brivido lungo la schiena, mentre osservava Xia Qingyue dargli le spalle.


Erano passati solo un paio d’anni dall’ultima volta che si erano incontrati. Una persona poteva davvero cambiare così drasticamente in così poco tempo?


Il carattere, la natura e le abitudini di una persona non erano forse le cose più difficili da cambiare?


Del resto, Shen Xi una volta gli aveva detto qualcosa di strano a riguardo. Gli aveva detto che il Gelido Cuore di Vetro di Xia Qingyue era sul punto di risvegliarsi… possibile che quel cambiamento avesse a che fare con esso?


All’improvviso, Xia Qingyue gli lanciò un’occhiata con la coda dell’occhio e ripeté di nuovo: “Ricorda, non mettere piede fuori dalle Formazioni Misteriose.”


“Me l’hai già detto, ho capito,” rispose Yun Che, arricciando le labbra. Fra tutti i toni con cui Xia Qingyue era solita parlargli, questo era quello che lui odiava di più… in quel momento, gli era quasi sembrato che lei fosse la sua Maestra.


Xia Qingyue scomparve di nuovo, e stavolta ricomparve al centro della Sala Sacra. Contemporaneamente, una sagoma dorata e slanciata varcò finalmente l’ingresso della Sala. La brillante e morbida armatura che ricopriva il suo intero corpo era il simbolo della sua prestigiosa identità ed esaltava il corpo più attraente dell’intero universo.


“Padrona, la Dea del Brahma è arrivata.” Annunciò rispettosamente Lian Yue. Poi, rimase perfettamente immobile e non disse nient’altro per parecchio tempo.


Non appena gli sguardi di Qianye Ying’er e Xia Qingyue si incrociarono, lo spazio fra loro e quello circostante sembrarono solidificarsi, al punto che sia Lian Yue sia Yun Che credettero che il tempo stesso si fosse fermato.


“Stai di guardia fuori dall’ingresso e attenti i miei prossimi ordini.” Disse Xia Qingyue. Non disse a Lian Yue di andarsene, ma non le disse neppure di proteggere Yun Che.


“D’accordo.” Lian Yue obbedì e uscì dalla stanza. Non ritrasse mai la sua aura, ma l’espressione tranquilla sul suo volto non riuscì a nascondere quanto si sentisse tesa e agitata.


In quanto una delle servitrici personali di Xia Qingyue, sapeva bene quanto la sua Padrona odiasse Qianye Ying’er.


“Xia Qingyue… Imperatrice degli Dei Lunari!” lo sguardo di Qianye Ying’er si posò su Yun Che, per poi tornare a trafiggere Xia Qingyue: “Spero che sia stata bene dal nostro ultimo incontro!”


Xia Qingyue possedeva sia il Gelido Cuore di Vetro sia lo Splendido Fisico dei Nove Misteri, due doni così straordinari da far provare invidia persino a Qianye Ying’er! Ecco perché aveva attirato così tanta attenzione quando era comparsa per la prima volta in pubblico, durante la cerimonia del matrimonio fra lei e il precedente Imperatore degli Dei Lunari.


Proprio come per Yun Che, nessuno poteva prevedere che traguardi avrebbe raggiunto in futuro. Ma avrebbe dovuto comunque raggiungerli solo in futuro!


Qianye Ying’er non si sarebbe mai aspettata di cadere così presto e così facilmente tra le grinfie di Xia Qingyue.


“Naturalmente, questa Sovrana sta bene.” Rispose lentamente Xia Qingyue: “Ma tu, d’altro canto, non hai un bell’aspetto. Per quale motivo sei qui quest’oggi?”


“Heh, Xia Qingyue!” Qianye Ying’er sogghignò. Anche se la metà superiore del suo volto era coperta dalla maschera dorata, ogni sua singola parola era così minacciosa da far gelare il sangue nelle vene: “Devo dire che l’immensità del tuo coraggio e la bassezza a cui ti sei spinta mi hanno davvero aperto gli occhi!”


“Oh?” Xia Qingyue fece roteare leggermente gli occhi, senza alcuna emozione: “Sono l’Imperatrice degli Dei Lunari. Non mi abbasserei mai a commettere gesti deplorevoli che potrebbero infangare la mia reputazione. Tuttavia… credevi davvero d’essere degna di ricevere uno scontro leale da parte mia, Dea?”


“Oh, giusto, ho sentito delle voci secondo cui l’Imperatore del Brahma e otto suoi Re sono stati avvelenati. A quanto pare, la situazione è così grave che il grande Regno del Brahma ha dovuto isolarsi completamente dal mondo. Eppure, tu sei qui, a visitare il Regno degli Dei Lunari per divertimento, anziché aiutarli. La tua reputazione di donna senza cuore è davvero meritata, Dea. Sono molto stupita.”


“Stupita?” Qianye Ying’er sogghignò di nuovo e il suo tono divenne più freddo: “Tu e Yun Che avete avvelenato mio padre con la Perla del Veleno Celeste proprio per costringermi a venire qui. Devi essere incredibilmente soddisfatta, sapendo che tutto è andato esattamente come desideravi!”


“Oh? Non capisco cosa intendi, Dea,” rispose tranquillamente Xia Qingyue: “Purtroppo, è un vero peccato che l’Imperatore del Brahma sia stato avvelenato, ma come puoi affermare con tale certezza che sia stato fatto con la Perla del Veleno Celeste? Per caso, tu o i tuoi servitori avete già in passato visto di persona il potere della Perla del Veleno Celeste?”


“Inoltre, stiamo parlando dell’Imperatore del Brahma, non di una persona comune, e Yun Che è solo un Divine King. Neppure un bambino di tre anni crederebbe mai che lui sia in grado di avvelenare così orribilmente l’Imperatore del Brahma, non credi? Tutto quello che stai dicendo quest’oggi è davvero esilarante, Dea.”


Yun Che: “…”


“Xia… Qing… Yue!” Qianye Ying’er si era recata nel Regno degli Dei Lunari con una determinazione ferrea, ma Xia Qingyue era comunque riuscita a farla infuriare con pochi scambi di parole: “Smetti pure di provare a confondermi! Non sarei venuta qui, se avessi desiderato andarmene sana e salva!”


Sollevò leggermente lo sguardo e dichiarò, senza pietà: “Io, Qianye Ying’er, ammetto la mia sconfitta… ora dimmi quali sono le tue condizioni!”


“Ottimo.” Xia Qingyue rimase immobile e non si comportò affatto da vincitrice, anche se la Dea in persona aveva appena ammesso di essere stata sconfitta. Sembrava così calma da fare paura: “La mia richiesta è molto semplice… devi solo… distruggere le tue stesse Vene Misterioses!”


“Heh.” L’unica risposta che la richiesta di Xia Qingyue ricevette fu un ghigno sprezzante: “Xia Qingyue, sai bene che non accetterei mai di farlo. Non c’è bisogno di tattiche così infantili con me. Sono sicura che tu, l’Imperatrice degli Dei Lunari, debba temere un Regno del Brahma disperato molto più di quanto noi non dovremmo temere voi. Quindi, dimmi subito quali son le tue condizioni e smetti di sprecare il nostro tempo e la nostra pazienza.”


Yun Che divenne improvvisamente scuro in volto quando sentì quelle parole… Non si aspettava che Qianye Ying’er intuisse immediatamente la strategia di Xia Qingyue. Per di più, aveva subito sfruttato quell’occasione per privare Xia Qingyue del suo vantaggio nella negoziazione.


Queste due donne sono terrificanti…


“Ottimo, è molto più semplice discutere con una persona intelligente.” Xia Qingyue si spostò leggermente a lato, così da potersi rivolgere verso Qianye Ying’er e al tempo stesso tenere d’occhio Yun Che. Poi, domandò: “Se posso chiedertelo, quanto credi che valgano la vita di tuo padre, il più potente Imperatore Divino della Regione Orientale, le vite degli otto Re dei Brahma e il futuro dell’intero Regno del Brahma?”


“Credo che tu stia dimenticando un dettaglio.” Qianye Ying’er contrattaccò subito: “Stai dimenticando la parte in cui noi, il Regno del Brahma, lotteremmo con tutte le nostre forze per distruggere il Regno degli Dei Lunari, se davvero perdessimo tutto questo!”


“Che sciocchezza!” replicò Xia Qingyue con un sorriso indifferente: “Il Regno del Brahma ha perso due Re durante il disastro dell’Infante Diabolico e i suoi tre Dei quando è tornata l’Imperatrice Diabolica. Oggi, l’Imperatore del Brahma e otto Re sono caduti preda di un veleno terrificante. Se non verranno salvati in tempo, il Regno del Brahma passerà dall’avere un Imperatore Divino e diciassette Re a soli sette Re e nient’altro! Credi che un Reame Sovrano così debole rappresenterebbe davvero una minaccia per il Regno degli Dei Lunari?”


“Le risorse a disposizione del Regno del Brahma e i suoi assi nella manica sono molti più di quanti tu possa immaginare! Anche con soli sette Re, distruggere il Regno degli Dei Lunari sarebbe facile come rubare le caramelle a un bambino.”


Xia Qingyue accennò un sorriso e rispose, fissandola: “E come fai a sapere che anche noi del Regno degli Dei Lunari non nascondiamo altrettanti assi nella manica? È vero, in una guerra del genere entrambi i nostri Regni subirebbero tremende perdite, ma puoi affermare con certezza che il Regno degli Dei Lunari verrebbe distrutto e che invece sarebbe il Regno del Brahma, indebolito e con soli sette Re, a sopravvivere fino alla fine del conflitto?”


Qianye Ying’er: “…”


“Inoltre, non ti stai dimenticando di quella che, al momento, è la questione più importante dell’intero Caos Primordiale, vero?” Xia Qingyue fissò Qianye Ying’er e rimase in silenzio per qualche secondo, prima di riprendere: “Il Maestro della Perla del Veleno Celeste è Yun Che, che è sotto la protezione dell’Imperatrice Diabolica Colpo Celeste Nemesi dei Diavoli in persona. Come sai, un tempo io e lui eravamo marito e moglie. Se io riuscissi in qualche modo a coinvolgere l’Imperatrice Diabolica Colpo Celeste Nemesi dei Diavoli tramite Yun Che… saresti sicura di ottenere comunque la vittoria di Pirro a cui stai puntando?”


Bzzz…


Lo spazio alle spalle di Qianye Ying’er vibrò per alcuni istanti.


Il fatto che avesse perso il controllo della sua Energia Misteriosa indicava che era davvero in preda all’agitazione.


Sulle labbra di Qianye Ying’er comparve un sorriso tragico: “Non ho perso contro di te, Xia Qingyue! Ho perso contro la Perla del Veleno Celeste, l’Imperatrice Diabolica Colpo Celeste Nemesi dei Diavoli… e me stessa! Ecco tutto! Non dimenticarlo mai!”


Xia Qingyue rispose soltanto con un sorriso gelido.


“Ora detta le tue condizioni!” Qianye Ying’er inspirò a fondo e tremò leggermente, sotto la sua armatura dorata: “Non voglio sentirti dire altre sciocchezze!”


Quel breve duello verbale si era concluso con la completa sconfitta di Qianye Ying’er… o, piuttosto, si poteva dire che avesse perso nel momento stesso in cui aveva messo piede nel Regno degli Dei Lunari.


Xia Qingyue non si era mai affidata principalmente alla Perla del Veleno Celeste. La sua più grande certezza era sempre stata l’Imperatrice Diabolica Colpo Celeste Nemesi dei Diavoli, anche se lei (probabilmente) non ne aveva idea.


“Sono molto semplici.” Xia Qingyue smise di tergiversare, come Qianye Ying’er aveva chiesto, e disse con tono distaccato: “Ti risparmierò e non distruggerò le tue Vene Misterioses, a una sola condizione!”


Guardò verso Yun Che e disse: “Dovrai permettere a Yun Che di impiantare nella tua anima un Marchio dello Schiavo dalla durata di tremila anni!”
                                


                                



