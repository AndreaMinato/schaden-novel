---
title: Capitolo 1483 – Rendere Schiava Qianye (2)
pubDate: 2025-03-10T08:57:10.455Z
tags:
    - atg
---


Capitolo regolare, 0 in coda, 4/10 donazione
-Alstor


Considerato che Qianye Ying’er aveva impiantato il Marchio Spirituale del Suicidio nell’anima di Yun Che, privarla della libertà con un Marchio dello Schiavo era una punizione quasi ingiustamente leggera. Se, rendendola schiava, Yun Che avesse avuto un terrificante nemico in meno, rimpiazzato da una protettrice potente e leale…


Normalmente, l’Imperatore dell’Eternità non avrebbe mai permesso a nessuno di utilizzare un Marchio dello Schiavo. Ma la giustificazione fornita da Xia Qingyue era semplicemente troppo buona per essere ignorata!


“Dea del Brahma, mi sorprende che intenda accettare. In effetti, sembravi sapere cosa sarebbe successo fin dall’inizio.” Commentò l’Imperatore dell’Eternità. Il modo in cui guardava e parlava a Qianye Ying’er era leggermente diverso dopo quella rivelazione.


“Heh,” Qianye Ying’er sogghignò: “”Ho mai detto di non volerlo accettare?”


“Dea, è sicura di…”


“Basta perdere tempo!” lo interruppe freddamente Qianye Ying’er: “Dal momento stesso in cui sono arrivata nel Regno degli Dei Lunari, sapevo già quale sarebbe stata la conclusione. Si limiti a farci da testimone e si tenga per sé i suoi commenti e le sue inutili riflessioni!”


Qianye Ying’er non si preoccupò di mostrare rispetto all’Imperatore dell’Eternità. In effetti, lo aveva sempre disprezzato per il suo senso di giustizia e la sua imparzialità. D’altro canto, non si sarebbe fidata di letteralmente nessun altro testimone al mondo. Nessuno, eccetto l’Imperatore dell’Eternità in persona, poteva assicurarle che Xia Qingyue e Yun Che non avrebbero infranto le loro promesse.


“D’accordo…” anziché arrabbiarsi con Qianye Ying’er, l’Imperatore dell’Eternità sospirò debolmente e disse: “Questo vecchietto disprezza l’uso del Marchio dello Schiavo, ma… solo per questa volta, farò da testimone per la cerimonia.”


Non si sarebbe mai aspettato che un giorno avrebbe fatto da garante per un simile accordo. Come minimo, non aveva minimamente previsto che quelle tre persone sarebbero rimaste coinvolte in una faccenda del genere…


Figurarsi i mortali, neppure i Divine Master o gli Imperatori Divini avrebbero mai immaginato che potesse accadere qualcosa di simile. Eppure, era tutto reale, e stava succedendo proprio di fronte a lui.


“La ringrazio in anticipo, Imperatore dell’Eternità.” Xia Qingyue fece un piccolo inchino verso l’Imperatore dell’Eternità, poi fissò Qianye Ying’er: “Ora puoi enunciare le tue condizioni, ma ti consiglio di riflettere bene prima di parlare. Non dimenticare che sarà la sottoscritta a decidere se le tue richieste saranno accettabili oppure no, non tu.”


Qianye Ying’er rispose sbuffando freddamente, ma non era una persona comune. Quasi tutti avrebbero preferito morire piuttosto che lasciarsi impiantare un Marchio dello Schiavo, ma Qianye Ying’er mantenne una calma quasi disumana nonostante la situazione: “Uno: dovrete curare mio padre e i Re del Brahma dal veleno della Perla del Veleno Celeste entro al massimo dieci ore dalla fine della cerimonia!”


“Accetto.” Xia Qingyue accettò immediatamente la prima richiesta.


Quando Yun Che sentì quelle parole, le sue labbra tremarono leggermente. Infatti, il veleno della Perla del Veleno Celeste sarebbe scomparso spontaneamente entro le quattro o cinque ore successive. Entro dieci ore? Beh…


“Due: non avete il permesso di ferirmi o privarmi della mia forza misteriosa.”


“Qianye Ying’er, non tutti sono crudeli e spregevoli come te,” rispose Xia Qingyue, deridendola: “Ti ho già dato la mia parola, ho detto che non ti faremo del male né distruggeremo le tue Vene Misterioses, e non è da me infrangere le promesse. Dopotutto, dovrai trascorrere i prossimi tremila anni da protettrice e serva leale di Yun Che. Sarebbe stupido ordinarti di suicidarti o di menomarti irreversibilmente.”


“Non mi fido di nessuno, eccetto che dell’Imperatore dell’Eternità!” rispose Qianye Ying’er, glaciale.


L’Imperatore dell’Eternità sospirò piano, poi intervenne: “Imperatrice degli Dei Lunari, Yun Che, non avete il permesso di ordinare alla Dea del Brahma di mutilare il proprio corpo o di suicidarsi, mentre sarà sotto gli effetti del Marchio dello Schiavo. A meno che venga ferita accidentalmente, per mano di terze parti o forze esterne, dovrete proteggere la sua vita e la sua forza misteriosa finché non porterà a termine il periodo di schiavitù… Avete obiezioni?”


“Grazie, Imperatore dell’Eternità.” Disse Xia Qingyue: “Accettiamo.”


“Tre: non potete ordinarmi di fare nulla che danneggi il Regno del Brahma!” Qianye Ying’er sottolineò con freddezza: “Questo è un limite su cui non intendo cedere.”


“Va bene.” Ancora una volta, Xia Qingyue accettò senza esitare: “Tuttavia, questa condizione verrà invalidata se sarà il Regno del Brahma ad attaccarci per primo. Sono sicura che tu capisca, vero?”


“Umpf!” Qianye Ying’er continuò: “Quattro…”


“Quattro?” Xia Qingyue la interruppe improvvisamente, con un tono distaccato: “Dovresti conoscere il detto, ‘non mordere la mano che ti nutre’, vero? Ho già soddisfatto una tua precedente richiesta, invitando l’Imperatore dell’Eternità come testimone. Ma adesso, continui a chiedere sempre più concessioni, anche se questa Imperatrice è già stata così generosa? Ti sei già dimenticata chi è il padrone e chi il mendicante, in questa situazione?”


Prima che Qianye Ying’er potesse rispondere, Xia Qingyue cambiò improvvisamente tono e riprese a voce più bassa: “Non importa. Sei la famosa Dea della Regione Orientale, l’orgogliosa e nobile Qianye Ying’er, ammirata da ogni uomo. Credo di poterti concedere il lusso di un’ultima richiesta… parla.”


Qianye Ying’er non replicò. Finalmente, per la seconda volta quel giorno, si voltò verso Yun Che e mormorò trattenendo a malapena il suo intento omicida: “Nessuno deve profanare il mio corpo!”


Yun Che: “…”


Stavolta, però, Qingyue anziché darle ragione sbuffò con sdegno. Stava persino fissando Qianye Ying’er come se fosse una ridicola idiota: “Non avevo realizzato che Qinaye Ying’er, la donna temuta dall’intera Regione, il nemico che ci aveva quasi ucciso, fosse così ingenua.”


Qianye Ying’er: “…”


“Posso prometterti che Yun Che non permetterà mai a nessun altro, uomo o donna, di profanarti, ma in quanto a lui… cosa importerebbe se anche io accettassi questa condizione? Dovresti sapere come sono fatti gli uomini, Qianye Ying’er. Posso controllare le sue azioni e la sua volontà, ma credi davvero che io possa controllare i suoi istinti animaleschi?”


Yun Che: ⊙﹏⊙∥


(L’hai davvero detto, Qingyue!? Anche se siamo sposati da decine di anni, non ti ho neppure mai torto un capello… dov’è la tua coscienza!? Dove!?)


“E non dimentichiamo che sei la famosa Dea, innumerevoli uomini sacrificherebbero la loro stessa vita per vedere il tuo volto anche solo per un istante. Per non parlare del fatto che persino l’Imperatore del Mare Meridionale ti vuole per sé. Ma adesso, mi dici di volere che un uomo con pieno e totale potere su di te non ti sfiori per tremila anni? Qianye Ying’er, vuoi farmi ridere?”


“???” Yun Che era completamente scioccato da quelle parole. Aspetta! C’è qualcosa che non quadra! Ufficialmente, sono marito di Xia Qingyue e Qianye Ying’er è la sua peggiore nemica. Non importa come la si guardi, mi avrebbe dovuto ordinare di non sfiorarla neppure, quindi perché…


Per caso è una cospirazione!?


O… vuole solo umiliare Qianye Ying’er?


“Molto bene…”


Qianye Ying’er sorrise freddamente, ma ancora una volta Xia Qingyue la interruppe prima ancora che potesse finire la frase: “Qianye Ying’er, sicuramente sapevi già che non avrei mai accettato questa tua richiesta, quindi l’unico motivo per cui puoi averla posta, dato che può sembrare ragionevole ma in realtà è assurda, è per impedirmi di rifiutare la tua prossima e ultima condizione, giusto?”


“Sei disgustosamente sveglia.” Il tono di Qianye Ying’er divenne istantaneamente parecchio più gelido.


“Heh, grazie per il complimento. Per tua sfortuna, non mi potrai più parlare in questo modo per parecchio tempo.” Gli occhi di Xia Qingyue si restrinsero: “Ora parla, e dimmi la tua ultima richiesta. Non deludermi con una condizione noiosa!”


Figurarsi Yun Che, neppure Qianye Ying’er riusciva a collegare l’Imperatrice degli Dei Lunari di fronte a lei e la tranquilla, indifesa Xia Qingyue che qualche anno prima aveva messo alle strette nel Regno Divino dell’Inizio Assoluto. Era come se fossero due persone completamente diverse, con però lo stesso corpo.


Anche se Qianye Ying’er si trovava in quella situazione per via della Perla del Veleno Celeste di Yun Che, del suo controllo sull'Energia Misteriosa dell’Oscurità e quella della Luce, della potenza dell’Imperatrice Diabolica Colpo Celeste Nemesi dei Diavoli e della sua unica debolezza, era stata Xia Qingyue a far combaciare tutti i pezzi per creare una trappola perfetta.


Persino il loro scontro verbale era stato fin dall’inizio dominato da Xia Qingyue… al punto che Qianye Ying’er si sentiva mancare il fiato come mai prima di allora.


Ironicamente, Qianye Ying’er stessa era il principale motivo per cui Xia Qingyue, smarrita e confusa, era riuscita a diventare l’Imperatrice degli Dei Lunari di adesso!


Alla fine, Qianye Ying’er rivelò lentamente la sua ultima richiesta: “Duemila anni di schiavitù, non uno di più. Anche su questo, non intendo cedere!”


Scandì le parole, in tono determinato. Sembrava che stesse avvisando Xia Qingyue di non rifiutare.


Se Xia Qingyue avesse accettato, il periodo di schiavitù sarebbe stato ridotto di un terzo.


Con la sua attuale forza misteriosa, Qianye Ying’er sarebbe riuscita a vivere circa cinquantamila anni, perciò tremila erano solo un ventesimo della sua vita, più o meno.


Tuttavia, ciò che Qianye Ying’er trovava quasi impossibile da accettare non era il tempo in sé. Era la vergogna di essere la schiava di un’altra persona!


Ogni giorno che avrebbe trascorso in schiavitù sarebbe stato una vergogna insopportabile!


Ma ormai non poteva sfuggire al suo destino. Non solo Yun Che era l’unico a poter curare l’Imperatore del Brahma, ma il fatto che non fosse riuscita a uccidere Yun Che dopo avergli impiantato il Marchio Spirituale del Suicidio le si era incredibilmente ritorto contro, mettendo lei all’angolo.


Non aveva senso rimpiangere ciò che aveva fatto. Al momento, l’unica cosa su cui poteva contrattare era la durata del periodo di schiavitù.


Figurarsi mille anni, avrebbe accettato persino una riduzione di cento anni, o anche solo di dieci.


All’inizio, Qianye Ying’er pensò che Xia Qingyue avrebbe rifiutato senza esitare. Credeva che avrebbero contrattato per un po’, arrivando infine a un ultimo “accordo”. Ma la reazione di Xia Qingyue, ancora una volta, la stupì. Quado vide un sorriso meccanico e privo di emozioni sulle sue labbra, ebbe subito la sensazione che Xia Qingyue avesse già previsto da tempo quale sarebbe stata la sua ultima richiesta.


Xia Qingyue disse qualcosa che scioccò persino l’Imperatore dell’Eternità: “Mille anni.”


Qianye Ying’er corrugò subito la fronte, quando sentì quella risposta inaspettata.


“Yun Che,” Xia Qingyue si voltò lievemente: “Ti bastano?”


Capendo cosa intendeva dire, Yun Che annuì e rispose: “Mn. Sono sufficienti.”


“Ottimo.” Xia Qingyue continuò a sorridere freddamente, con assoluta indifferenza: “L’hai sentito, Qianye Ying’er. Volevi che la tua punizione venisse abbreviata di mille anni? Accetto, e l’abbrevierò ulteriormente di altri mille anni. Hai per caso altro da dire?”


“Heh, hehe…” Qianye Ying’er sogghignò: “Sei molto più brava a complottare di quel mucchio di spazzatura di Yue Wuya, Xia Qingyue.”


“Lo prenderò come un complimento.” Xia Qingyue non sembrò affatto arrabbiata nonostante la provocazione.


“Ottimo, mille anni… mille anni…” da oltre la sua maschera dorata, osservò per qualche secondo Yun Che… il prezzo da pagare per la salvezza di suo padre e di otto Re del Brahma erano mille anni di schiavitù. Dalla morte di sua madre, quella era la prima volta che compiva un sacrificio per il bene di qualcun altro. Ancora “megliO”, era un sacrificio che quasi nessuno avrebbe mai accettato di compiere.


Se non fosse successo realmente, neppure Qianye Ying’er in persona avrebbe creduto di potersi spingere a tanto.


Proprio come Xia Qingyue aveva detto a Yun Che, quando una persona è estremamente egoista, l’ultimo parente che le rimane diventa incredibilmente il suo unico punto debole, l’unica cosa che non accetterebbe di perdere per nulla al mondo.


Chi poteva immaginare – chi avrebbe anche solo mai creduto – che Qianye Ying’er, l’egoista e potente Dea, il cui unico obiettivo nella vita era diventare il più forte possibile… avrebbe accettato spontaneamente di diventare schiava di un’altra persona per salvare suo padre?


Come minimò, né Yun Che né l’Imperatore dell’Eternità se lo sarebbero mai aspettati. L’Imperatore dell’Eternità credeva di conoscere abbastanza bene la Dea, ma ciò che aveva fatto quel giorno andava completamente contro le sue aspettative. Il suo stupore era molte volte maggiore di quello di Yun Che.


“Quindi, le tue condizioni sono di curare l’Imperatore del Brahma e gli otto Re dal loro accidentale avvelenamento entro le prossime dieci ore, di non mutilarti e non distruggere la tua forza misteriosa, di non costringerti a recare danno al Regno del Brahma e di ridurre la tua punizione da tremila anni a mille.” Ripeté senza fretta Xia Qingyue: “Questa Imperatrice ha accettato tutte le tue richieste, e non devi temere che non manteniamo la nostra parola, con l’Imperatore dell’Eternità come testimone… fai ancora in tempo a cambiare idea, sai. Dopotutto, come possono le vite dell’Imperatore del Brahma e di otto devi vostri Re valere quanto mille anni di tua schiavitù, Dea?”


“Umpf! Risparmia le tue provocazioni infantili per qualcun altro.” Qianye Ying’er strinse gradualmente i pugni, mordendosi le labbra – due labbra più perfette dei petali del più meraviglioso fra i fiori – e tremò leggermente: “Xia Qingyue, Yun Che… non dimenticate ciò che avete detto oggi. Non dimenticate… ciò che è successo oggi!”


“Certo. Sarebbe un peccato dimenticare un giorno fantastico come questo, non trovi?” rispose Xia Qingyue, accennando un sorriso.


Qianye Ying’er chiuse gli occhi, ansimando. Alla fine, disse lentamente e con rassegnazione: “Adesso… cominciamo!”


Ovviamente, Qianye Ying’er avrebbe voluto rimandare il più possibile. Tuttavia… le condizioni di Qianye Fantian erano semplicemente troppo gravi per perdere altro tempo.
                                


                                



