---
title: Capitolo 1485 – Avvertimento
pubDate: 2025-03-10T08:57:10.455Z
tags:
    - atg
---


Capitolo regolare, 0 in coda, 4/10 donazione
-Alstor


Il Marchio dello Schiavo era stato imposto. La Dea del Brahma sarebbe stata schiava di Yun Che per mille anni, grazie al complotto di Xia Qingyue e al suo desiderio di vendetta.


“La Dea possiede una forza misteriosa incredibilmente alta. Anche se non è mai stato rivelato apertamente, secondo l’intuito di questo vecchietto dovrebbe essere almeno allo stesso livello di ognuno dei tre Dei, ormai defunti, e non troppo più debole dell’Imperatore del Brahma stesso.”


“Inoltre, anche se la sua forza misteriosa si fonda sull’Eredità del Brahma che ha ricevuto, la maggior parte di ciò che ha è frutto dei suoi sforzi.”


L’Imperatore dell’Eternità tirò un profondo e addolorato sospiro. Il talento di Qianye Ying’er per la via del mistero e la sua determinazione nel perseguirla avrebbero lasciato chiunque senza fiato dall’ammirazione. Per la Regione Orientale sarebbe stata una grande benedizione, se fosse stata giusta e pura come Yun Che. Era un vero peccato…


“Con lei al tuo fianco, nessuno al mondo potrà farti del male, per quanto possa provarci.” Disse l’Imperatore dell’Eternità: “Ma devi comunque stare attento. Se questa faccenda venisse scoperta, le conseguenze sarebbero un milione di volte peggiori di quanto tu possa immaginare. Soprattutto per via dell’Imperatore del Mare Meridionale… non devi sottovalutarlo. È difficile anche prevedere come reagirà l’Imperatore del Brahma.”


“La prego di non preoccuparsi, Imperatore dell’Eternità,” rispose Xia Qingyue: “Tutti sanno che è impossibile costringere qualcuno ad accettare un Marchio dello Schiavo, e che è necessario il suo consenso per imprimerlo. Inoltre, l’universo intero deve la sua pace a Yun Che. A meno che si sia dimenticato dell’Imperatrice Diabolica Colpo Celeste Nemesi dei Diavoli, davvero qualcuno oserebbe torcergli anche un solo capello?”


“Inoltre, anche se l’Imperatrice Diabolica Colpo Celeste Nemesi dei Diavoli decidesse di non proteggere più Yun Che, ora che Qianye Ying’er è la sua schiava più fedele, chi avrebbe il coraggio di attaccarlo?”


Esatto, ormai il Marchio dello Schiavo era stato creato!


Anche se l’Imperatrice Diabolica Colpo Celeste Nemesi dei Diavoli fosse improvvisamente scomparsa da quel mondo, chi avrebbe osato sfidare Yun Che, adesso che Qianye Ying’er era sua schiava?


Fare del male a Yun Che avrebbe voluto dire far infuriare a morte Qianye Ying’er, e al mondo intero, chi avrebbe davvero osato sfidare l’ira della Dea del Brahma?


Persino il precedente Imperatore degli Dei Lunari, Yue Wuya, che la odiava con tutto il cuore, e l’Imperatore degli Dei Stellari, Xing Juekong, che aveva perso un figlio a causa sua, erano sempre stati costretti a far finta di nulla di fronte a lei.


Inoltre, Yun Che aveva anche la protezione dell’Imperatrice Diabolica Colpo Celeste Nemesi dei Diavoli e tutti lo consideravano il salvatore del mondo… e godeva persino del favore del Regno dell’Eternità e di quello degli Dei Lunari! Per non dimenticare Mu Xuanyin! E tutti quei Reami Superiori a conoscenza della verità, che non vedevano l’ora di guadagnarsi il suo appoggio!


Non sarebbe stato esagerato dire che, al momento, Yun Che era l’unica persona che nessuno poteva permettersi di provocare in tutta la Regione Orientale! In effetti, era addirittura l’unica in tutto l’universo! Era ancora più intoccabile di ogni Imperatore Divino!


L’Imperatore dell’Eternità ci pensò per qualche secondo, poi sorrise: “Ha ragione, Imperatrice degli Dei Lunari. Yun Che, questa è la prima volta che aiuto qualcuno a usare un Marchio dello Schiavo, e tu sei l’unico per cui potessi accettare di farlo. Quindi, se riuscirai a convincere l’Imperatrice Diabolica Colpo Celeste Nemesi dei Diavoli a tenere sotto controllo i Diavoli che stanno per tornare, anche solo due o tre di loro, le tue gesta diverranno una benedizione per l’intero universo, in quest’Era e nelle prossime. Allora, meriterai l’ammirazione di tutto il mondo, quindi è ovvio che potrai chiedermi qualsiasi cosa tu voglia.”


Yun Che fece subito un inchino e rispose: “Imperatore dell’Eternità, sta esagerando. Dato che ho ereditato il potere del Dio Malvagio, tutto ciò che ho fatto e che sto facendo è solo parte del mio dovere. La ringrazio per essere venuto ad aiutarci.”


“Hehe.” L’Imperatore dell’Eternità annuì soddisfatto: “Se dovesse avere qualche problema, sentiti libero di raggiungere in qualsiasi momento il mio Regno dell’Eternità, e farò del mio meglio per aiutarti.”


L’Imperatore dell’Eternità era incredibilmente sorpreso di aver accettato così facilmente ciò che era successo, e di avervi persino preso parte senza sentirsi troppo in colpa. Non poté che trattenersi dal sorridere, mentre pensava: A quanto pare, si può chiudere un occhio su qualsiasi cosa al mondo, se riguarda Yun Che. Dopotutto, è il vero Giovane Divino, il Messia.


Le parole “farò del mio meglio” erano state davvero pronunciate da un Imperatore Divino, ed ognuna di essere aveva più peso di una montagna.


Prima ancora di Qianye Ying’er, l’Imperatore dell’Eternità stesso poteva essere considerato uno dei più grandi protettori di Yun Che. Tuttavia, era l’Imperatore del Regno dell’Eternità, dunque non poteva dedicargli troppo tempo.


Qinaye Ying’er, invece… da quel giorno in poi sarebbe diventata lo scudo più saldo e la spada più spaventosa di Yun Che, dato che l’avrebbe sempre accompagnato.


Non solo per la sua forza, ma anche per la sua crudeltà e la sua astuzia!


Il Marchio dello Schiavo rendeva colui nel quale veniva impresso estremamente leale al Padrone. Ma, eccetto questo, non alterava la sua personalità, la sua esperienza o i suoi ricordi. Era semplicemente come se Yun Che avesse scritto nella sua anima che avrebbe dovuto essergli totalmente fedele.


In altre parole, con Yun Che sarebbe stata la più leale e ubbidiente delle schiave. Ma con chiunque altro, sarebbe rimasta la potente e terrificante Dea del Brahma, da non provare per nulla al mondo!


Di conseguenza, ora per l’Imperatore dell’Eternità sarebbe stato difficile preoccuparsi per Yun Che, anche se ci avesse provato.


“Come testimone, vi devo chiedere di mantenere le vostre promesse.” Ricordò loro l’Imperatore dell’Eternità.


“Certamente.” Rispose Xia Qingyue: “Non si preoccupi, Imperatore dell’Eternità. Anche se odio Qianye Ying’er e voglio la mia vendetta, dal momento che ho osato invitarla qui naturalmente non ho intenzione di infrangere la parola data, né di metterla in una posizione difficile.”


“Mn.” L’Imperatore dell’Eternità sorrise leggermente e annuì con il capo: “In questo caso, ora devo congedarmi. Immagino che abbia già pianificato come gestire i futuri rapporti col Regno del Brahma, Imperatrice degli Dei Lunari.”


“Lian Yue, per favore accompagna rispettosamente l’Imperatore dell’Eternità durante il suo viaggio di ritorno al posto mio.” Ordinò Xia Qingyue.


“D’accordo.”


Dopo la partenza dell’Imperatore dell’Eternità, nella stanza rimasero solo Yun Che, Xia Qingyue e Qianye Ying’er, ancora inginocchiata a terra. Nell’atmosfera si poteva percepire una leggera e indescrivibile tensione.


L’ultima volta che loro tre si erano trovati nello stesso luogo, Yun Che e Xia Qingyue erano praticamente dei piccoli bambini indifesi in confronto ad ora. Erano stati completamente umiliati e manipolati da Qianye Ying’er, senza neppure la forza di opporre resistenza o ribellarsi. Se Jasmine e Caizhi non fossero arrivate in loro soccorso, non sarebbero potuti sfuggire alle sue grinfie.


Sia nella Terra Proibita del Samsara, sia sulla Stella Polo Blu, e persino dopo il suo ritorno nel Regno degli Dei, Yun Che tremava di paura ogni volta che l’immagine di Qianye Ying’er compariva nella sua mente.


Ma adesso…


“Qianye Ying’er,” Yun Che guardò dall’alto la donna, avvolta da un leggero bagliore dorato: “Da oggi in poi, in pubblico sarai ancora la Dea del Brahma. Ma di fronte a me, sarai la Schiava Ying, capito?”


“Sì.” Il suo capo avvolto dai capelli dorati si mosse su e giù e, sebbene fosse già inginocchiata, si chinò ancora più in basso: “La Schiava Ying farà tutto ciò che dice, Padrone.”


Xia Qingyue: “…”


“Ottimo, puoi alzarti.”


In apparenza, Yun Che sembrava freddo e serio, il suo tono era calmo e composto. Ma in realtà, il suo cuore stava battendo incredibilmente veloce.


Da inchinata e con lo sguardo abbassato, e dalle sue parole fredde ma remissive, la Dea del Brahma sembrava davvero una gattina obbediente. Eppure, quando ripensò all’oscura e terrificante ombra che aveva lasciato nel suo cuore anni prima… Yun Che non poté che restare con lo sguardo perso nel vuoto.


Ancora adesso, non riusciva a credere che tutto ciò fosse reale.


Da oggi in poi, potrò davvero ordinare tutto ciò che mi pare e piace alla Dea del Brahma, la donna più terrificante della Regione Orientale!?


È un milione di volte più surreale che pensare di poterla uccidere con un solo schiaffo!


Qianye Ying’er ascoltò le sue parole, si rialzò in piedi e rimase in silenzio.


“Qianye Ying’er, chi si sarebbe aspettato che avresti accettato ubbidientemente mille anni di schiavitù per salvare il tuo onorevole padre.
Potresti davvero commuovere i Cieli. anche se questa faccenda venisse rivelata al mondo, nessuno potrebbe credere che la Dea abbia davvero fatto qualcosa del genere.” A quel punto, il tono di Xia Qingyue divenne improvvisamente gelido: “Ma farai meglio a non essere così ingenua da credere che il mio rancore sia scomparso come se niente fosse! Ho fatto tutto questo solo perché al momento ci sei ancora utile. In confronto al dolore che hai causato a mia madre, a mio padre e al mio padre adottivo, alla disperazione che ho provato, all’odio e alla tristezza con cui ho dovuto convivere per tutti questi anni… ciò che stai passando non è niente!”


Qianye Ying’er si voltò verso di lei e nei suoi occhi si accese all’istante un bagliore dorato, che sembrò trafiggere l’anima di Xia Qingyue come migliaia di lame affilate: “Credi che io abbia paura di te!?”


“Ahem, chi ti ha dato il permesso di parlare a Qingyue in quel modo!” ribatté freddamente Yun Che… con ancora poca convinzione e una certa timidezza.


Il bagliore negli occhi di Qianye Ying’er scomparve all’istante, poi chinò il capo e disse: “La Schiava Ying riconosce il suo errore.”


“…” Yun Che fece una smorfia e tremò senza controllo dalla testa ai piedi.


Non riusciva semplicemente a descrivere quella sensazione, che nessun altro avrebbe mai potuto provare né immaginare.


Aver impiantato un Marchio dello Schiavo nella Dea del Brahma pur essendo solo un Divine King… era assolutamente certo che quello fosse il Marchio dello Schiavo più assurdo di tutta la storia del Regno degli Dei.


Xia Qingyue gli lanciò un’occhiata e commentò: “Sei ancora nervoso di fronte a una schiava totalmente leale a te?”


“Non sono nervoso.” Yun Che distese una mano e si massaggiò la fronte: “Solo che è un po’ troppo sconvolgente… non mi sentivo così estraniato dalla realtà neppure mentre ero sotto gli effetti del Marchio Spirituale del Suicidio. Avrò bisogno di un po’ di tempo per farci l’abitudine.”


“Avrai mille anni per abituarti,” rispose Xia Qingyue: “Ma, per adesso, dovresti lasciarla tornare nel Regno del Brahma. Non sarebbe bello se non facesse in tempo.”


Yun Che si abbandonò a un lungo sospiro e annuì. Distese una mano e porse a Qianye Ying’er nove pillole che brillavano con una luce verde chiaro, poi le disse solennemente: “Schiava Ying, queste sono nove Pillole Sky Poison che contengono il potere purificante della Perla del Veleno Celeste. Dalle al tuo onorevole padre e agli otto Re del Brahma avvelenati, e il veleno che li tormenta verrà neutralizzato.”


Quelle nove cosiddette “Pillole Sky Poison” contenevano davvero il potere purificante della Perla del Veleno Celeste, e avrebbero davvero neutralizzato rapidamente il veleno nelle vene di Qianye Fantian e dei Re del Brahma. Ma, essenzialmente, era un inganno… perché il veleno della Perla del Veleno Celeste poteva sopravvivere solo per una quarantina d’ore. In base a quanto tempo era trascorso, probabilmente avrebbe cominciato a dissiparsi da solo più o meno quando Qianye Ying’er sarebbe tornata nel Regno del Brahma.


Tuttavia, sarebbe stato ovviamente meglio che nessuno scoprisse qual era il limite di tempo per cui poteva sopravvivere il veleno della Perla del Veleno Celeste. Altrimenti, sarebbe stato quasi impossibile ingannare qualcun altro con lo stesso metodo.


Qianye Ying’er distese una mano e prese le Pillole, poi si tornò rapidamente in ginocchio. La sua voce ancora gelida conteneva una profonda gioia e una grande gratitudine: “La Schiava Ying ringrazia il Padrone per la sua generosità.”


“Queste pillole non sono in grado di contenere alla perfezione il potere purificante, quindi svanirà in fretta. Di conseguenza, se non vuoi che perdano efficacia, devi portarle nel Regno del Brahma il prima possibile. Poi, torna ubbidientemente qui, senza perdere tempo!”


In circostanze comuni, Yun Che non avrebbe praticamente mai potuto sperare di controllare Qianye Ying’er, considerando quant’era terrificante. Ma adesso, lei non avrebbe mai disubbidito a un suo solo ordine, per nulla al mondo. Accettò rispettosamente e stava per andarsene, quando Xia Qingyue intervenne: “Dille di non tornare qui. Piuttosto, dille di dirigersi direttamente nel Regno della Canzone Glaciale, dove vi incontrerete di nuovo.”


“Uh…” Yun Che spalancò gli occhi: “Mi cacci via in questo modo?”


“”Tutto ciò che dovevamo fare è stato fatto, e come avevo promesso ti ho anche fornito il più grande deterrente che potessi desiderare. Quindi, che motivo avresti per restare qui?” rispose con indifferenza Xia Qingyue.


“Ehi, Ehi! Mi capita raramente di poter visitare il Regno degli Dei Lunari, e ora che finalmente non abbiamo altre distrazioni, potremmo almeno prenderci cura della nostra relazione di marito e moglie.”


Xia Qingyue: “…”


“Oh, giusto.” Yun Che indicò Qianye Ying’er e disse: “Non hai voglia di sfruttare quest’opportunità per sfogare un po’ della tua rabbia pestando a sangue quella donna? Ti prometto che non opporrà resistenza.”


“Umpf, sei sempre così infantile!” Xia Qingyue distolse lo sguardo e rispose: “Ho appena portato a termine la prima parte della mia vendetta. Ho già pianificato come agirò in futuro, quindi perché dovrei abbassarmi a fare qualcosa del genere!?”


“… Va bene, come vuoi.” Dato che Xia Qingyue aveva risposto così bruscamente, Yun Che non insistette e disse a Qianye Ying’er: “Dopo aver lasciato il Regno del Brahma, recati direttamente nel Regno della Canzone Glaciale e cercami.”


Qianye Ying’er partì… era ancora la Dea del Brahma e chiunque non sapesse cos’era accaduto non avrebbe notato un solo cambiamento in lei. Eppure, ora la Dea del Brahma apparteneva completamente a Yun Che e a nessun altro!


“Yun Che,” disse freddamente Xia Qingyue non appena Qianye Ying’er lasciò la stanza: “Qianye Ying’er ora è tua schiava. Puoi darle qualsiasi ordine tu voglia, potrai usarla, sfogarti contro di lei, umiliarla, molestarla e profanarla quanto vorrai… puoi farle qualsiasi cosa tu voglia. Ma c’è una cosa che devi ricordare!”


Yun Che: “…”


“Rimane pur sempre una persona che io devo uccidere! Averla resa tua schiava con questo complotto non significa che io non voglia più ucciderla. Al contrario, significa solo che per ora non posso farlo! Qualsiasi cosa accada fra voi due non mi riguarda. Ma… non devi assolutamente affezionarti a lei! E ancora di più, non devi assolutamente avere figli con lei! Capito!?”


Xia Qingyue pronunciò quelle parole con estrema serietà, era chiaramente un duro avvertimento.


Yun Che sorrise leggermente e rispose divertito: “Affezionarmi a lei o avere figli con lei!? Io!? Qingyue, non credevo che sapessi scherzare!”


“…” Xia Qingyue rimase senza parole per un istante. Poi, si voltò e rispose con un tono che, senza che lei se ne rendesse conto, era diventato molto più morbido: “Sei sempre troppo superficiale.”


“Inoltre, c’è un’altra cosa che farai meglio a ricordare.” Riprese Xia Qingyue. Yun Che poteva vedere la sua schiena, ma non lo sguardo minaccioso e carico d’odio nei suoi occhi simili a lune: “Fra mille anni, Qianye Ying’er morirà per mano mia.”


Non stava chiedendo a Yun Che un’opinione, gli stava dando un ordine a cui non avrebbe potuto disobbedire.


“Va bene.” Yun Che accettò senza esitare.


Anche se aveva promesso di non ordinare a Qianye Ying’er di uccidersi o menomarsi mentre era sotto l’effetto del Marchio dello Schiavo, Yun Che capì che Xia Qingyue aveva già architettato un piano per ucciderla una volta trascorsi quei mille anni… Avrebbe utilizzato qualsiasi metodo, anche quelli che normalmente avrebbe disprezzato, pur di uccidere la persona che odiava di più al mondo.


“Jin Yue.” Xia Qingyue si voltò verso l’ingresso e disse: “Accompagna personalmente Yun Che fino al Regno della Canzone Glaciale.”
                                


                                



