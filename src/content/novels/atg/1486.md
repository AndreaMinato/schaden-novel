---
title: Capitolo 1486 – Jin Yue
pubDate: 2025-03-10T08:57:10.455Z
tags:
    - atg
---


Capitolo regolare,
0 in coda, 4/10 donazione
-Schadenfreude


Divina Regione Orientale, in una vasta regione stellare brillava una piccola arca misteriosa che volava velocemente verso nord.


Il breve periodo della sua partenza dal Regno della Canzone Glaciale era sembrato un sogno. Ciò che gli dava questa sensazione di irrealtà non era stato il processo stesso, ma il risultato.


Inoltre parlare con Xia Qingyue non aveva accorciato le distanze tra loro, in realtà... sembrava che le avesse aumentate.


Lei, l'Imperatrice degli Dei Lunari, non era più la Xia Qingyue di un tempo.


Yun Che non era da solo nell'arca, c'era una giovane con un abito color giallo chiaro con dei motivi lunari. Sembrava di bell'aspetto, dalla pelle di giada e le labbra color rubino, e aveva un temperamento gentile e delicato. Tuttavia sembrava particolarmente nervosa e manteneva la testa china. Le sue mani torcevano in continuazione la benda di tessuto dei suoi abiti e non osava alzare il capo per guardarlo.


Yun Che si destò dai suoi pensieri e lanciò un'occhiata verso la giovane per poi chiamarla: "Signorina Jin yue."


"Ah... ah!" Jin Yue tremò e sollevò la testa, ma la chinò di nuovo frettolosamente mentre chiedeva con tono agitato: "Giovane... giovane maestro... ha bisogno di qualcosa?"


Yun Che non poté che ridere vedendola. L'aveva incontrata pochi anni fa e anche allora si era mostrata particolarmente timida. Lei, che era nata nel Regno degli Dei Lunari, era così nervosa di fronte a Yun Che, un giovane coltivatore che proveniva da un regno stellare intermedio. Non osava guardarlo negli occhi e nemmeno parlare ad alta voce.


Allora era stata la sola serva della Divina Imperatrice. Perfino uno stupido avrebbe capito quanto era stata straordinaria la sua posizione. Tuttavia... data la sua delicatezza e il suo atteggiamento rispettoso, non sarebbe mai riuscito ad associarla con una carica come quella di un Emissario della Luna Divina.


Mite come un gattino e innocente come un cucciolo di scoiattolo... Lo Yun Che di sette od otto anni fa probabilmente non si sarebbe potuto trattenere dallo stuzzicarla.


Ma era l'Emissaria personale dell'Imperatrice, una Divine Master di quinto livello... sono in base alla sua coltivazione, era ancora più spaventosa di Huo Poyun, che aveva trascorso tremila anni nel Regno Divino dell'Eternità. In effetti poteva ucciderlo con un un colpetto di dita.


"Com'è stata Qingyue in questi ultimi anni? Data la sua situazione di allora, dev'essere stato molto difficile per lei diventare imperatrice, vero?" Chiese Yun Che.


Xia Qingyue non aveva intenzione di parlargliene, così poteva solo chiedere a Jin Yue.


L'emissaria rispose piano: "La padrona ha lavorato sodo in questi ultimi anni, ma non è stato difficile per lei."


Yun Che: "Oh?"


"La padrona è la persona più straordinaria al mondo e ha risolto facilmente ogni ostacolo che ha incontrato. Anche se sono passati solo tre brevi anni, ha attirato tutti dalla sua parte e nessuno osa più sfidarla."


La voce di Jin Yue era calorosa e gentile, ma mentre parlava le sue pupille sembravano illuminarsi come raggi di luna. Era un tipo di orgoglio e rispetto che proveniva dal più profondo della sua anima.


"..." Yun Che rimase sbalordito per molto tempo.


Quando era nella Stella Polo Blu, era entrato spesso in contatto con le famiglie reali. Sapeva bene che perfino in una nazione dei regni inferiori ci voleva molto tempo affinché un nuovo imperatore conquistasse i cuori dei suoi sudditi dopo essere succeduto al trono, ed era ancora più difficile pacificare i conflitti interni del paese.


nel Regno Demoniaco Illusorio in passato, la piccola Imperatrice Demoniaca aveva molte famiglie guardiane e clan reali al suo servizio, ma alla fine si erano tutti divisi. Nel frattempo Xia Qingyue... date le sue circostanze di allora, non sarebbe stato esagerato dire che avrebbe dovuto affrontare l'intero Regno degli Dei Lunari da sola.


Perché a parte Yue Wuya, nessun altro l'avrebbe accettata come successore... anche se era l'ultimo desiderio dell'imperatore.


Finché fosse apparso un rivale, l'intero regno si sarebbe riempito di proteste.


Tre anni... era davvero inimmaginabile.


"Deve aver ucciso molte persone, vero?" Chiese Yun Che.


Jin Yue annuì gentilmente.


"Come mi aspettavo." Disse pieno di emozioni contrastanti Yun Che. Jin Yue non lo sapeva, ma per lui era chiaro... anche se Xia Qingyue sembrava fredda e indifferente, era particolarmente dolce. Quando era nei regni inferiori non aveva mai ucciso prima.


"Ricordo che c'era un principe ereditario nel Regno degli Dei Lunari e sembra che il suo nome fosse Yue Xuange. Dato il suo titolo e i diecimila anni di prestigio accumulati, deve essersi opposto molto all'inizio, vero?" Yun Che fece un'altra domanda. Nonostante non avesse mai visto Yue Xuange, gli era rimasto impresso... Allora aveva usato i suoi due fratelli per avvertire Yun Che. Sicuramente non era qualcuno di virtuoso o con cui si poteva andare d'accordo.


"Mn..." Jin Yue rispose piano e scosse gentilmente la testa: "Ma non si è opposto molto. Quando si è rivoltato, la padrona ha elencato pubblicamente più di trenta seri crimini che ha commesso, tutti sostenuti da solide prove. Dopodiché la padrona... lo ha condannato a morte sul posto e ha ucciso tutti coloro che hanno osato difenderlo."


Yun Che: "..."


Yun Che aveva sempre saputo che Xia Qingyue nutriva un profondo senso di colpa e provava gratitudine nei confronti di Yue Wuya. Era uno dei motivi per cui aveva deciso di diventare imperatrice. Ma Yue Xuange era il figlio di Yue Wuya e anche il più grande. Aveva osato davvero...


Era diventata così spietata?


Yun Che divenne silenzioso e la sua espressione si fece seria: "Ha intrattenuto qualche rapporto stretto con degli uomini in questi anni? Coff coff, ufficialmente mi sono sposato nella sua famiglia con lei... emh....  nella mia famiglia, così è solo naturale che mi preoccupi di questo!"


"Umh..." Jin Yue diede una sbirciata a Yun Che per poi abbassare immediatamente la testa: "La padrona ha sempre avuto le sue due serve, la sorellona Yao Yue e Lian Yue, nessun uomo si è mai avvicinato a lei. In tutti questi anni, nessuno a parte il giovane maestro Yun è mai entrato nelle camere della padrona."


"Mn." Yun Che annuì con soddisfazione. "Meglio. In futuro, se accadesse qualcosa di simile, deve subito ricordarle che è già sposata!"


"...Sì." Rispose molto ubbidientemente Jin Yue.


La serva aveva accettato senza esitazione e questo sorprese molto Yun Che. Guardò la ragazza nervosa e chiese: "Sembri avere paura di me? Non dirmi che sei così anche di fronte agli altri? Dovresti essere tra le più importanti Emissarie della Luna Divina, no?"


Jin Yue abbassò ancora di più la testa. Sembrava che la benda che stava torcendo stesse per strapparsi. "Non... sono una persona timida, è solo che... mi vergogno troppo a stare di fronte al giovane maestro Yun."


"Mn?" Yun Che mostrò un'espressione sorpresa e divenne pensoso: "Perché? Non credo di averla mai stuzzicata prima d'ora, no?"


"No, non è colpa sua, è... è..." Jin Yue si mordicchiò le labbra e disse: "Che si sia dimenticato di chi ha passato il certificato di matrimonio, è stato... è stato a causa della mia imprudenza che è stato rubato da qualcun altro. Così... per questo i giovani maestri sono caduti nelle grinfie della dea del Monarca del Brahma."


Yun Che: "..."


"È tutta colpa mia. Meno male che il cielo protegge i buoni, altrimenti... non sarei mai riuscita a compensare questo errore nemmeno se morissi diecimila volte."


Disse stringendosi le mani. Era impallidita e sul punto di piangere.


Durante la grande cerimonia che si era tenuta nel Regno degli Dei Lunari anni fa, era rimasta estremamente sorpresa quando il certificato di matrimonio era stato reso pubblico da Xing Juekong. Ma dopo aver ripensato a questo incidente, aveva concluso che probabilmente era stata opera di Qianye Ying'er. Aveva sfruttato l'incidente per costringere lui e Xia Qingyue a scappare.


Il certificato era stato sottratto dalle mani di Jin Yue e così naturalmente era piena di sensi di colpa.


Yun Che capì all'improvviso perché Xia Qingyue le aveva chiesto di scortarlo. A quanto pareva era per far sì che sciogliesse il nodo nel suo cuore. Era ovvio che la questione le aveva pesato sul cuore in tutti questi anni.


Tuttavia era proprio per questa natura gentile che poteva essere la servitrice personale di Xia Qingyue.


"Signorina Jin Yue." Yun Che sorrise lievemente e disse: "All'improvviso capisco perché Qingyue l'apprezza così tanto."


"Ah?" Jin Yue sollevò lievemente la testa con un'espressione stupita.


"Le persone sono sempre curiose, specialmente le donne. Così chiunque altro sarebbe stato estremamente curioso di cosa ci fosse dentro il contenitore che le avevo passato." Yun Che continuò: "Ricordo che la scatola in cui c'era il certificato era ordinaria e non avevo usato Energia Misteriosa per sigillarla. Dato il suo livello, avrebbe potuto usare la sua percezione spirituale per sondarne l'interno, senza che nessuno se ne accorgesse. Ma non l'ha fatto e non si è nemmeno accorta che era scomparso. Questo dimostra che non ha osato minimamente controllarne il contenuto."


"È qualcosa che pochissimi sarebbero riusciti a fare, io al suo posto..." Yun Che rise mentre scuoteva la testa: "Sicuramente non ci sarei riuscito. Credo che la sua padrona non la biasimerebbe mai per questo. Nessun altro lo farebbe, anzi, l'apprezzerebbero ancora di più."


Alla fine Jin Yue alzò lo sguardo e rimase sbalordita per molto tempo...


"Qingyue è davvero fortunata ad avere qualcuno come lei ad accompagnarla, mi fa stare proprio tranquillo." Disse con un sorriso Yun Che.


"No..." Jin Yue scosse la testa dicendo: "È la mia fortuna poter servire la padrona."


"Uhhhh..." Yun Che la guardò e poi la sua espressione diventò seria: "Signorina Jin Yue, se mai si stancasse di essere al fianco di Qingyue, deve ricordarsi di cercarmi. Potrei fare sonni tranquilli se avessi qualcuno come lei al mio fianco, ."


Jin Yue arrossì e disse piano: "Io... la ringrazio per le sue buone intenzioni, ma ho già deciso di servire la padrona per il resto della mia vita, di vivere e morire con lei, condividendo sia onori che disgrazie. Non la lascerò mai, non importa cosa accadrà."


"..." Yun Che la fissò ad occhi spalancati per poi sfregarsi il mento: "Che sorta di mossa brillante ha fatto Qingyue per impressionarla così... Mn, sembra che debba chiederle dei consigli la prossima volta che mi recherò nel Regno degli Dei Lunari, mi renderà molto più facile ingannare le ragazze in futuro."


"Pfffft..." Jin Yue si coprì la bocca e il rossore sul suo viso si diffuse anche per il suo collo.


"Ahahahah." Yun Che rise mentre guardava la giovane con ammirazione: "Non c'è da meravigliarsi che rida così raramente. Sembra così bella quando ride... ed è troppo pericoloso."


Jin Yue non osò rispondere. Anche se era ancora nervosa, l'apprensione e il senso di colpo che l'avevano assillata scomparirono silenziosamente. Solo dopo molto tempo disse piano: "La ringrazio giovane maestro Yun."


"Ehh? Perché mi sta ringraziando."


Jin Yue scosse la testa: "È davvero una brava persona, non c'è da meravigliarsi..."


In quel momento sembrò ricordarsi di qualcosa, così non disse altro.


"Non c'è da meravigliarsi di cosa?" Chiese immediatamente Yun Che.


Jin Yue scosse di nuovo la testa. Dopodiché si mordicchiò il labbro e radunò il coraggio di parlare: "Anche se la padrona tratta molto freddamente il giovane maestro, in realtà... in realtà è molto preoccupata per lei. È solo che ora è l'Imperatrice degli Dei Lunari e molte cose sono fuori dal suo controllo."


"inoltre credo che... il giovane maestro e la padrona siano una coppia bellissima, così... così... tiferò per lei."


Yun Che si sentì confortato da queste parole e la malinconia causata dall'atteggiamento freddo di Xia Qingyue si era per lo più dissipata. Sorrise e disse: "Non importa cosa succederà, rimarrà sempre mia moglie a meno che non divorzierò da lei... Oh giusto, si applica anche a te dato che hai detto che l'avresti servita per il resto della vita, ahahah."


Jin Yue arrossì chinando la testa e senza osare rispondere. Tuttavia non provava repulsione nei confronti di queste parole frivole.


Anche se l'onore del Regno degli Dei Lunari aveva subìto un duro colpo a causa di Yun Che in passato, agli occhi di Jin Yue era una persona molto buona.


Se non altro per ora era ciò che pensava.


Non vedeva l'ora che il rapporto tra lui e la sua maestra potesse crescere.


Ma il fato era sempre così capriccioso e crudele.


Non si sarebbe mai immaginata che la prossima volta che avrebbe incontrato quest'uomo che aveva dissipato il senso di colpa che serbava da molti anni, che l'aveva riempita di calore, sarebbe diventato un nemico accanito...
                                
                                



