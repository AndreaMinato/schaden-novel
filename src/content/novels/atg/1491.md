---
title: Capitolo 1491 – Un Frammento del Manuale
pubDate: 2025-03-10T08:57:10.456Z
tags:
    - atg
---


Capitolo sponsorizzato! Grazie mille Roberto! 0 in coda, 4/10 donazione
-Alstor


“Io e il Dio Stellare del Lupo infrangemmo insieme la barriera, ottenendo il frammento del Manuale della Sfida alle Leggi Naturali proprio come desideravo. Dato che lui era di fronte a me, subì gravi ferite quando la barriera si ruppe e morì poco dopo il suo ritorno nel Regno degli Dei Stellari.” Disse Qianye Ying’er.


Yun Che conosceva quel dettaglio. Era il preciso motivo per cui Jasmine odiava così tanto Qianye Ying’er.


“Prima di morire, il Dio Stellare del Lupo disse a qualcun altro che avevate trovato un frammento del Manuale?”


“No.” Rispose in tono apatico Qianye Ying’er.


“!” Yun Che si alzò di scatto e strinse con forza i pugni. Fissò l’espressione incredibilmente fredda e distaccata di Qianye Ying’er, eppure non riuscì a sfogarsi contro di lei sebbene fosse accecato dalla rabbia. Riuscì solo a gridare furiosamente nella sua mente:


Xisu, eri davvero un dannato idiota!! Usando solo un briciolo del tuo cervello, avresti capito che Qianye Ying’er ti stava usando ed era impaziente di vederti morire. Eppure, non solo hai sacrificato la tua stupida vita per lei, hai anche mantenuto il suo dannato segreto dopo che lei ti ha lasciato a crepare!!


Ma quale Dio Stellare del Lupo? Eri solo un idiota arrapato e senza speranza, sei addirittura morto per una donna! Forse quando sei morto, non avevi rimpianti… non è un problema che un rifiuto come te sia morto, ma sai quanto hai fatto soffrire Jasmine e Caizhi!?


Yun Che lo insultò mentalmente e con ferocia per un po’. Dopo aver ripreso fiato… perché ebbe improvvisamente la vaga sensazione che le parole con cui si era sfogato contro il Dio Stellare del Lupo fossero piuttosto familiari?


Pooh!


Yun Che scosse con decisione la testa.


Se non fosse per Jasmine, la Maestra e tutti gli altri… sicuramente anche io sarei pronto a rischiare la mia vita, ma non sarei comunque così stupido da sacrificare ogni cosa per una donna palesemente disposta solo a usarmi senza rimpianti.


Ma subito dopo… nella sua mente ricomparve l’immagine del vero volto di Qianye Ying’er, che lui aveva visto quando si era tolta la maschera…


Yun Che espirò silenziosamente.


Tutti sapevano che Shen Xi e Qianye Ying’er erano la “Regina del Drago e la Dea”.


La Regina del Drago e la Dea possedevano da sole il sessanta percento della bellezza e dell’eleganza dell’intero universo, lasciando solo il quaranta percento a tutte le altre donne.


Anche se era un’iperbole volutamente esagerata, nessuno avrebbe mai dubitato che incontrarle sarebbe stato per un uomo sia la più grande fortuna che la più grande tragedia della sua vita, se avesse visto entrambi i loro visi.


Tutti conoscevano Shen Xi col titolo di Regina del Drago, ma Yun Che era l’unico a sapere la verità.


L’Imperatore del Drago era l’Imperatore del Regno del Drago, l’uomo più potente del Caos Primordiale, ma sapeva bene che Shen Xi non l’aveva e non l’avrebbe mai amato. Ma nonostante ciò, aveva comunque scelto di non avere mai nessuna concubina. Anche a costo di non avere figli, anche sapendo che non l’avrebbe mai conquistata, l’aveva amata per centomila anni senza mai rimpiangerlo.


Confrontandolo con l’Imperatore del Drago, non era così difficile accettare che il Dio Stellare del Lupo Xisu fosse stato disposto a morire per Qianye Ying’er.


Forse, sarebbe stato persino felice di essere usato da Qianye Ying’er. Come minimo, probabilmente se fosse sopravvissuto, Qianye Ying’er avrebbe preso l’iniziativa di chiedergli aiuto qualche altra volta. E anche se aveva pagato con la sua stessa vita, almeno era rimasto per un po’ da solo con lei nel Regno Segreto.


Yun Che aveva visto da molto vicino sia Shen Xi sia Qianye Ying’er, al punto che la distanza fra lui e la prima era giunta persino a un numero negativo.


Il volto di Shen Xi era meraviglioso come un sogno celeste.


E se avesse dovuto descrivere quello di Qianye con una parola, Yun Che avrebbe subito pensato di utilizzare “abisso”.


Chiunque sarebbe stato disposto a morire mille volte per lei, anche a costo di distruggere la propria mente e la propria anima.


Yun Che le lanciò un’occhiataccia. Non avrebbe mai più osato guardarla direttamente se non avesse indossato la sua maschera dorata: “Schiava Ying, ascoltami, dovresti sapere chi è la persona che Jasmine odia di più al mondo. Quando la troveremo, se vorrà farti del male, umiliarti o anche ucciderti, non avrai il permesso di scappare, nasconderti o opporre resistenza. Capito?”


“…Sì.” La reazione di Qianye Ying’er fu serena. Non sembrava affatto scioccata né sorpresa dall’ordine di Yun Che.


Del resto, conosceva il rapporto fra Yun Che e Jasmine. E sapeva meglio di chiunque altro quanto Jasmine la odiasse.


“Rispondi a una domanda.” Chiese improvvisamente Yun Che: “Cos’è esattamente il Manuale della Sfida alle Leggi Naturali?”


Qianye Ying’er rispose tranquillamente: “Secondo le leggende e i registri antichi, la progenitrice di ogni essere vivente del Caos Primordiale fu la Dea Ancestrale. Dato che la sua forza vitale connetteva e univa tutta l’aura del Caos Primordiale, finché fosse esistita non sarebbe mai nato nessun altro essere vivente. Per questo motivo, la Dea Ancestrale si uccise e diede vita all’intero creato.
Prima di scomparire, lasciò parte dei suoi ricordi in otto frammenti della sua forza vitale, poi li separò in due gruppi che fece atterrare rispettivamente a nord e a sud dell’universo. Così nacquero i Quattro Grandi Dei della Creazione, alla guida degli Dei, e i Quattro Grandi Imperatori Diabolici, alla guida dei Diavoli.”


Yun Che corrugò la fronte. Lo Spirito del Corvo Dorato sulla Stella Polo Blu gli aveva narrato la stessa storia anni prima, ma non interruppe Qianye Ying’er e continuò ad ascoltarla in silenzio, cominciando a riflettere su quella strana possibilità.


“Prima di scomparire, la Dea Ancestrale lasciò anche parte della sua special'Arte Divina.”


“Tutto il creato è nato dalla Dea Ancestrale, sia l’universo sia la via del mistero sono stati creati da lei. Secondo le leggende, l’Arte Divina lasciata dalla Dea Ancestrale è l’origine della via del mistero stessa. Tuttavia, forse era troppo potente, o forse non poteva essere appresa dagli esseri viventi di questo mondo. Anche se la Dea Ancestrale decise di non distruggerla, al tempo stesso non la volle trasmettere pienamente ai posteri. Così, ne divise una parte in tre frammenti e li sparpagliò per il Caos Primordiale.”


“Nel frattempo, questa parte dell’Arte Divina della Dea Ancestrale ricevette il nome di Arte Divina Ancestrale.”


“So già tutto questo.” Continuò a indagare Yun Che: “Ma cosa c’entra col Manuale della Sfida alle Leggi Naturali?”


Qianye Ying’er gli spiegò: “L’Arte Divina Ancestrale, secondo le fonti antiche, venne trascritta con un metodo di scrittura unico, conosciuto come Testo Divino dell’Inizio Assoluto. Solo i Quattro Dei della Creazione e i Quattro Imperatori Diabolici, che avevano ricevuto parte dei ricordi della Dea Ancestrale, erano in grado di comprenderlo. Di conseguenza, eccetto loro, nessuno ha mai scoperto il vero nome dell’Arte Divina Ancestrale, neppure nell’Era Primordiale.”


“Soltanto quando sono entrata in contatto con il frammento di memoria dell’Imperatore Divino Heaven Punishing, ho scoperto che il vero nome della leggendaria Arte Divina Ancestrale è Manuale della Sfida alle Leggi Naturali.”


“…” Yun Che rimase pietrificato e non disse nulla per parecchio tempo.


Yun Che aveva sentito il nome “Arte Divina Ancestrale” dallo Spirito del Corvo Dorato prima di raggiungere il Regno degli Dei. Sapeva che era stata divisa in tre parti. Nell’Era Antica, solo due di esse erano state trovate; una apparteneva all’Imperatore Divino Heaven Punishing, Mo E, mentre l’altra all’Imperatrice Diabolica Colpo Celeste Nemesi dei Diavoli, Jie Yuan.


Mo E giustificò l’esilio di Jie Yuan affermando che lei aveva letto l’Arte Divina Ancestrale.


Era ovvio che neppure Jie Yuan avesse potuto resistere alla tentazione dell’Arte Divina Ancestrale…


Inoltre, Yun Che sapeva con certezza che, fin dall’antichità, nessuno era mai riuscito a leggere l’intera Arte Divina Ancestrale… perché Jie Yuan aveva con sé il suo frammento quando era stata esiliata fuori dal Caos Primordiale. E, prima di allora, nessuno li aveva mai trovati tutti e tre. Dopodiché, solo due frammenti erano rimasti all’interno del Caos Primordiale.


Nessuno poteva sapere se Jie Yuan avesse ancora con sé il suo, ora che era tornata nel Caos Primordiale.


Mentre il Manuale di Sfida alle Leggi Naturali…


Anni prima, nel Nido del Sovrano Diabolico Moon Slaughter, dopo aver ucciso quest’ultimo, che per qualche motivo sconosciuto era sopravvissuto fino al presente, lui e Jasmine avevano trovato una misteriosa lastra di giada nera. Neppure lei sapeva cosa fosse, e non aveva avuto nessuna reazione per quanto l’avessero ispezionata con la loro aura. Eppure, quando Xiao Lingxi si era avvicinata, aveva avuto una reazione bizzarra e aveva rilasciato quelle strane scritte, che fluttuavano a mezz’aria.


Sebbene Xiao Lingxi non le avesse mai viste prima, era riuscita a leggerle senza difficoltà.


E il nome che aveva pronunciato ad alta voce… era proprio quello del Manuale di Sfida alle Leggi Naturali!


Cosa significa?


Che il frammento del Manuale di Sfida alle Leggi Naturali che ho trovato nel Nido del Sovrano Diabolico Moon Slaughter sia davvero, per puro caso, una parte dell’Arte Divina Ancestrale?


Yun Che all’improvviso sollevò lo sguardo e chiese: “Schiava Ying, sei riuscita a decifrare quel frammento del Manuale di Sfida alle Leggi Naturali?”


Qianye Ying’er scosse la testa senza esitare: “No. Solo i Quattro Dei della Creazione e i Quattro Imperatori Diabolici erano in grado di comprendere il Manuale della Sfida alle Leggi Naturali, scritto con il Testo Divino dell’Inizio Assoluto. Nessun altro Dio o Diavolo è mai stato in grado di leggerlo, figurarsi gli esseri viventi della nostra Era.”


Il Testo Divino dell’Inizio Assoluto… può essere letto solo dagli Dei della Creazione e dagli Imperatori Diabolici…


Quindi, perché Xiao Lingxi…


E il dettaglio ancora più strano è che lei non aveva mai visto prima quel linguaggio, eppure è riuscita a comprenderlo con un solo sguardo.


Yun Che corrugò a fondo la fronte, era molto confuso e la sua aura divenne caotica.


“Ho fatto tutto ciò che potevo per cercare ogni sorta di testo antico e parlare con molti saggi che li hanno studiati. Eppure, sono riuscita a interpretare con enorme difficoltà solo le parole ‘Splendido Fisico dei Nove Misteri’. Questa faccenda è anche stata scoperta da alcune persone, perciò ho attirato voci suscitato curiosità, ma non mi sono preoccupata della faccenda.”


Yun Che inspirò a fondo e la osservò con la coda dell’occhio: “Quindi è per questo… che hai attaccato me e Qingyue?”


“Esatto.” Rispose Qianye Ying’er.


“Umpf! Non sei riuscita a capire nulla né a reggere l’iscrizione. Basandoti solo sull’interpretazione di qualche parola, hai attaccato me e Qingyue… sei davvero una folle.”


Qianye Ying’er rispose serenamente: “Perseguire la via del mistero è l’unico obiettivo della mia vita.”


Yun Che sbuffò freddamente e disse: “Scommetto che adesso quel frammento del Manuale della Sfida alle Leggi Naturali è fra le mani del tuo onorevole padre, vero?”


Senza doverci neanche pensare, dava per scontato che avrebbe sicuramente lasciato un tesoro così prezioso a qualcuno di cui si fidava ciecamente prima di partire per il Regno degli Dei Lunari, sapendo cosa le sarebbe successo… Se il Manuale di Sfida alle Leggi Naturali era davvero l’Arte Divina Ancestrale, allora persino agli occhi degli Dei della Creazione e degli Imperatori Diabolici sarebbe stato incredibilmente prestigioso e inestimabile.


Ma venne immediatamente scioccato dalla risposta di Qianye Ying’er: “No, non l’ho dato a nessuno. Anche adesso, ce l’ho con me.”


“…” Yun Che la fissò per qualche secondo, poi si alzò e distese una mano: “Fammelo vedere.”


“D’accordo.”


Non importava quanto fosse prezioso, anche se fosse stato un tesoro proibito del Regno del Brahma, Qianye Ying’er non gli avrebbe disobbedito. Sotto allo sguardo impaziente di Yun Che, Qianye Ying’er distese una mano, nella quale stringeva una lastra quadrata di pietra grigiastra.


Quella tavola di pietra non emetteva nessun tipo di aura e sembrava una comunissima roccia. Tuttavia, era perfettamente quadrata e la sua superficie era ricoperta di buchi di varia misura… tutto qua.


“Questo è il frammento del Manuale di Sfida alle Leggi Naturali che hai trovato nel Regno Divino dell’Inizio Assoluto?” Yun Che lo trovava piuttosto difficile da credere.


Qianye Ying’er voltò il palmo e ci fu un bagliore di luce dorata, mentre un raggio di Energia Misteriosa del Brahma incredibilmente violento penetrava senza alcun rumore all’interno della lastra.


Dopo una frazione di secondo, quest’ultima si illuminò intensamente d’argento. Luccicò solo per un istante, e subito dopo quella luce si dissipò verso l’esterno, senza lasciare traccia.


Nel frattempo, Yun Che percepì improvvisamente qualcosa e sollevò lo sguardo di scatto, restando per parecchi secondo con gli occhi spalancati.


Proprio sopra Qianye Ying’er, un vasto bagliore argenteo si diffuse rapidamente nell’aria, per poi rallentare, distorcersi e disperdersi. Dopo qualche istante, la luce compose centinaia di strani simboli, diversi fra loro ma dalle dimensioni simili.


Erano chiaramente delle righe di lettere incomprensibili.


Quegli strani versi argentei si potevano vedere con incredibile chiarezza, sotto al riflesso della nube grigiastra, che vista dall’alto sembrava semplicemente sparire. Eccetto quello delle bizzarre lettere, Yun Che non riusciva a vedere nessun altro colore.


Fissò quei caratteri per molto, molto tempo.


Sembrava che fossero stati registrati con lo stesso identico metodo utilizzato per quelli impressi nella misteriosa lastra di giada nera.


Anche se non capiva cosa rappresentasse neppure uno di quegli strani caratteri, confrontandoli mentalmente con quelli proiettati dal frammento di giada nera ebbe chiaramente la sensazione che avessero qualcosa in comune, come se avessero la stessa origine.


Quello era il frammento del Manuale della Sfida alle Leggi Naturali ottenuto da Qianye Ying’er, un frammento dell’Arte Divina Ancestrale!


Quindi, quella misteriosa giada nera… era davvero un frammento dell’Arte Divina Ancestrale!?


Se tutto ciò era vero… allora il frammento trovato da Qianye era quello appartenuto un tempo a Mo E. E dato che Jie Yuan aveva il secondo con sé, allora quello che aveva trovato lui era l’ultimo, il terzo!?


Perché mai un frammento dell’Arte Divina Ancestrale, il più divino fra tutti i tesori divini, avrebbe dovuto trovarsi nel Nido del Sovrano Diabolico Moon Slaughter?


Anche se sembrava che fosse stato un Diavolo di alto rango, di sicuro non era stato al livello degli Imperatori Diabolici.


E poi, il fatto che fosse sopravvissuto all’apocalittica catastrofe che aveva portato all’estinzione la sua razza era incredibilmente strano… possibile che il frammento dell’Arte Divina Ancestrale c’entrasse qualcosa?


Nella mente di Yun Che si sovrapposero innumerevoli idee ed ipotesi, ma ciò che nessuna di questa poteva spiegare era ovviamente…


Perché mai Xiao Lingxi è in grado di leggere l’Arte Divina Ancestrale!?


“Lo voglio. Dammelo.” Yun Che distese una mano e afferrò la lastra di pietra, prendendola.


“Va bene.” Qianye Ying’er non si oppose minimamente e gli suggerì: “Se vuole leggerla, Padrone, forse dovrebbe chiedere aiuto all’Imperatrice Diabolica Colpo Celeste Nemesi dei Diavoli. È l’unica nell’intero universo a poter comprendere il Testo Divino dell’Inizio Assoluto.”


“Capisco.” Yun Che sorrise con poca convinzione e rispose: “Allora è per questo che l’hai portata con te.”


Qianye Ying’er: “…”
                                


                                



