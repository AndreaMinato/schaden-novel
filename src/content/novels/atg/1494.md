---
title: Capitolo 1494 – Una Scommessa
pubDate: 2025-03-10T08:57:10.456Z
tags:
    - atg
---


Capitolo regolare, 5 in coda, 4/10 donazione
-Alstor


“Lascia che ti dica una cosa!” l’Infante Diabolico sembrò piuttosto indignato: “In passato non erano solo gli Dei a temermi, anche i Diavoli erano terrorizzati da me! Hanno sempre usato tutti i loro poteri per sigillarmi e imprigionarmi!”


Yun Che aprì la bocca, e disse senza pensarci: “Beh, avevano ragione a essere terrorizzati. Dopo che ti liberarono, tu massacrasti completamente sia gli Dei che i Diavoli.”


“Era la punizione che meritavano!” sembrò che le parole di Yun Che avessero fatto arrabbiare l’Infante Diabolico. Mostrò i denti e sfoderò gli artigli, avvolto dalla nube nera: “Anche io sono un tesoro divino, ma tutti volevano solo la Spada Ancestrale. In quanto a me, gli Dei mi temevano e i Diavoli, anche se i poteri della loro razza avevano la stessa origine dei miei, erano così spaventati che decisero di sigillarmi per milioni di anni… anzi, per decine di milioni di anni… sono rimasto intrappolato in una piccola, buia, cupa e solitaria gabbia per un’eternità. Se fossi stato al mio posto, non ti saresti arrabbiato e non avresti voluto punirli, una volta liberato!?”


“…” Yun Che non seppe cosa rispondere.


“E poi, io ho punito solo gl Dei e i Diavoli, non ho ucciso neppure un solo mortale. Tutti dicono che scatenai l’apocalisse, che sono la Ruota Distruttrice del Mondo, ma è una semplice e pura menzogna! Anzi… era la feroce guerra fra Dei e Diavoli ad aver coinvolto innumerevoli mortali. È impossibile sapere in quanti siano morti per mano loro, o quante famiglie siano state sterminate. Quindi, meritavano quella punizione! Se non li avessi massacrati, la loro guerra sarebbe continuata, e chissà quanti altri mortali innocenti sarebbero stati uccisi… Quindi, perché tutti credono che sia io il cattivo in questa storia!? Siete tutti spregevoli!”


Yun Che non aveva davvero idea di cosa dire.


“Basta!” Jasmine corrugò la fronte e gridò: “Torna dentro!”


L’Infante Diabolico non la ascoltò e continuò a urlare: “Anche a costo di farti arrabbiare, Maestra, devo dirlo! All’epoca, uno dei sigilli che mi venne imposto fu creato da un’Imperatrice Diabolica di nome Jie Yuan! È così terrorizzata da me che, se sapesse che mi sono risvegliato, molto probabilmente sigillerebbe sia me che la Maestra! E c’è anche la possibilità che, una volta confermato che io non sia più una minaccia, decida di uccidere la Maestra e reclamarmi per sé con la forza.”


“Umpf! Di sicuro quelle persone avide, disgustose e crudeli che mi imprigionarono non esiterebbero a farlo!”


“Non importa cosa tu abbia intenzione di fare… se l’Imperatrice Diabolica Colpo Celeste Nemesi dei Diavoli scoprisse della Maestra…”


“Zitto!” Jasmine era terribilmente infuriata e gridò: “Ti ho detto di tornare dentro!”


“Buuuhuuuu…” l’Infante Diabolico smise improvvisamente di parlare. Scoppiò a singhiozzare e disse, quasi in lacrime: “Va… va bene, Maestra, obbedisco. Ti prego, non ti arrabbiare.”


Dopodiché, la nube di energia oscura si dissipò e scomparve insieme alla voce dell’Infante Diabolico.


Ma tutto ciò che aveva detto, ormai, era rimasto impresso nell’animo di Yun Che.


Sia la rabbia di quando aveva pronunciato il nome “Ruota Distruttrice del Mondo”, sia la “possibilità” a cui aveva accennato in seguito…


“Temi che io… rischierei di litigare con l’Imperatrice Diabolica Colpo Celeste Nemesi dei Diavoli a causa tua?” chiese Yun Che, piuttosto stupito.


Il termine “litigare” forse non era il più appropriato. Perché lui non era semplicemente degno di “litigare” con l’Imperatrice Diabolica Colpo Celeste Nemesi dei Diavoli.


Tuttavia, la Ruota dell’Infante Diabolico… in effetti, molto probabilmente avrebbe spaventato persino Jie Yuan. Quindi, se avesse deciso di sigillarla, avrebbe sicuramente sigillato anche Jasmine insieme ad essa.


E se Jie Yuan avesse deciso di appropriarsene con la forza… Jasmine, chiaramente, non poteva spezzare di sua spontanea volontà il legame fra lei e la Ruota, altrimenti l’avrebbe fatto già da tempo. Dunque, in quel caso, Jie Yuan avrebbe sicuramente dovuto uccidere Jasmine.


Non importa cosa…


No! Non lo farebbe mai, ne sono sicuro!


“… dato che l’hai capito, è meglio per entrambi.” Disse Jasmine: “Proprio come hai detto, adesso l’Imperatrice Diabolica Colpo Celeste Nemesi dei Diavoli è la sovrana assoluta dell’universo, nonché la tua più grande protettrice. Con lei alle tue spalle, sarai per sempre un re senza corona. Hai persino impiantato un Marchio dello Schiavo nell’anima di Qianye Ying’er, e il Regno del Brahma non può comunque torcerti un capello. Ma se perdessi la sua protezione, o addirittura la sfidassi apertamente… saresti tu a pagare le conseguenze più gravi!”


“Se continuerai a fare il testardo, dovrò impedirtelo personalmente!”


Yun Che ci pensò per un po’, poi disse: “A dire il vero, credo che probabilmente le tue preoccupazioni siano superflue.”


“All’inizio, quando ho scoperto la verità riguardo all’imminente ritorno dell’Imperatrice Diabolica Colpo Celeste Nemesi dei Diavoli, ero terribilmente nervoso e spaventato. Ma quando l’ho incontrata di persona, ho scoperto che è completamente diversa da come mi aspettassi. Non è affatto crudele né violenta, anzi, è incredibilmente generosa e compassionevole. E ho anche percepito che non è affatto avida.”


“Inoltre, a causa dei cambiamenti nell’aura del Caos Primordiale, in quest’Era i Tesori Celesti sono completamente diversi da com’erano nell’Era Antica. Ormai, non importa quanto potere recuperi la Ruota dell’Infante Diabolico, non riuscirà mai a tornare com’era in passato. Persino un Vero Dio, forse, non riuscirebbe più a tornare alla sua forza originale. Quindi, naturalmente, la Ruota non è più una minaccia per l’Imperatrice Diabolica Colpo Celeste Nemesi dei Diavoli e, dunque, non avrebbe alcun motivo per sigillarla di nuovo o provare a impossessarsene con la forza.”


“E poi, ti chiama Maestra, quindi deve essere sotto il tuo completo controllo. Non potrebbe più causare problemi neppure se lo volesse.”


Jasmine: “…”


“Inoltre, e forse questo ti scioccherà…” disse Yun Che: “Ho scoperto che Hong’er, in realtà, è la figlia dell’Imperatrice Diabolica Colpo Celeste Nemesi dei Diavoli e del Dio Malvagio.”


Quelle parole fecero voltare di scatto Jasmine, semplicemente incredula, che gridò involontariamente: “Cosa!?”


Yun Che non spiegò subito. Si limitò a sorridere leggermente: “Quindi, non devi temere che io litighi con l’Imperatrice Diabolica Colpo Celeste Nemesi dei Diavoli o qualcosa del genere. Inoltre, mi ha detto di essere in debito con me, dato che anni fa ho salvato la vita a Hong’er.”


“Hong’er… è figlia dell’Imperatrice Diabolica Colpo Celeste Nemesi dei Diavoli e del Dio Malvagio?” mormorò di nuovo Jasmine. Persino l’Infante Diabolico, che possedeva molti ricordi dell’Era Antica, non sapeva nulla a riguardo.


“Fra l’altro,” continuò Yun Che: “Il Regno degli Dei non ti odia e disprezza quanto credi. Per esempio… come dovresti sapere da parecchio, Qingyue è diventata Imperatrice degli Dei Lunari. Dato che tre anni fa hai ucciso Yue Wuya, credevo che ti avrebbe odiata. Ma, al contrario, mi ha incoraggiato a cercarti, dicendo persino di sperare che ti trovassi. Mi ha anche sottolineato che, ora, io sono la tua migliore opportunità per farti accettare dall’universo.”


Negli occhi neri di Jasmine comparve uno sguardo combattuto, poi disse con indifferenza: “Lei non è nata nel Regno degli Dei, quindi non è strano che la pensi così.”


“E anche la mia Maestra mi ha detto le stesse cose,” aggiunse subito Yun Che: “E crede anche che tu, più di chiunque altro, saresti disposta a fare tutto il possibile per proteggermi.”


“E l’Imperatore dell’Eternità, invece?” chiese improvvisamente Jasmine, cogliendo Yun Che di sorpresa: “Al momento, nessuno dovrebbe supportarti quanto lui. Ma, al tempo stesso, il Regno dell’Eternità segue rigidamente il codice d’onore degli Dei. Non accetteranno mai l’esistenza dell’Infante Diabolico, né i cambiamenti che porterei nella Regione Orientale! E se scoprisse che c’è un legame fra te e l’Infante Diabolico, allora… il Regno dell’Eternità non ti tratterebbe mai più con alcun rispetto.”


“E, considerato il prestigio di cui ora gode il Regno dell’Eternità nell’intero Regno degli Dei, il loro appoggio è molto più importante di quanto tu creda.”


Yun Che non la contraddisse né diede spiegazioni, e non disse neppure che non gliene importava nulla, ma propose all’improvviso: “Jasmine, facciamo una scommessa, cosa ne dici?”


Jasmine: “?”


“Se riuscirò a convincere l’Imperatrice Diabolica Colpo Celeste Nemesi dei Diavoli e l’Imperatore dell’Eternità ad accettare la tua esistenza, allora lascerai questo luogo, rimarrai al mio fianco e userai il tuo potere per proteggermi.”


“…” Jasmine aprì leggermente le labbra.


“Se per il momento non ci riuscirò, non proverò a costringerti a venire con me, almeno fino a quando un giorno avrò successo e tutto andrà meglio, va bene?”


Jasmine lanciò un’occhiata a Yun Che, e i loro sguardi si incrociarono. Negli occhi di lui non c’era alcuna traccia di delusione, impazienza o tristezza, né per le sue condizioni, né per le parole dell’Infante Diabolico. Al contrario, c’erano pace e soddisfazione, oltre a una determinazione che le fece capire senza bisogno di dirlo ad alta voce che lui non si sarebbe mai arreso, non l’avrebbe mai abbandonata.


Il suo cuore e la sua anima, che negli anni precedenti erano sprofondati nella tristezza e nella solitudine, di fronte ai suoi occhi avevano ormai ceduto, finendo in preda al caos. Era chiaramente spaventata e preoccupata, ma in quel momento non riuscì a pensarci, né riuscì a trovare la forza di rifiutare.


“Va bene…” guardò il suo riflesso negli occhi di Yun Che, annuendo delicatamente con il capo: “Se davvero ci riuscirai… lascerò questo luogo insieme a te. E poi, ti seguirò ovunque andrai.”


Non menzionò neppure il Regno degli Dei Stellari, perché non era degno dei suoi ricordi o della sua nostalgia.


“L’hai promesso.” Yun Che strinse le dita senza rendersene conto: “Hong’er e He Ling possono essere nostre testimoni. Ormai è troppo tardi, non puoi rimangiarti la parola!”


Jasmine: “He Ling? Ah…”


Jasmine si lasciò sfuggire un gridolino di sorpresa, quando Yun Che la tirò con forza verso di sé e la abbracciò. La strinse forte e, prima ancora che potesse espirare, le sue labbra incontrarono delicatamente quelle di Yun Che.


Un pungente profumo mascolino raggiunse il suo naso. Jasmine sussultò leggermente e, in quell’istante, i suoi occhi si spalancarono e la sua mente si svuotò…


Poco dopo il loro primo incontro, Yun Che le aveva fatto bere il suo sangue passandoglielo direttamente con la bocca. Ma l’aveva fatto per salvarla, senza alcun romanticismo. Questa era la prima volta che Yun Che la baciava davvero.


Jasmine si irrigidì. La strana sensazione che avvertiva sulle sue labbra le fece battere il cuore all’impazzata. Rimase pietrificata per parecchio tempo, prima di divincolarsi di scatto e voltarsi di spalle, respirando affannosamente: “Yun Che… tu… io… non dimenticare che… sono… la tua Maestra…”


“Ormai non lo sei più da anni!” Yun Che sorrise con dolcezza e sollevò immediatamente da terra il suo corpo slanciato e delicato. Cogliendola di sorpresa, poté baciarla appassionatamente ancora una volta. Non era più un semplice bacio a stampo, ma un bacio molto passionale.


Era stata abbandonata e sacrificata dal Regno degli Dei Stellari, il mondo intero non poteva accettare la sua esistenza e le dava la caccia…


Però, in questo modo, potrò essere sua. Potrò essere sua, e sua soltanto…


Jasmine cercò istintivamente di divincolarsi ancora una volta, ma poi la sua resistenza si fece gradualmente sempre più debole, finché non chiuse gli occhi e inclinò silenziosamente il volto verso l’alto. Le sue esili braccia strinsero forte Yun Che, e la sua iniziale timidezza si trasformò definitivamente in un imbarazzato tentativo di ricambiare il bacio. Una meravigliosa aura, di un rosa tenue, cominciò ad avvolgere il suo corpo, e persino l’Energia Diabolica dell’Infante Diabolico, che aveva terrorizzato l’intero universo, scomparve senza alcun rumore.


……………..


Regno del Brahma.


“Maestro, la Signorina qualche giorno fa è entrata con Yun Che nel Regno Divino dell’Inizio Assoluto, ma non ne sono ancora usciti.”


Disse Gu Zhu con la sua voce rauca e grave, inchinandosi alle spalle di Qianye Fantian e rimanendo immobile.


“Oh, davvero?” rispose con indifferenza Qianye Fantian, come se non gli importasse affatto.


Era appena caduto vittima di un complotto. Aveva perso tutto il suo prestigio e Qianye Ying’er era stata costretta a sottoporsi a un Marchio dello Schiavo. Chiunque altro sarebbe stato accecato dall’ira. Eppure, Qianye Fantian era incredibilmente tranquillo e pacato, come se tutto ciò che era successo fosse stato solo una faccenda di poco conto.


“La notizia che Yun Che ha impiantato un Marchio dello Schiavo nell’anima della Signorina si è già diffusa in molti grandi Reami Stellari, negli ultimi giorni. Pare che tutti i Reami Sovrani della Regione Occidentale e di quella Meridionale lo sappiano già.” Il tono di Gu Zhu non lasciava trapelare emozioni, e il suo sguardo era semplicemente imperscrutabile: “Anche il fatto che l’Imperatore dell’Eternità è stato loro testimone è ormai trapelato, sigh.”


“Umpf, c’era da aspettarselo.” Qianye Fantian sbuffò con indifferenza: “Se Xia Qingyue non avesse alimentato le fiamme, sarebbe stato strano!”


Heh… l’inavvicinabile Dea del Brahma, la cui bellezza celestiale è superiore a quella di qualsiasi altra donna al mondo, è davvero diventata schiava di Yun Che! Che ironia, che barzelletta sconvolgente!


Xia Qingyue, che odia Qianye Ying’er con tutto il suo cuore, si è scervellata per architettare questa vendetta. Quindi, era ovvio che l’avrebbe umiliata il più possibile, rendendola lo zimbello dell’universo intero!


“Il veleno che la tormentava ormai è stato purificato, Maestro, ed è confermato che anche gli otto Re del Brahma sono guariti e in buona salute. Quindi, in futuro non dovrebbero nascere ulteriori problemi.”


“Oh?” Qianye Fantian lanciò un’occhiata di traverso a Gu Zhu.


“Ora possiamo cancellare il Marchio dello Schiavo nell’anima della Signorina.” Disse lentamente Gu Zhu: “Quando la Signorina ha appreso il Marchio Spirituale del Suicidio, la sua vera anima e il suo frammento di Anima del Brahma si sono fusi completamente. Il Marchio dello Schiavo, impresso nella sua anima, è impresso anche sulla sua Anima del Brahma. Se richiamassimo forzatamente la sua Anima del Brahma con la Campana Spirituale del Brahma, il Marchio dello Schiavo a cui è sottomessa la Signorina cederebbe e si dissiperebbe.”


“Attualmente, solo lei e la Signorina avete raggiunto la perfetta fusione fra la vostra vera anima e la vostra Anima del Brahma, Maestro. Nessuno al mondo può immaginarlo, neppure l’Imperatrice degli Dei Lunari, né l’Imperatore dell’Eternità. Inoltre, questo vecchio servitore ha anche sigillato i ricordi della Signorina che riguardano questa faccenda.”


“Anche se così facendo strapperemmo completamente alla Signorina la sua Eredità del Brahma, considerato il suo talento innato, se in seguito glielo restituissimo, per lei guarire completamente sarebbe solo una questione di tempo.”


“Non c’è fretta.” Inaspettatamente, Qianye Fantian rispose accennando un sorriso.


“… ogni giorno che passa, è un giorno in più che la Signorina sopporta quest’umiliazione.”


“Dimmi, Ying’er ti ha consegnato la lastra di pietra su cui era inciso il frammento del Manuale della Sfida alle Leggi Naturali?” domandò Qianye Fantian.


Gu Zhu rispose: “Sono solo un vecchio servitore, come potrei essere anche solo degno di sfiorare un tesoro così prezioso?”


“Haha,” Qianye Fantian scoppiò a ridere e uno strano bagliore si accese nei suoi occhi: “Sì, questa è davvero un’umiliazione, ma potrebbe anche rivelarsi una grande opportunità.”


“… per caso, la Signorina spera di riuscire a interpretare il Manuale della Sfida alle Leggi Naturali attraverso Yun Che?” la voce spettrale di Gu Zhu sembrò leggermente dispiaciuta.


“Ying’er ha capito ormai da tempo che non avrebbe mai potuto interpretare il Manuale della Sfida alle Leggi Naturali, finché fosse rimasto in mano sua.” Rispose Qianye Fantian: “Ma ora, è comparsa una persona in grado di leggerlo, ovvero l’Imperatrice Diabolica Colpo Celeste Nemesi dei Diavoli.”


“Quando Yun Che si farà consegnare il frammento del Manuale da Qianye Ying’er e scoprirà che si tratta dell’Arte Divina Ancestrale, sicuramente chiederà informazioni all’Imperatrice Diabolica Colpo Celeste Nemesi dei Diavoli. Perché nessuno al mondo può resistere alla tentazione dell’Arte Divina Ancestrale… neppure gli Dei della Creazione, quindi figuriamoci Yun Che.”


“Se tutto andrà liscio, Yun Che non resterà in guardia in presenza di Ying’er, totalmente fedele… Haha, forse Ying’er riuscirà davvero a guadagnarci qualcosa, fosse anche solo pochissimo, perché sapeva che questa sarebbe stata la sua unica opportunità.”


“Ma…”


“Non aggiungere altro.” Gu Zhu avrebbe voluto dire qualcosa, ma Qianye Fantian lo interruppe: “Ho già le idee chiare, so quando sarà il momento perfetto per cancellare il suo Marchio dello Schiavo. Non è necessario affrontare nuovamente la questione.”


“…” Gu Zhu chinò il capo e non disse nulla, ma nei suoi vecchi occhi comparve un immenso turbamento.
                                


                                



