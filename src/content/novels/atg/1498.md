---
title: Capitolo 1498 - Wuxin, Gemma del Suono (1)
pubDate: 2025-03-10T08:57:10.457Z
tags:
    - atg
---


Capitolo sponsorizzato, ringraziamo Federico!
2 in coda, 4/10 donazione
-Schadenfreude


Dopo essere partito, Yun Che volò verso il continente del Cielo Misterioso. Non stava procedendo velocemente, aggrottava le sopracciglia assorto.


Qianye Ying'er manteneva le distanze. Sondava questo mondo inferiore con la sua percezione spirituale.


"Maestro, a cosa stai pensando?" Chiese con preoccupazione He Ling.


Yun Che si destò dai suoi pensieri e disse: "Che impressione hai dell'Imperatrice Diabolica Colpo Celeste Nemesi dei Diavoli?"


He Ling ci pensò seriamente per poi rispondere: "Quando l'ho incontrata per la prima volta, ero terrorizzata. Ma dopo che l'ho vista interagire con il maestro un po' di volte, non mi sono più sentita minacciata. Invece... ho cambiato idea sui diavoli e sull'Energia Misteriosa dell'oscurità."


"Ho anche la sensazione che sia molto... sola, una solitudine indescrivibile. E ogni volta che la vedo, questa sensazione diventa sempre più intensa."


"...Capisco, allora non solo solo io ad avere questa sensazione." Yun Che mostrò un'espressione piena di emozioni contrastanti. "Troppe persone in questo universo hanno fatto di tutto per ottenere privilegi, prestigio e potere. Più acquisiscono potere, più diventano così."


"Nessuno può rivaleggiare con il potere dell'Imperatrice Diabolica Colpo Celeste Nemesi dei Diavoli. È la sovrana assoluta di ogni creatura vivente, può fare tutto ciò che vuole e perfino cambiare le leggi e le regole della natura."


"L'Imperatore del Drago governava il Caos del Primordiale, ma anche dieci di lui non riuscirebbe a rivaleggiare con il suo prestigio e il suo potere assoluto. Anche i supremi esperti che hanno dato la vita per perseguire un livello superiore non oserebbero pensare di potersi confrontare con lei."


"Eppure l'Imperatrice Diabolica è sorprendentemente indifferente da quando è tornata nel Caos Primordiale. Non ha mostrato rabbia, né ha guardato con disprezzo ogni forma di vita. Non ha dato nessun ordine, né fatto richieste alle creature di questo universo. Completamente impassibile, non ha voluto nemmeno che tutto l'universo sapesse della sua esistenza."


"Non solo, non nutre nessun interesse nemmeno nei confronti della Ruota dell'Infante Diabolico, né della Divina Arte Ancestrale." Yun Che scosse la testa e disse: "È difficile da capire."


"L'Imperatrice Diabolica è vissuta per moltissimo tempo. La sua esperienza non è paragonabile alla nostra, è normale che non riusciamo a capirla." Disse a bassa voce He Lin.


Era simile... a Shen Xi, non l'aveva mai capita nonostante fosse rimasto al suo fianco per diversi anni.


Yun Che rifletté per un momento per poi annuire: "Mn, hai ragione. La sola cosa di cui sono certo è che abbiamo la stessa sensazione. È molto sola e potremmo non capire mai la sua solitudine."


"Mi ha chiesto di andare a trovarla tra un mese e mi dirà la sua risposta..." Yun Che aggrottò le sopracciglia e una strana luce brillò nei suoi occhi: "Ho la sensazione che la risposta che mi darà probabilmente deciderà il fato dell'intero Caos Primordiale!"


.....


Dopo essere tornato nel continente del Cielo Misterioso, Yun Che sondò l'ambiente attorno con la sua percezione spirituale... e scoprì che Wuxin era davvero al Palazzo Immortale Frozen Cloud.


 Quando entrò ad Asgard, scoprì che Wuxin non stava coltivando, ma stava imparando da sua madre a scrivere. Si stava concentrando mentre le sue mani bianche sembravano danzare gentilmente sulla carta. La forza con cui usava il pennello non era eccessiva, né troppo lieve, la sua grafia era elegante e non sembrava quella di una ragazzina.


Yun Che la guardò silenziosamente, all'inizio non voleva disturbarle. Poi senza accorgersene iniziò a concentrarsi sui movimenti della mano, senza staccare lo sguardo da lei.


Poi Yun Wuxin sollevò lo sguardo e guardò la pagina che aveva riempito. Sorrise con soddisfazione e stava per chiedere una ricompensa da sua madre, quando notò suo padre.


"Papà!" Chiamò con fare adorabile Yun Wuxin, il suo sguardo si accese e la ragazza si precipitò tra le sue braccia. Fu solo in quel momento che Chu Yuechan notò la presenza di Yun Che. "Sei tornato."


Poi vide una donna con un abito dorato dietro Yun Che e spalancò i suoi splendidi occhi.


Qianye Ying'er non emanava Energia Misteriosa, ma l'aura che irradiava le dava una terrificante sensazione di oppressione senza precedenti.


"Ahah." Yun Che prese Yun Wuxin tra le braccia... ma sua figlia aveva quattordici anni e mezzo. Ormai gli arrivava alle spalle e non poteva più tenerla con un braccio come faceva. Questo gli diede una strana sensazione di rimpianto mentre diceva: "Non ci siamo visti solo per quindici giorni, perché sembra che tu sia diventata ancora più alta?"


Tra due anni sua figlia sarebbe stata in età da marito. Xia Qingyue aveva proprio sedici anni quando lo aveva sposato allora.


Il tempo era davvero crudele...


Yun Wuxin ridacchiò e rimase tra le sue braccia per molto tempo per poi spostare l'attenzione su Qianye Ying'er. Anche Yun Wuxin, che era ancora immatura, pensò che fosse assurdamente splendida e chiese: "Papà, chi è quella sorellona? Non può essere..."


"È una mia... seguace!" Yun Che la interruppe velocemente per poi guardare Chu Yuechan con sincerità.


Chu Yuechan: "..."


"Seguace?" Yun Wuxin chiaramente era sospettosa. "Non è davvero un rapporto strano? E perché indossa una maschera? Comunque è proprio una bella maschera."


"Naturalmente è perché è brutta, per questo deve coprirsi il volto." Disse con serietà Yun Che.


"..." Qianye Ying'er si girò lievemente e sembrava proprio che non le piacesse questa valutazione.


"Ah?" Yun Wuxin guardò Qianye Ying'er per molto tempo. La parte del viso non coperto dalla maschera era splendido come una scultura di giada, delicato e perfetto al punto da fare sussultare per la sorpresa. Yun Wuxin sussurrò: "Ma sembra davvero molto bella."


"Mn, in realtà può sembrare molto bella agli occhi degli altri. Ma non può nemmeno essere paragonata a tua madre, per me è abbastanza brutta." Disse con un sorriso radioso Yun Che.


"..." Qianye Ying'er guardò con curiosità Chu Yuechan per poi girarsi.


"Oh." Yun Wuxin sembrò capire la spiegazione di Yun Che.


"Sc..." Yun Che si fermò dopo essersi reso conto che non era appropriato chiamare Qianye Ying'er schiava di fronte a Yun Wuxin e si corresse velocemente: "Qianye, questa è mia figlia. D'ora in poi i suoi ordini varranno quanto i miei. Devi fare di tutto per proteggerla quando sei al suo fianco."


"Sì." Accettò Qianye Ying'er.


"Qian... ye?" Sussurrò piano Yun Wuxin. "Che nome strano."


"Non parliamo più di lei." Yun Che si chinò leggermente e disse con un sorriso: "Indovina che regalo ho preso per te!"


"Eh?" Yun Wuxin non mostrò sorpresa, né curiosità, ma sospetto: "Stavolta non te lo sei dimenticato?"


Le palpebre di Yun Che fremettero per un momento e disse con tristezza: "L'ultima visita improvvisa è stata un imprevisto, non me l'ero scordato. Rispetterò sicuramente tutte le mie promesse."


"Eheheheh." Wuxin inarcò le sopracciglia a luna crescente mentre rideva dolcemente e stese le mani bianche come la neve: "Dammi, dammi!"


Non poteva più nascondere il suo entusiasmo.


Una luce brillò di fronte a Yun Che e un semplice abito di seta bianca apparì nelle sue mani. Splendeva con una luce pura e misteriosa. A volte sembrava una nebbia gentile e altre volte una luce lunare.


"Wow! Che abito splendido." Yun Wuxin ne fu subito interessata.


"Si chiama Abito Divino della Luna e proviene dal Regno degli Dei Lunari della Divina Regione Orientale." Yun Che lo consegnò a sua figlia e sorrise lievemente: "Non solo è bellissimo, ma può anche proteggerti. Se lo indosserai, nessuno in questo pianeta potrà farti del male."


Solo il Regno degli Dei Lunari poteva produrlo; era incredibilmente prezioso. Bisognava essere almeno al livello di un emissario per poterlo possedere.


Yun Che l'aveva preso dalla camera da letto di Xia Qingyue... e non si era limitato ad un solo pezzo. Xia Qingyue gli aveva chiesto ripetutamente di restituirlo, ma, di fronte a continui rifiuti, aveva ceduto.


"Wow!" Esclamò Yun Wuxin con fare adorabile mentre stringeva l'abito. Il tessuto era leggero come l'aria e un'aura misteriosa e ammaliante avvolse il suo corpo mentre diceva: "Questa è la prima volta che vedo un abito così bello, ma sembrerà ancora più splendido se lo indosserà la mamma."


"Non preoccuparti, anche tua madre ne riceverà uno." Yun Che stese la mano e della giada bianca luccicante apparì nel suo palmo. Questa pietra era raffinata, ma irradiava un'aura ancora più misteriosa rispetto a quella dell'Abito Divino della Luna. "E c'è anche questo!"


L'aura particolare della giada attirò lo sguardo di Qianye Ying'er.


"Pietra Eterna dell'Immagine?" Disse tra sé e sé la donna.


Naturalmente sapeva quanto era rara e preziosa.


"Cos'è questa?" Yun Wuxin prese la pietra e la guardò con curiosità.


"Questa è una pietra misteriosa dell'Immaginare."


"Uh? Una pietra misteriosa dell'Immagine?" Yun Wuxin chiaramente ne fu sorpresa.


"Mn, ma non è ordinaria." Yun Che sorrise lievemente e continuò a spiegare: "Non dovrai mai preoccuparti che le immagini che registra scompaiano. In altre parole, potrai guardarle ogni volta che desideri per il resto della tua vita."


"Così ha un nome speciale, si chiama Pietra Eterna dell'Immagine."


Perfino Chu Yuechan, che di solito era estremamente indifferente, ne fu impressionata.


"Wow!" Era evidente che Yun Wuxin non avesse capito chiaramente il concetto, ma gridò comunque con entusiasmo e ci giocherellò con attenzione per un po'. I suoi occhi brillavano mentre chiedeva: "Così... come la uso?"


"Emh... Visto che è un tuo regalo, non l'ho provata. Ma credo che il metodo per usarla sia uguale a quello di un'ordinaria Pietra dell'Immagine Profound."


"Farò un tentativo." Yun Wuxin prese la giada e vi riversò dell'Energia Misteriosa. Ben presto, una luce fioca brillò nella Pietra Eterna dell'Immagine.


Yun Wuxin usò la sua percezione spirituale per sondarla e rise: "Allora è così papà... Davvero non scomparirà per sempre?"


"Mn!" Yun Che annuì con certezza.


"Allora voglio registrare mamma, la maestra, i nonni... molte persone e posti diversi." Gridò con entusiasmo, ma poi la sua presa sulla Pietra Eterna dell'Immagine si allentò e mostrò un'espressione strana.


"Mn? Cosa c'è?" Chiese Yun Che.


La ragazzina trattenne la sua Energia Misteriosa e la sua percezione spirituale che era immersa nella giada. Con un fruscio, la nascose dietro la schiena e sorrise contenta: "Mi piace molto questo regalo, grazie papà!"


"Mn, finché ti piace."


Avrebbe sempre provato gioia e soddisfazione vedendo l'espressione contenta di sua figlia... Allo stesso tempo stava pensando a dei modi per ringraziare Mu Feixue.


"Ma il regalo per papà non è ancora pronto." Yun Wuxin era un po' apprensiva e disse: "Papà può aspettare un po'?"


Chu Yuechan gli aveva detto che Yun Wuxin stava preparando un regalo l'ultima volta che era tornato. Per procurarselo aveva visitato personalmente molti luoghi nel continente del Cielo Misterioso e nel Regno Demoniaco Illusorio... Ma non era stata disposta a dirgli cos'era.


"Va bene." Rispose con un sorriso Yun Che.


"Allora papù ha finito cosa voleva fare?" Chiese Yun Wuxin.


"Non ancora..."


"Allora... quando partirai stavolta?"


"Mh... probabilmente tra quindici giorni." Disse Yun Che.


"Quindici giorni..." Mormorò Yun Wuxin mentre rifletteva con serietà. Dopodiché disse con uno sguardo risoluto. "Lo completerò sicuramente prima che tu parta... Oh! Ora vado! Non sbirciare però!"


"Va bene, non sbircerò," disse con un sorriso Yun Che.


Dopo aver parlato, Yun Wuxin corse via frettolosamente. Dopo aver fatto un po' di passi però, si girò all'improvviso con un'espressione seria: "Papà! Non devi andare da nessuna parte stasera, resta con la mamma! Non devi andare nemmeno dalla maestra!"


Yun Che: "..."


Una figlia naturalmente sarebbe stata parziale nei confronti di sua madre. Yun Che scosse la testa e disse a Qianye Ying'er: "Durante questo periodo di tempo non devi seguirmi, vai a proteggere Wuxin. Devi ubbidire ad ogni sua parola."


"Sì." Rispose Qianye Ying'er, che seguì subito la ragazzina.
                                


                                



