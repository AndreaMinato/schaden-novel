---
title: Capitolo 1507 – L’Infante Diabolico Torna a Casa
pubDate: 2025-03-10T08:57:10.459Z
tags:
    - atg
---


<em><strong>Capitolo regolare, 0 in coda, 4/10 donazione</strong></em>


<em><strong>-Alstor</strong></em>






“Quando la Ruota dell’Infante Diabolico sterminò gli Dei e i Diavoli, esaurì completamente il suo potere e venne poi sigillata dal Dio Malvagio. Naturalmente, nel corso di tutti questi anni in cui è stata intrappolata dal sigillo non ha potuto recuperare energia, anzi, si è indebolita ancora di più. Dopo un milione di anni, alla fine il sigillo impresso dal Dio Malvagio è scomparso, ma la Ruota, finalmente libera, era incredibilmente debole. Così debole che… Jasmine, che l’ha trovata per caso, è riuscita a farsi accettare come Maestra e sigillarla di nuovo.”


Imperatore dell’Eternità: “…”


“Già nell’Era Primordiale, la Ruota dell’Infante Diabolico non era temuta solo dagli Dei, ma anche dai Diavoli. Di conseguenza, anche quest’ultimi utilizzarono sempre ogni metodo per tenerla intrappolata. Il motivo per cui rilasciò il Veleno delle Infinite Tribolazioni, dopo essere stata liberata, è proprio che aveva accumulato odio e rancore dopo tutti quegli anni di prigionia.”


“Inoltre, non utilizzò tutto il suo potere per sterminare sia Dei che Diavoli solo perché li odiava, ma anche perché temeva di essere sigillata di nuovo.”


Nel Regno Divino dell’Inizio Assoluto, Yun Che aveva incontrato di persona lo spirito della Ruota dell’Infante Diabolico… era avvolto da una sorta di nebbia nera, ma il suo aspetto e la sua voce erano quelli di qualsiasi altro bambino.


La sua Oscurità era la più potente in assoluto di tutto l’universo, eppure aveva paura del buio e della solitudine… solo che nessuno avrebbe mai potuto crederci. Tutto ciò a cui veniva associato il nome “Ruota dell’Infante Diabolico” erano solo un terrore sconfinato e la sua fama di aver distrutto il mondo intero.


“E proprio perché temeva di essere sigillata di nuovo, scelse di sottomettersi a Jasmine e riconoscerla come sua Maestra, sottomettendosi anche al suo volere.”


Yun Che non disse che il principale motivo per cui aveva riconosciuto Jasmine come Maestra era che temeva il buio e la solitudine. Perché sapeva che sarebbe semplicemente sembrato ridicolo e nessun altro al mondo ci avrebbe mai creduto.


“Inoltre, Jasmine stessa prese questa decisione temendo che altri, con intenzioni malvage, potessero impossessarsene e utilizzarla per seminare distruzione. Non aveva mai avuto intenzione di risvegliarne i poteri. Voleva solo nasconderla segretamente per sempre, in modo che non potesse terrorizzare il resto dell’universo o causare sofferenza.”


Imperatore dell’Eternità: “Ma…”


“Vuole sapere perché, allora, la Ruota dell’Infante Diabolico si è risvegliata, Imperatore?” Yun Che sapeva cosa stesse per dire e lo interruppe.


“Esatto, perché?” domandò l’Imperatore dell’Eternità.


“Mi dica, Imperatore, sa perché il Regno degli Dei Stellari non esitò a usare la Barriera Spirituale Assoluta delle Stelle per isolarsi completamente, quella volta?”


“…” L’Imperatore dell’Eternità, ancora oggi, non era riuscito a scoprire nulla riguardo a quella faccenda.


L’Imperatore degli Dei Stellari era scomparso da parecchi anni e non c’era stata alcuna notizia su di lui. Al tempo stesso, gli Dei Stellari e gli Anziani sopravvissuti non avevano mai rivelato nulla, rifiutandosi di dare spiegazioni riguardo al motivo per cui avevano isolato il Regno.


“Credo che anche con tutti i mezzi a sua disposizione, Imperatore, non abbia comunque la minima idea di perché il Regno degli Dei Stellari si isolò… perché anche se i suoi membri fossero diecimila volte più coraggiosi, non oserebbero comunque confessare la verità. Finché rimarrà loro anche solo il minimo senso della vergogna, non troveranno mai il coraggio di dire una sola parola a riguardo!”


“Quindi, cosa accadde di preciso?” le parole di Yun Che fecero agitare notevolmente l’Imperatore dell’Eternità. Il Regno degli Dei Stellari si era rifiutato di dare spiegazioni riguardo alla faccenda e tutti sapevano che ci fosse stato un qualche evento straordinario, ma nessuno aveva idea di cosa fosse successo. Eppure, era chiaro che Yun Che conosceva la verità.


“L’Infante Diabolico venne praticamente costretto a manifestarsi… dal Regno degli Dei Stellari.” Rispose Yun Che. Anche se Jasmine, che lui credeva di aver perso per sempre, era tornata a far parte della sua vita, digrignava ancora i denti dalla rabbia ogni volta che ripensava a tutto ciò che era successo quella volta.


Non avrebbe mai perdonato Xing Juekong, né il Regno degli Dei Stellari!


Subito dopo, Yun Che raccontò all’Imperatore dell’Eternità ogni dettaglio della cerimonia sacrificale che si era svolta nel Regno degli Dei Stellari e di come Xing Juekong avesse complottato ancora e ancora alle spalle dei propri figli.


L’Imperatore dell’Eternità aveva una grande esperienza sulle proprie spalle, ma quando sentì il racconto di Yun Che, sul suo viso comparve un’espressione scioccata.


Il Dio Stellare del Lupo Xisu e la Dea Stellare del Massacro Jasmine, scelti per ereditare i poteri di due Dei Stellari, erano stati disposti a sacrificarsi per proteggere la propria famiglia. Ma il loro stesso padre, l’Imperatore degli Dei Stellari, uno degli uomini ai vertici del Regno degli Dei e simbolo di potere e prestigio in tutta la Regione Orientale, non solo aveva deciso di sacrificarli senza senso di colpa né rimpianti, ma aveva persino sfruttato il loro altruismo per ingannarli e intrappolarli nel suo complotto…


Le parole “malvagio”, “spregevole” e “malato” non erano sufficienti a descrivere ciò che aveva fatto.


“Non riesco a credere che sia davvero successa una cosa del genere…” l’Imperatore dell’Eternità poteva essere considerato una delle persone che conoscevano meglio l’Imperatore degli Dei Stellari in tutto il mondo, eppure anche lui rimase profondamente scioccato e incredulo dopo aver sentito il racconto di Yun Che.


Essendo a sua volta un Imperatore Divino della Regione Orientale, provò anche una profonda vergogna per ciò che aveva fatto.


Persino l’Imperatore del Brahma, l’uomo più freddo e spietato che conoscesse, aveva sempre trattato sua figlia come un tesoro e non avrebbe mai permesso che le accadesse qualcosa di male.


“Qualche giorno prima, scoprii per una coincidenza molto particolare tutto questo, ecco perché entrai con la forza nel Regno degli Dei Stellari. Riuscii a oltrepassare la Barriera Spirituale Assoluta delle Stelle perché nel mio corpo c’è una goccia di Sangue di Dio Stellare, che lei mi ha donato.”


Yun Che spiegò gli ultimi dettagli sinteticamente e con serietà: “Sfortunatamente, ero semplicemente tropo debole e non riuscii a ottenere nessun risultato degno di nota. Anzi, per poco non morii, e alla fine riuscii a fuggire e sopravvivere solo grazie a un metodo speciale. Tuttavia, tutti credettero che fossi morto, compresa Jasmine stessa. E solo a causa del suo estremo dolore, della sua disperazione e della sua rabbia, il potere della Ruota dell’Infante Diabolico riuscì a risvegliarsi.”


In quell’occasione, l’Imperatore degli Dei Stellari aveva detto a quello dell’Eternità che Yun Che era morto per mano dell’Infante Diabolico. Soltanto quel giorno, l’Imperatore dell’Eternità scoprì che in realtà era divenuto a sua volta vittima del complotto del Regno degli Dei Stellari. All’inizio fu incredibilmente scioccato e infuriato, ma poco dopo, provò un grande terrore… se Yun Che quella volta fosse morto davvero, l’intero Caos Primordiale non sarebbe stato così fortunato da sopravvivere al ritorno dell’Imperatrice Diabolica.


L’Imperatore degli Dei Stellari non aveva solo rinnegato totalmente la sua morale e la sua umanità, ma era anche quasi condannato alla catastrofe l’intero Caos Primordiale. Sarebbe stato uno dei più grandi crimini della loro storia.


“Non mi sorprende che Xing Juekong sia scomparso da anni. A pensarci bene, probabilmente sapeva che prima o poi la verità sarebbe venuta a galla, quindi deve aver deciso di nascondersi da qualche parte. Perché sapeva che nessuno al mondo l’avrebbe mai perdonato, se avessimo scoperto che è stato lui a risvegliare l’Infante Diabolico.”


L’Imperatore dell’Eternità si abbandonò a un lungo sospiro, con emozioni contrastanti, e disse a Yun Che: “Giovane Divino Yun, quindi… dove vuoi arrivare, esattamente?”


“Le ho raccontato tutto questo perché voglio che capisca cosa è successo realmente, Imperatore, e per chiederle un favore.” Yun Che aveva il cuore tremante dalla preoccupazione, ma disse con un tono e uno sguardo incredibilmente determinati: “Spero che lei possa accettare l’esistenza dell’Infante Diabolico e permetterle di vivere, Imperatore, oltre a far sapere a tutti cosa accadde quel giorno.”


“Questo…” Anche se aveva già intuito che la richiesta sarebbe stata quella, sul volto dell’Imperatore dell’Eternità comparve comunque un’espressione piena di emozioni contrastanti. Esitò per qualche secondo, poi rispose sospirando: “Ti ho detto che puoi chiedermi qualsiasi cosa tu voglia. Ma… ma l’Infante Diabolico è come l’Imperatrice Diabolica e i Diavoli, questa faccenda riguarda la sicurezza dell’intero Regno degli Dei.”


“Esatto, sono tutti dei Diavoli, quindi perché lei non si è mai opposto all’Imperatrice Diabolica, che è ancora più potente, Imperatore?” chiese Yun Che, andando dritto al punto.


“Non è lo stesso.” L’Imperatore dell’Eternità scosse la testa: “L’Imperatrice Diabolica è così potente che non avremmo nessuna possibilità di sconfiggerla neppure se unissimo tutti le forze e lottassimo fino alla morte. Per sopravvivere, non avevamo altra scelta se non sottometterci a lei. Ma l’Infante Diabolico… come minimo, forse potremmo riuscire a distruggere il suo ospite e a sigillarlo di nuovo.”


“Come le ho già detto, il volere di Jasmine non è sottomesso alla Ruota dell’Infante Diabolico. È lei a controllare l’Infante, e ciò che temete non accadrà mai.”


“Stiamo parlando dell’Infante Diabolico.” Rispose l’Imperatore dell’Eternità: “Ha sterminato tutti i Veri Dei e i Veri Diavoli in passato, alterando per sempre la struttura stessa del Caos Primordiale. Tutti sanno che il suo è il potere dell’Oscurità più potente e terrificante mai esistito.”


“Io ti credo, e credo che abbia davvero riconosciuto la Dea Stellare del Massacro come sua Maestra. Ma… fin dall’inizio, la Dea Stellare del Massacro era la più spietata e assetata di sangue fra tutti gli Dei Stellari. La sua propensione alla violenza e alla crudeltà è sempre stata notevole e spaventosa. Quanti Dei Stellari, Dei Lunari, Guardiani e Re del Brahma sono morti per mano sua? Ha ucciso persino l’Imperatore degli Dei Lunari.”


“Se non era sottomessa alla Ruota dell’Infante Diabolico, allora significa che ha ucciso tutte queste persone di sua spontanea volontà.”


Yun Che scosse la testa e rispose, gentilmente e tranquillamente: “Se davvero fosse così crudele e assetata di sangue come dice, allora perché negli ultimi tre anni non si è mai fatta viva e non ha mai ucciso nessun altro, in tutto il Regno degli Dei?”


L’Imperatore dell’Eternità rimase colpito dalla domanda di Yun Che.


“Se davvero volesse seminare distruzione per l’universo come temete, allora crede sul serio che ci sarebbe qualcuno in grado di fermarla, Imperatore?”


Notando un leggero cambiamento negli occhi dell’Imperatore dell’Eternità, Yun Che continuò: “Era già riconosciuta come la più veloce e abile a nascondersi in tutto l’universo, prima ancora che risvegliasse il potere dell’Infante Diabolico. Anche quando il Regno del Mare Meridionale le tese un’imboscata, lei riuscì comunque a fuggire e sopravvivere.”


“Negli ultimi tre anni, i Reami Sovrani di tutte e tre le Regioni Divine hanno mobilitato tutte le loro forze, tutti i loro più grandi esperti, e l’Imperatore del Drago in persona li ha guidati. Eppure, nonostante tutto non sono riusciti a trovare un solo indizio su dove fosse nascosta. In altre parole, a meno che decida lei stessa di farsi trovare, le possibilità di rintracciarla sono sostanzialmente nulle. Per non parlare di quelle di riuscire a circondarla con tutte le vostre forze e ucciderla… giusto?”


“…” L’Imperatore dell’Eternità era visibilmente incredulo, ma non poté negarlo.


Anche quando tutti i Reami Sovrani avevano mobilitato tutte le loro forze, con a capo l’Imperatore del Drago… non erano riusciti comunque neppure a sfiorare le vesti di Jasmine.


“Quindi…” Negli occhi di Yun Che comparve uno strano bagliore, mentre parlava: “Considerando la sua attuale forza, le basterebbe passare da un Reame Stellare all’altro e massacrarne gli abitanti, se volesse davvero seminare il caos e sfogare il suo odio e la sua sete di sangue. Anche tralasciando momentaneamente i Reami Inferiori, Intermedi e Superiori, persino nei Reami Sovrani riuscirebbe a trucidare innumerevoli persone in breve tempo. Poi, potrebbe anche fuggire e nascondere le proprie tracce prima ancora che il Reame abbia il tempo di reagire.”


“Quindi, anche se lo facesse centinaia di volte, o anche migliaia… eccetto morire, vivere nel terrore e restare senza più nulla, potreste davvero fare qualcosa? Qualcuno di voi potrebbe davvero resisterle?”


“…” Ciò che Yun Che aveva detto dell’Infante Diabolico era esattamente il motivo per cui l’Imperatore dell’Eternità e tutti gli altri Imperatori Divini erano così terrorizzati da lei.


“Eppure, in questi tre anni non ha mai ucciso neppure una persona. Crede davvero che sia perché non ha il coraggio di farlo, Imperatore, o forse è perché non lo vuole fare!?”


L’Imperatore dell’Eternità aprì la bocca per dire qualcosa, ma alla fine non poté semplicemente contraddire Yun Che.


Tre anni prima l’Infante Diabolico, quando si era risvegliato, aveva scioccato terribilmente l’intero universo e persino ucciso l’Imperatore degli Dei Lunari, eppure da allora non aveva mai fatto vedere né aveva ucciso nessuno. Nonostante questo, non avevano mai creduto, né erano disposti a credere, che in realtà fosse buono, né che provasse pietà.


In quell’istante, dopo aver sentito il racconto di Yun Che e quelle parole che avevano raggiunto tutte le sue più grandi preoccupazioni, l’Imperatore dell’Eternità fu costretto a credere che la Dea Stellare del Massacro fosse davvero in grado di controllare l’Infante Diabolico. Altrimenti… in effetti, non c’era altra spiegazione.


“Anche se sono nato nei piani d’esistenza inferiori, so bene quanto l’odio per i Diavoli sia radicato nel Regno degli Dei, e so anche che questo non potrebbe mai cambiare in breve tempo. La paura dell’Infante Diabolico è penetrata fin nelle vostre ossa, e capisco che il Regno degli Dei vivrà per sempre in preda al terrore, finché lei sarà viva, non importa che crediate oppure no che la Ruota dell’Infante Diabolico l’abbia riconosciuta come Maestra.”


L’Imperatore dell’Eternità era sbalordito. Sapeva già che Yun Che sperava che l’Infante Diabolico potesse vivere una vita pacifica. Quindi, non capiva perché gli stesse dicendo tutto ciò.


“Per questo motivo, voglio fare una promessa a le e all’intero Regno degli Dei, Imperatore.”


L’espressione di Yun Che divenne più solenne che mai. Aveva ripetuto mentalmente molte volte le parole che stava pronunciare, da quando aveva visitato il Regno Divino dell’Inizio Assoluto un mese prima.


“Quando la faccenda dell’Imperatrice Diabolica sarà risolta, l’Infante Diabolico lascerà il Regno degli Dei per sempre. Verrà con me nel luogo in cui sono nato, che è anche il luogo in cui ci incontrammo la prima volta, e non tornerà mai nel Regno degli Dei. Inoltre, non ucciderà mai nessuno… a meno che non siate voi ad attaccarci per primi!”


Come Yun Che aveva detto, non importava quali fossero le intenzioni dell’Infante Diabolico, perché finché fosse rimasta nel Regno degli Dei tutti avrebbero comunque avuto paura di lei. E nessuno poteva prevedere cosa avrebbero fatto, in preda a quel terrore di cui non si sarebbero mai potuti liberare.


Eccetto Caizhi, Jasmine non aveva niente e nessuno nel Regno degli Dei che potesse mancarle, o che non volesse lasciare. Ormai, il suo più grande desiderio era di poter tornare con lui sulla Stella Polo Blu.


Quindi, quello era il miglior risultato possibile.


L’Imperatore dell’Eternità, quando sentì quella promessa, sollevò di scatto lo sguardo e gridò con entusiasmo: “Dici… dici davvero!?”
                                


                                



