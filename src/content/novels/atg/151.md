---
title: Capitolo 151 – Schiacciato
pubDate: 2024-05-28T21:22:06.271Z
tags:
    - atg
---




Quando apparve la Spada Colossale del Signore Supremo, tutti i presenti rimasero momentaneamente spiazzati.


L'aura di una spada era minacciosa oppure no in base a chi la impugnava. Nelle mani di un bambino di tre anni, anche un'arma celestiale non sarebbe stata affatto pericolosa. Ma nelle mani di un esperto, anche una normalissima spada avrebbe rilasciato un'aura maestosa.


Parecchi dei presenti avevano già visto la Spada Colossale del Signore Supremo, in passato; soprattutto gli Anziani e gli Istruttori, che la conoscevano molto bene. Infatti da qualche centinaio di anni era rimasta silenziosamente sotto una rastrelliera per armi nel Padiglione Heavenly Weapon, fino ad essere ricoperta da uno spesso strato di polvere. Gli studenti e gli insegnanti ogni tanto le davano un'occhiata, ammirandone le dimensioni gigantesche, ma poi distoglievano lo sguardo... ai loro occhi, era semplicemente enorme, ingombrante, priva di bellezza e completamente inutile. Col tempo, la gente l'aveva ignorata sempre più e si era dimenticata della sua esistenza.


Ma ora, impugnata saldamente da Yun Che, la sua gigantesca lama nera come la notte rilasciava un'aura tirannica che faceva palpitare il cuore; proprio come l'arrivo del signore di un esercito in grado di far ritrarre il mondo intero. Costrinse tutti i presenti a fissare inconsciamente il corpo dello spadone. Tutti rimasero a lungo come paralizzati, con gli occhi tremanti, il cuore che batteva all'impazzata e la sensazione che il loro petto fosse schiacciato.


Qin Wushang era incredibilmente sorpreso dopo aver visto Yun Che rialzarsi senza problemi sebbene fosse stato colpito dalla “Drago Blu che Agita i Mari” di Murong Yi, ma quando vide la Spada Colossale del Signore Supremo rimase ancora più scioccato... perché sapeva benissimo cosa voleva dire quell'aura terrificante.


“Rilascia un'aura così imponente attraverso la Spada Colossale del Signore Supremo, che era stata dimenticata da parecchie centinaia di anni, come una tigre feroce che si è svegliata... possibile che sappia davvero controllare senza fatica un'arma così pesante? Uno spadone di millenovecentocinquanta chili! Con una Profound Strength al secondo livello del True Profound Realm... com'è possibile!”


Persino Qin Wushang, che aveva raggiunto lo Sky Profound Realm,uno dei più alti, non riusciva a credere a ciò che vedeva. Per quel che ne sapeva, figuriamoci al True Profound Realm, neppure al secondo livello dello Spirit Profound Realm qualcuno avrebbe potuto anche solo impugnare liberamente la Spada Colossale del Signore Supremo... e padroneggiarla sarebbe stato decisamente impossibile.


Eppure dall'aura imponente della Spada Colossale del Signore Supremo era evidente che fosse strettamente legata a quella di Yun Che. Quella fusione provava che il ragazzo era già estremamente familiare con l'arma e la controllava praticamente come se fosse un braccio o una gamba.


“Che... che spada enorme!”


“Non dirmi che quella è davvero la Spada Colossale del Signore Supremo che si dice sia stata scelta da Yun Che?”


“Ho sentito dire che quella spada pesa millenovecentocinquanta chili... non può essere!”


L'espressione di Yun Che era calmissima e sembrava che, eccetto la lacerazione sulla parte inferiore della schiena, non avesse altre ferite. Ma in realtà, anche con il corpo ricreato dalla Grande Via del Budda, come poteva incassare così facilmente una mossa finale di un avversario al nono livello del True Profound Realm? Anche se non c'erano state gravi conseguenze, non si poteva nemmeno dire che fosse in piena forma; l'unica ferita esterna era il lungo taglio sulla sua schiena, ma i suoi organi interni avevano subito traumi parecchio gravi. Non appena si era rialzato, aveva già dovuto costringersi a ingoiare il sangue che gli stava risalendo lungo la gola.


E allo stesso tempo, si era decisamente arrabbiato.


“Murong Yi, all'inizio ti avevo sfidato solo per usarti per mettermi sotto pressione e dimostrare il mio valore; ma non avrei mai pensato che con il tuo status di studente del Palazzo Interno saresti davvero stato così vile e codardo. Gettare al vento la propria dignità solo per vincere... in questo caso, nemmeno io ho più nessun motivo di trattenermi.” disse Yun Che con voce grave.


“Ah... ahahahahah!” Murong Yi cominciò a ridere senza controllo, ma la sua risata era roca e fastidiosa. Poi disse, scuro in volto: “Yun Che, in effetti sei giusto un po' più forte di quanto immaginavo, ma sei ancora lontano dall'essere degno di affrontarmi! Presto conoscerai la forza dell'apice del True Profound Realm! Del resto, sei davvero in grado di usare la spada che hai tra le mani? Ahahahah...”


Nel mezzo della sua folle risata, Murong Yi all'improvviso gridò come un pazzo e la sua Profound Energy divenne dirompente come un'onda in crescita. La densa Profound Energy circolava sulla sua pelle come le onde di un fiume e lo avvolse completamente. L'aria intorno a lui cadde subito in preda al caos e si formarono folate di vento.


Questa volta Murong Yi decise di non trattenersi affatto e di vincere a qualsiasi costo. Quando Yun Che aveva impugnato quella spada gigantesca, Murong Yi aveva sentito le sue viscere contorcersi violentemente, come se il ghigno di un demone lo avesse terrorizzato a morte... non doveva perdere; non importava il prezzo da pagare, non poteva permetterselo.


La Profound Energy rilasciata forzatamente eruppe con vigore e, con un ringhio, Murong Yi si levò in aria. Veloce come un lampo fece vari affondi verso il suo nemico; ogni volta che colpiva, si lasciava dietro una fila di immagini residue. In un batter d'occhio, una miriade di lance d'ombra si diffusero in tutto il cielo come una tempesta enorme e letale e circondarono Yun Che... togliendogli ogni via di fuga.


Ogni ombra emanava una luce fredda e maestosa e possedeva abbastanza forza da poter trapassare un masso.


Quando Murong Yi usò quella tecnica, tutti gli Istruttori e gli Anziani presenti rimasero sbalorditi.


“La tecnica finale più potente delle [Arti della Lancia del Drago Blu] – Ombra del Drago del Purgatorio! È davvero in grado di usarla alla perfezione!”


“Quando tempo fa Murong Yi scelse la lancia, tentai di fargli cambiare idea perché è la spada l'arma dei re... ma non avrei mai immaginato che avesse raggiunto una comprensione della lancia così straordinaria. Nell'ultimo secolo, temo che gli studenti del Palazzo Profound Blue Wind in grado di imparare questa tecnica prima di diplomarsi non siano stati più di dieci!”


“Ora che ha usato questa mossa, Yun Che non potrà mai vincere... verrà trafitto almeno una dozzina di volte.”


Yun Che sollevò lentamente lo sguardo e guardò impavido l'implacabile trappola di lance d'ombra che oscurava il cielo. Non appena le lance caddero dal cielo, causando le grida della folla, gli occhi di Yun Che brillarono e sollevò immediatamente lo spadone tra le sue mani. La Spada Colossale del Signore Supremo disegnò un mostruoso arco nero e menò un fendente.


La via della lancia aveva una frase per descrivere un duello contro un avversario armato di spada: “Non importa quanti colpi di spada sferrereai, alla mia lancia basta una sola spazzata”. Anche se una spada era agile e versatile, in quanto a portata degli attacchi e capacità di opprimere il nemico non potrà mai tenere testa a una lancia... ma ovviamente questo era valido solo per le spade leggere; davanti ad uno spadone, il risultato divenne l'esatto opposto.


Non importa quanti attacchi sferrerai, al mio spadone basterà una sola spazzata!


Di fronte alla Spada Colossale del Signore Supremo tra le mani di Yun Che, la lancia di Murong Yi era in svantaggio!


Quando Yun Che sferrò quell'unico fendente l'intera piazza, persino chi si trovava negli angoli più lontani, udì un tremendo fischio che squarciò l'aria.


Bang bang bang bang bang bang bang bang...


L'enorme lama sbaragliò l'attacco nemico; in un istante, ci fu un tremendo fragore. Le lance d'ombra che riempivano il cielo esplosero e andarono in frantumi come se fossero state fatte di vetro. In una frazione di secondo, le lance d'ombra che Murong Yi aveva creato usando tutta la sua Profound Energy furono spazzate via senza difficoltà come foglie portate dal vento. Poi, la Spada Colossale del Signore Supremo emise un sibilo simile ad un uragano e colpì violentemente la lancia d'argento impugnata da Murong Yi.


Clang


Un rumore secco e assordante risuonò nell'aria. La lancia d'argento di Murong Yi assunse immediatamente la forma di una mezzaluna, poi si ruppe di netto con un schiocco. La violenta forza dell'impatto, che non si era ancora dispersa del tutto, fece vibrare la pelle tra il pollice e l'indice di Murong Yi fino a lacerarla. Con un grido da far gelare il sangue, gli sfuggì di mano la lancia spezzata, che volò a una grande distanza per poi atterrare oltre la folla di spettatori.


La Spada Colossale del Signore Supremo si era spostata dal lato in basso a sinistra di Yun Che a quello in alto a destra, disegnando un perfetto semicerchio... contemporaneamente, la zona al di sotto del palco e di fronte a lui era improvvisamente caduta nel caos. In seguito al violento impatto causato dallo spadone, tutti gli spettatori fino a dieci piedi di distanza dal palco si erano sentititi come se fossero stati colpiti al petto con un pesante martello. Gran parte delle persone fu direttamente scagliata all'indietro, trasformando la folla in un ammasso confuso di persone.


La potenza di quella spada, impugnata da un semplice ragazzo al secondo livello del True Profound Realm... era davvero scioccante!


Murong Yi, che era rimasto sospeso a mezz'aria, finalmente cadde a terra. Rimase seduto sul pavimento come pietrificato, con lo sguardo perso nel vuoto, come se non fosse in grado di credere a ciò che aveva appena visto... aveva trascorso due anni a studiare quel colpo letale ed era sempre stato il suo asso nella manica più segreto, la sua ultima risorsa. Ma quando quel giorno l'aveva usato per la prima volta, era stato completamente annientato da un solo fendente del suo avversario. Persino la sua amata lancia era stata spezzata, come in un incubo... ovviamente quella che usava non era una lancia comune; era un'Arma Spirit Profound che proveniva dal Padiglione Heavenly Weapon. Ma il ruggito del Drago d'Argento aveva incontrato il Signore Supremo, quindi l'unico possibile risultato era stata una sconfitta schiacciante.


“Yun Che... Yun Che! Ti ucciderò!”


Murong Yi, rimasto con a lungo con lo sguardo spento, gridò improvvisamente e si rialzò con un balzo repentino. Come se fosse impazzito, allungò un braccio per afferrare il collo di Yun Che. Murong Yi consumò una grande porzione della sua Profound Energy e usò nuovamente la tecnica “Ombra del Drago del Purgatorio”. Al momento poteva usare al massimo il settanta percento circa della sua forza ed era di fronte a Yun Che già in posizione con lo spadone tra le mani, come poteva credere di avere qualche speranza?


Vedendo l'ultimo sforzo disperato del suo avversario, Yun Che rise con freddezza. Scattò in avanti come un fulmine, le mani ancora strette intorno all'elsa dell'enorme spadone. Poi, senza nemmeno degnare Murong Yi di uno sguardo, scagliò un fendente verso l'alto.


Whoosh-


Una tempesta di vento vorticò sibilando. Lo spadone in realtà non toccò Murong Yi, ma anche solo quel terrificante turbine non era qualcosa a cui poteva resistere. Murong Yi fu scagliato verso l'alto fino a raggiungere un'altezza di quasi dieci piedi. A quel punto, Yun Che saltò all'improvviso e lo raggiunse con un solo balzo. Lo spadone disegnò un arco e colpì il suo nemico senza alcuna pietà.


Boom!!


Murong Yi precipitò a terra come una palla di cannone, seguito dalla fragorosa esplosione del palco che si rompeva all'impatto. Frammenti di pietra si sparpagliarono nei dintorni e Murong Yi rimase conficcato nel pavimento, dalla testa ai piedi.


Quando Yun Che non aveva ancora estratto lo spadone e i due avevano lottato disarmati, potevano essere a malapena considerati alla pari. Ma non appena l'aveva impugnata, Murong Yi era stato sconfitto così velocemente da impedirgli di reagire.
Se Yun Che fosse soltanto stato in grado di controllare lo spadone, non sarebbe mai riuscito a ottenere questo risultato. Ma che razza di Profound Art era il [Tomo del Dio della Prigione Sirius]? Una volta compreso lo stadio fondamentale, lo spadone nelle mani di Yun Che non era più stato un semplice spadone, ma un drago celeste infuriato destato dal sonno. Ogni singolo fendente faceva tremare i cieli e scuoteva la terra.


Al centro degli sguardi stupiti di tutti, Yun Che atterrò vicino al punto in cui Murong Yi era stato schiacciato a terra. Scosse con noncuranza lo spadone e si sentì solamente un tremendo botto, dopo il quale la maggior parte de più e si era dimenticata rong Yi volò a mezz'aria e atterrò di fronte a Yun Che. Orma i suoi vestiti erano ridotti a brandelli, era ricoperto di sangue, e la sua faccia era sporca anche di fango. Anche se i suoi occhi erano ancora aperti, erano già grigi e spenti come cenere.


Yun Che fece un passo in avanti, conficcò lo spadone a terra e guardò con aria di superiorità il suo avversario ai suoi piedi: “Murong Yi, vuoi ancora combattere? Se vuoi andare avanti, sarò più che felice di soddisfarti. Sei uno studente del Palazzo Interno al nono livello del True Profound Realm, eppure usando tutta la tua forza sei riuscito a farmi usare soltanto tre fendenti... Ah, dev'essere frustrante, vero?”





