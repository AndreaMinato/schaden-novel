---
title: Capitolo 1510 – Un Marchio
pubDate: 2025-03-10T08:57:10.459Z
tags:
    - atg
---


<em><strong>Capitolo regolare, 0 in coda, 4/10 donazione</strong></em>


<em><strong>-Alstor</strong></em>






Anche se il suo matrimonio con Shui Meiyin era stato organizzato da Mu Xuanyin senza il suo consenso, e non gli fosse stata chiesta un’opinione neppure riguardo alla data della cerimonia, Yun Che senza rendersene conto aveva perso ogni interesse ad opporsi. Ogni volta che trascorreva del tempo con Shui Meiyin, si sentiva sempre molto felice. Dopotutto, era stupendo avere una meravigliosa ragazza innamorata di lui. E poi, si trattava di Shui Meiyin, una dea adorata dal mondo intero.


“Ah, fa lo stesso.” Shui Meiyin non era affatto infastidita, e rispose allegramente: “Mia madre è una delle concubine più giovani del Papino, ma è anche quella che riceve più affetto e attenzioni! Quindi, anche io mi impegnerò per rendere felice mio marito, proprio come la Mamma!”


Sulle labbra di Yun Che comparve un sorriso… era chiaro che il carattere di Shui Meiyin fosse influenzato principalmente da sua madre.


“Comunque, al pensiero di dover vivere con un sacco di sorellone, anche loro innamorate del Fratellone Yun Che, ammetto di sentirmi un pochino nervosa.” Disse Shui Meiyin, a voce più bassa di prima. Qualsiasi donna si sarebbe preoccupata, in una situazione del genere. Ma sollevò subito lo sguardo, dicendo: “Ma qualsiasi sorellona degna del Fratellone Yun Che deve sicuramente essere straordinaria. Quindi dovrò impegnarmi un sacco, dovrò lavorare ancora più duramente della Mamma!”


“Oh, sei sempre la solita.” Yun Che non poté che distendere una mano e pizzicare le sue guance lisce e delicate. Le disse, sorridendo: “Ti comporti sempre come una bambina.”


“Umpf! Ho solo diciannove anni. Certo che sono ancora una bambina!” Shui Meiyin era più che determinata a considerare i tremila anni che aveva trascorso nella Perla dell’Eternità alla pari dei soli tre anni trascorsi nel mondo esterno. Dopo aver risposto, si strofinò delicatamente le guance con una mano, e nei suoi occhi ricomparve uno sguardo raggiante: “Fratellone Yun, mi hai toccato il viso ancora una volta. Ah, sono così in imbarazzo.”


Le labbra di Yun Che si incurvarono verso l’alto e i suoi occhi si restrinsero. Le disse, con un’espressione maliziosa: “Aspetta quando saremo sposati e vedrai, ti farò capire cosa significa essere davvero in imbarazzo!”


“Eh?” Shui Meiyin sbatté le palpebre qualche volta, poi fece improvvisamente un passo in avanti e si avvicinò a un orecchio di Yun Che. Poi, sussurrò a bassa voce, come se avesse paura che qualcun altro la sentisse: “Quando sarà il momento, a sentirti in imbarazzo potresti benissimo essere tu, Fratellone Yun Che, perché devi sapere che la Mamma mi ha insegnato un sacco di cose.”


Yun Che: “…”


Ma, in fondo, Shui Meiyin era comunque una ragazza ingenua e priva di esperienza, quindi non appena ebbe finito di sussurrare quella frase all’orecchio di Yun Che, arrossì leggermente in viso. Chinò lievemente il capo verso una spalla, con un fascino indescrivibile. In effetti, era così meravigliosa che Yun Che rimase senza parole per qualche secondo.


“Tu… perché indossi una collana con delle Gemme del Suono? È davvero strano.” Domandò Shui Meiyin, cambiando completamente argomento… probabilmente, per alleggerire l’atmosfera che era diventata improvvisamente ambigua e sensuale.


“Oh, queste? Non sono normali Gemme del Suono.” Disse Yun Che, con un lieve sorriso sulle labbra: “Sono il tesoro più prezioso del mondo.”


“Un tesoro?”


“Esatto, perché me le ha donate mia figlia. Le ha cercate e scolpite da sola, e vi ha anche registrato la sua voce. Quindi non importa dove vada, potrò sempre sentire la sua voce ogni volta che vorrò.”


L’espressione sul suo volto e lo sguardo incredibilmente affettuoso nei suoi occhi resero impossibile per Shui Meiyin distogliere lo sguardo.


“Oh, capisco…” Shui Meiyin si portò un dito davanti alle labbra senza farci caso, pensando che forse anche lei ne avrebbe dovuta fare una per Yun Che… perché quella sembrava piacergli davvero molto.


“Dimmi… tua figlia è carina, Fratellone Yun Che? Quanti anni ha?” domandò con molta sincerità Shui Meiyin.


“Certo che è carina, sono sicuro che andrete molto d’accordo. Hmmm, la sua età… Dovrebbe avere più o meno l’età che avevi tu quando ci siamo incontrati la prima volta.” Rispose Yun Che, avvertendo all’improvviso un certo dispiacere.


“Eh?” Shui Meiyin era chiaramente scioccata dal fatto che la figlia di Yun Che fosse già così grande. Ci pensò per un po’, poi gli chiese apertamente: “Quindi… ha già trovato un ragazzo che le piace? Come ho fatto io alla sua età?”


Quando sentì quella domanda, Yun Che divenne terribilmente scuro in volto e rispose: “No! Certo che no! Se qualcuno osasse guardare mia figlia in quel modo, lo farei a pezzi!”


Mentre osservava lo sguardo feroce di Yun Che, Shui Meiyin sbatté le palpebre e commentò a bassa voce: “Sai, anche il mio Papino diceva esattamente la stessa cosa, qualche anno fa.”


Yun Che: “~！@#￥%...”


Quella volta, dopo aver scoperto la faccenda riguardante Shui Meiyin, il prestigioso Realm King del Regno Luce di Gemma aveva incredibilmente visitato di persona Yun Che, insultandolo a gran voce e rivolgendogli pesanti accuse. Era così furioso da sembrare un toro trafitto al sedere. In effetti, in quel momento non c’era nulla che desiderasse più di ridurre Yun Che in tanti piccoli pezzi con le sue stesse mani, ed era completamente privo del portamento maestoso di un Realm King di un Reame Superiore.


In quell’occasione, Yun Che avrebbe potuto descrivere Shui Qianheng con due sole parole – un folle!


Ora che ripensava a ciò che era successo… Yun Che era convinto che la reazione di Shui Qianheng fosse stata assolutamente normale! Fin troppo corretto! Fin troppo esemplare!


Era stato semplicemente un padre modello!


“Per farla breve, chiunque vorrà corteggiare mia figlia dovrà prima sconfiggermi…” Yun Che si fermò improvvisamente nel mezzo del discorso. Fu colto da una terribile incertezza, perciò riprese con ferocia: “Dovrà prima sconfiggere la mia Jasmine!”


“Oh…” Dopo aver visto un altro lato inaspettato di Yun Che, Shui Meiyin lo fissò molto seriamente per parecchi secondi. Poi, sorrise e gli disse: “Sei affascinante anche quando ti comporti da padre, Fratellone Yun Che. Ah, adesso mi piaci ancora di più.”


Yun Che raddrizzò la schiena senza rendersene conto, quando sentì quelle parole.


In quello stesso istante, Shui Meiyin si avvicinò di scatto e il suo leggero profumo raggiunse Yun Che. Lui non ebbe semplicemente il tempo di reagire, e avvertì all’istante un calore adorabile diffondersi sul suo collo.


I denti di giada di Shui Meiyin erano penetrati nella sua pelle, lo stava mordendo piuttosto forte, e lasciò due piccole file di segni sul suo collo.


“…” Yun Che la fissò, piuttosto sorpreso. Si portò una mano al collo senza farci caso e sfiorò la pelle nel punto in cui vi erano rimasti impressi i segni dei denti, insieme a… qualche goccia di saliva della giovane ragazza.


Osservando il meraviglioso capolavoro artistico che aveva impresso sul collo di Yun Che, Shui Meiyin arrossì leggermente. Poi, scoppiò a ridacchiare soddisfatta e disse: “Hehehe! Ho lasciato un marchio sul tuo corpo, Fratellone Yun Che! Ah! Fratellone Yun Che, svelto, sigillalo, non devi lasciarlo svanire!”


Yun Che rispose, in tono piuttosto infastidito: “Fammi indovinare, anche questo ti è stato insegnato da tua madre, vero?”


“Sì, proprio così! Sei davvero sveglio, Fratellone Yun Che. Ah… svelto, svelto!”


“…” Yun Che non sapeva come rispondere. Dopo qualche istante, puntò un dito verso il proprio collo e utilizzò dell'Energia Misteriosa per sigillare il segno lasciato dal morso: “Così dovrebbe andar bene, no?”


“Mn mnn!” Shui Meiyin annuì felice. Sollevò lo sguardo verso Yun Che e sorrise, dicendo con molta sincerità: “Questo marchio sul tuo corpo appartiene a me e a me soltanto, Fratellone Yun Che. Non potrai cancellarlo per il resto della tua vita!”


“… Okay, okay, va bene.” Yun Che, ormai, poteva solo annuire.


“Adesso è il tuo turno, Fratellone Yun Che.” Il sorriso di Shui Meiyin divenne ancora più radioso, quando pronunciò quella frase.


“Il mio turno?”


“Esatto!” Shui Meiyin si portò una mano al collo, così candido e slanciato da sembrare fatto di neve: “Anche tu devi lasciare un marchio sul mio corpo, Fratellone Yun Che.”


“… No, scordatelo!” Yun Che rifiutò.


“Ah? Perché?”


“Sono il grande Messia, lo straordinario salvatore del mondo! Come potrei fare qualcosa di così infantile!?” borbottò Yun Che… in effetti, non si poteva neppure definire infantile, era semplicemente imbarazzante! In passato, aveva fatto spesso degli strani giochetti come quello con Xiao Lingxi, quando avevano dieci anni, ma già a undici li trovavano sciocchi!


Shui Meiyin aveva più di tremila anni, più di tremila anni!


“Uffa!” L’espressione di Shui Meiyin si irrigidì, poi gonfiò le guance e disse, in tono piuttosto irritato: “Dirò alla mamma che suo genero la considera infantile!”


“…” Yun Che annuì e commentò: “Sono sicuro che tua madre sia una donna molto bella e saggia, dato che ha cresciuta una figlia brava come te.”


“Mi sembra ovvio!” Shui Meiyin chinò leggermente il capo e rispose: “Allora, cosa stai aspettando!?”


Yun Che si abbandonò a un sospiro, per metà rassegnato e per metà divertito, ma soprattutto pieno di un indescrivibile affetto.


Si chinò leggermente e si avvicinò a Shui Meiyin. Non appena le fu vicino, il suo respiro raggiunse il volto della ragazza, facendola arrossire leggermente fino al collo stesso, non più bianco come la neve, mentre il suo cuore cominciava a battere molto più velocemente.


“Ti devo davvero mordere?” le labbra di Yun Che sfioravano quasi il suo orecchio delicato. Il suo slanciato collo di giada brillava meravigliosamente, a pochi centimetri da lui.


“…” Shui Meiyin chiuse gli occhi il più forte possibile, irrigidendosi dalla testa ai piedi. Ma prima ancora che potesse rispondere, Yun Che aveva già morso il suo collo.


Immediatamente, Yun Che si sentì come se avesse morso della morbida e tiepida giada, perciò, anche se stava già facendo piano, premette i denti contro la sua pelle con ancora più delicatezza. Solo che non poté fare a meno di lasciarsi inebriare da quella strana sensazione, e solo dopo parecchi secondi si allontanò piano dal suo collo.


Mentre osservava i delicati segni lasciati dal suo morso su quella pelle così delicata e meravigliosa, Yun Che sorrise e disse: “Così dovrebbe bastare, giusto?”


La domanda di Yun Che risvegliò la ragazza dal suo stupendo sogno a occhi aperti. Si portò frettolosamente una mano al collo, sigillando con dell'Energia Misteriosa il segno del morso di Yun Che. Poi, li sfiorò di nascosto, e commentò in un tono piuttosto deluso: “Umpf, hai morso troppo piano, e hai anche sbavato un sacco. Ah, che puzza.”


“~！@#￥%...” gli angoli delle labbra di Yun Che tremarono, e corrugò visibilmente la fronte: “La mia saliva… non puzza!”


In quell’istante, si voltò di scatto e vide una persona che conosceva molto bene.


Mu Bingyun.


Era ferma tra la neve che cadeva dal cielo, in silenzio, e non sembrava neppure arrivata da poco.


“Maestra di Palazzo Bingyun!” Yun Che si inchinò frettolosamente, gridando nel suo cuore:


<em>Non può aver visto tutto, vero?</em>


<em>ARGHHHHHHHHHH! CHE VERGOGNA!!</em>


“Meiyin porge i suoi saluti alla Maestra di Palazzo Bingyun.” Anche Shui Meiyin la salutò cortesemente.


“Mn.” Mu Bingyun annuì molto piano con il capo. Distolse subito lo sguardo e spiccò il volo.


Ma poi, si fermò improvvisamente a mezz’aria, con un’espressione combattuta sul suo meraviglioso volto. Era come se fosse indecisa o stesse prendendo una decisione difficile, ma alla fine il suo sguardo divenne più risoluto, e si voltò di nuovo verso di loro dicendo: “Yun Che, devo dirti una cosa.”


“Ah… io per puro caso adesso devo andare dal mio Papino, perché anche io devo porgere ufficialmente i miei saluti alla Realm King della Canzone Glaciale.” Disse subito Shui Meiyin. L’affascinante ragazzina spiccò il volo, salutando Yun Che con un lieve e furtivo cenno della mano e dicendo: “Fratellone Yun Che, più tardi tornerò a giocare ancora con te.”


Shui Meiyin se ne andò in mezzo alla neve, ma non andò realmente da Shui Qianheng. Infatti, era molto probabilmente che in quel momento suo padre stesse discutendo con la Realm King della Canzone Glaciale riguardo al matrimonio fra lei e Yun Che.


Atterrò di fronte a un albero di ghiaccio, dalla bellezza sovrannaturale, ma non era dell’umore adatto per ammirare il panorama innevato di fronte a lei. Le sue dita sfiorarono di nuovo i segni lasciati dal morso di Yun Che sul suo collo, senza smettere di ripercorrerli per parecchio tempo. Poi, aprì piano la bocca. Tirò fuori la sua adorabile lingua dalla bocca, delicatamente, poi appoggiò in silenzio una delle dita sulla sua punta.


Mentre assaggiava il sapore di Yun Che, sulle sue labbra comparve un piccolo sorriso… sembrava quasi una fata giunta in un meraviglioso mondo incantato.
                                


                                



