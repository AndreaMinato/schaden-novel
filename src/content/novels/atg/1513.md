---
title: Capitolo 1513 – Il Principe Ereditario dell'Eternità
pubDate: 2025-03-10T08:57:10.460Z
tags:
    - atg
---


<em>Capitolo sponsorizzato, ringraziamo Federico
4 in coda, 4/10 donazione</em>
<em>-Schadenfreude</em>


"Toglilo...!"


Ripeté subito Yun Che. Stavolta il suo tono sembrava ancora più freddo e rigido, e conteneva una ferocia palpabile.


La ragazza della Fenice di Ghiaccio: "..."


Lui alzò lentamente la testa, il suo sguardo era pieno di emozione, ma stava mostrando una freddezza e una lucidità eccezionale. "La tua interferenza praticamente costringe le persone a fare qualcosa che non volevano nemmeno fare!"


"È crudele e assurdo essere manipolati così! Questo vale in particolare... per una persona come lei, che ha così tanto orgoglio e dignità... È troppo crudele per lei... Toglilo... Non importa cosa succederà, fallo!"


La sua voce iniziò gradualmente a tremare e ogni sua parola conteneva rabbia repressa. Sapeva che non aveva diritto di infuriarsi con una creatura divina come la Fenice di Ghiaccio che stava per scomparire da questo mondo.


Capiva anche che cosa sarebbe accaduto una volta che questa interferenza fosse stata rimossa. Tuttavia non esitò minimamente... Come poteva permettere che Mu Xuanyin vivesse sotto il controllo di qualcun altro per il resto della vita?


Le parole di Yun Che scossero la ragazza della Fenice di Ghiaccio. Sprofondò in un silenzio ancora più lungo rispetto a quelli di prima. Alla fine sospirò con tristezza e disse: "Hai proprio ragione. È stato egoistico da parte mia interferire con la volontà di qualcuno. È stata un'azione fin troppo crudele... ed è stato anche molto ingiusto nei suoi confronti."


"Rimuovilo. Non importa cosa succederà dopo, ne accetterò le conseguenze." Disse Yun Che mentre il tono della sua voce stava diventando più rilassato.


La figura della ragazza che si stava sfocando sempre di più brillò lievemente di blu. Dopodiché la sua voce risuonò: "L'ho già tolto. D'ora in poi starà a lei decidere. Con la protezione della mia anima, d'ora in poi nessuno potrà interferire con la sua volontà."


"...Capisco." Yun Che chiuse gli occhi e riprese fiato.


"Vai." Disse la ragazza della Fenice di Ghiaccio. "Volevo trascorrere i miei ultimi momenti a dare addio al mondo da sola. Yun Che, qualunque cosa accadrà in futuro, ci saranno innumerevoli possibilità finché tu sopravviverai. Spero che tu e le progenie del Dio Malvagio rimangano in pace per il resto dell'eternità."


"Sì." Yun Che annuì e disse con sincerità: "Mi ricorderò per sempre di te. Come il Dio Malvagio, anche tu sei una creatura divina grande e nobile."


La ragazza della Fenice di Ghiaccio mostrò il suo ultimo sorriso con cui avrebbe graziato il mondo. Si girò e un raggio di luce sfiorò Yun Che, portandolo in superficie. In un batter d'occhio aveva già raggiunto la riva del Lago del Ghiaccio Infernale.


Il mondo in fondo al lago tornò tranquillo. La ragazza della Fenice di Ghiaccio fluttuò sul posto, il suo corpo era diventato magro e sottile come dei fili di nebbia.


"Anche se sono una creatura divina, è stato davvero imperdonabile per me interferire con la sua volontà per così tanto tempo. Lady Li Suo, sicuramente mi avrebbe rimproverato anche lei per questo, vero?"


Mentre mormorava piano, il suo corpo si trasformò in briciole di luce stellare. Le sue ultime parole furono un lieve sussurro. "Darò a lei l'ultimo dono che volevo regalare a Yun Che... è il solo modo per compensarla e pagare il prezzo delle mie colpe."


Fu in quel momento che la figura di ghiaccio si disperse completamente nell'aria. Le stelle fluttuanti conversero per formare una luce blu ancora più pura di un cristallo, che poi sfrecciarono verso un luogo sconosciuto.


.....


Yun Che rimase in un silenzio stordito per molto tempo, ma la sua mente era nel caos.


Per lui, il Regno della Canzone Glaciale non era solo il suo punto di partenza. Era la sua casa nel Regno degli Dei ed era importante quanto la Stella del Polo Blu.


Il motivo più grande di questo attaccamento era Mu Xuanyin stessa.


La prima vera interazione che aveva avuto con lei c'era stata quando lei aveva annunciato che l'avrebbe accettato come discepolo nel Lago del Ghiaccio Infernale.


A quanto pareva, ciò che era accaduto da quel giorno... era stato tutto un "sogno" intessuto da qualcun altro.


Non solo era stato fin troppo crudele per Mu Xuanyin, ma anche per Yun Che.


Inoltre Yun Che l'aveva saputo proprio nel giorno in cui si era reso conto di quanto teneva alla sua maestra.


"Uuuuh..." Sospirò a lungo, ma sembrava ancora bloccato da un dilemma da cui non poteva sfuggire.


Da allora ognuno sarebbe andato per la propria strada...


La divina Fenice di Ghiaccio aveva assolutamente ragione. Mentre si ricordava tutto ciò che era accaduto, data la sua personalità, avrebbe provato furia e vergogna, e avrebbe voluto ucciderlo lei stessa.


Era rimasto nel fondo del Lago del Ghiaccio Infernale per un po' di giorni e ormai la data in cui sarebbe partita Jie Yuan si stava avvicinando.


Quando scosse la testa e cercò di ignorare le emozioni negative che stava provando, Yun Che fece un po' di passi avanti e arrivò di fronte ad una scultura di ghiaccio.


In essa giaceva Xing Juekong, l'Imperatore degli Dei Stellari scomparso che nessuno poteva trovare.


Ora non possedeva più la maestà e l'orgoglio che aveva un tempo. Ormai perfino muoversi, parlare e perfino morire erano sogni impossibili per lui.


"Xing Juekong," Yun Che disse freddamente: "Lascia che ti comunichi una buona notizia. Ora tutti i grandi Realm King non hanno avuto altra scelta se non accettare l'esistenza di Jasmine. Lascerò il Regno degli Dei insieme a lei e probabilmente non torneremo mai più."


"C'è anche Caizhi. Al momento si sta allenando nel Regno dell'Inizio Assoluto e non ne è più uscita negli ultimi tre anni. Dovresti sapere molto bene chi è stato a ridurla in queste condizioni."


"Non passerà troppo tempo prima che porti anche Caizhi fuori dal Regno dell'Inizio Assoluto e da quello degli Dei. Puoi scordarti di rivederle... Naturalmente non sei nemmeno degno di rivederle in primo luogo."


"Per quanto riguarda la Ruota degli Dei Stellari che mi hai consegnato, la darò a Caizhi quando arriverà il momento giusto. Ma credo... che non tornerà mai più al Regno degli Dei Stellari!"


Yun Che sentì la disperazione che permeava il blocco di ghiaccio.


Con un sorriso freddo e crudele, Yun Che si girò e si allontanò dal lago.


Una volta tornato nella regione attorno alla Sacra Sala, rimase di fronte all'ingresso... Questo era il posto che gli era più familiare, ma era la prima volta che provava così tanta apprensione anche solo ad avvicinarsi e non osò entrarci.


Non importava quanto volesse scappare dall'affrontare questo momento, avrebbe dovuto affrontare il problema prima o poi. Anche se sapeva già che molto probabilmente sarebbe finita male o anche peggio di quanto immaginava, non se la sentiva di andarsene così.


Si inginocchiò di fronte alla Sacra Sala e gridò: "Il discepolo Yun Che chiede un'udienza alla sua maestra."


La Sacra Sala rimase completamente silenziosa, ma sapeva che c'era Mu Xuanyin dentro.


Non se ne andò e continuò ad inginocchiarsi, lasciando che la neve si accumulasse su di lui.


Quindici minuti... mezzora...


Un'ora...


Quattro ore...


Sei ore...


Qualcuno uscì lentamente dalla Sacra Sala... ma era Mu Feixue, non Mu Xuanyin.


"La maestra ha detto che non desidera vederti." Disse la giovane. La sua espressione era gelida, ma il suo sguardo era pieno di emozioni contrastanti.


Le labbra di Yun Che fremettero piano per poi dire con tono avvilito: "Allora la partenza dell'Imperatrice Diabolica..."


"La maestra ha detto che non può venire." Rispose direttamente Mu Feixue.


"...Capisco." Dire questa parola sembrò aver esaurito tutte le energie di Yun Che. Poi si inchinò sotto lo strato di neve e disse: "Ubbidisco sinceramente agli ordini della maestra!"


Si alzò... e pensare che i venti che soffiavano attorno alla Sacra Sala potevano essere così gelidi e desolati.


"Sorella minore Feixue," disse piano Yun Che, "D'ora in avanti spero che tu possa accompagnare e prenderti cura della maestra più spesso. Devi ascoltare ubbidientemente cosa dice... e non menzionare mai nulla riguardo a me, per evitare di farla arrabbiare."


Le sopracciglia di Mu Feixue si aggrottarono mentre mostrava una strana espressione. Chiese piano: "Hai... fatto infuriare la maestra in qualche modo?"


Yun Che rise e scosse la testa, ma un istante dopo aveva già preso il volo, la sua figura scomparì nell'orizzonte.


"Schiava, seguimi nel Regno dell'Eternità!"


Il Palazzo Celestiale della Luna Evanescente riapparì e portò Yun Che verso il distante Regno dell'Eternità... Perché la grande formazione dimensionale che li avrebbe portati al confine del Caos Primordiale era proprio lì.


Rimase incredibilmente silenzioso durante l'intero viaggio e non disse nemmeno una parola a Qianye Ying'er. He Ling cercò di confortarlo molte volte, ma non sapeva come toccare l'argomento.


Dopo sette anni... avevano compiuto finalmente quel passo.


Ma alla fine era stato tutto una menzogna.


Pochi avrebbero potuto capire come si sentiva Yun Che.


Il tempo passò lentamente, e solo quando vide il vasto e sconfinato Regno dell'Eternità che Yun Che sospirò silenziosamente. Cercò di liberarsi da tutte le emozioni negative che stavano affliggendo il suo cuore e la sua mente e uscì dal palazzo celestiale, per poi discendere nel Regno dell'Eternità insieme a Qianye Ying'er.


Proprio quando Yun Che apparì, una figura che indossava un abito bianco volò verso di loro e si fermò di fronte a lui. La persona lo salutò rispettosamente: "Qingchan porge i suoi saluti al Giovane Divino Yun. L'onorabile padre stava aspettando con entusiasmo il suo arrivo. Prego."


"Oh, è sua altezza il Principe Ereditario." Yun Che ricambiò il saluto. "Sono estremamente lusingato che mi dia il benvenuto personalmente."


Zhou Qingchen. Anche se Yun Che non aveva mai interagito con lui in passato, aveva saputo da tempo di lui.


Era il figlio più giovane dell'Imperatore dell'Eternità, ma era diventato il Principe Ereditario e questo era qualcosa che tutti gli abitanti di questo universo sapevano bene!


Tra tutti i discendenti dell'imperatore, era indubbiamente quello che possedeva la migliore disposizione e talento naturale!


Le persone più potenti dopo l'imperatore divino erano i guardiani. Il Principe Ereditario in realtà era una posizione ancora più rispettata di quella dei guardiani, perché era il futuro sovrano di questo mondo.


L'Imperatore del Regno degli Dei Stellari aveva da sempre ricevuto a sua volta l'eredità degli Dei Stellari, così come l'imperatore del Regno degli Dei Lunari, e questo valeva anche per la maggior parte dei regni sovrani. Ma l'Imperatore dell'Eternità non aveva mai fatto parte del gruppo dei guardiani e la sua eredità era diversa. Non aveva bisogno di ottenere il riconoscimento di un potere divino, era un tipo speciale di stirpe.


In effetti, l'attuale Imperatore dell'Eternità, Zhou Xuzi, era il diretto discendente dell'Antenato dell'Eternità.


Al momento giusto, l'Imperatore dell'Eternità avrebbe tramandato i suoi poteri al suo successore... Zhou Qingchen.


Se uno fosse voluto diventare l'Imperatore dell'Eternità, la propria natura sarebbe stata importante quanto il potere e il carisma. Un cuore compassionevole era particolarmente importante. Così, Zhou Qingchen, che era stato cresciuto come successore doveva essere raffinato e puro come suggeriva il suo nome.


Il Principe Ereditario era molto famoso, ma appariva molto raramente in pubblico. Eppure l'Imperatore Divino lo aveva mandato a ricevere personalmente Yun Che, ed era chiaro che lo stesse aspettando da molto tempo. Questo dimostrava quanto riguardo aveva Zhou Xuzi nei confronti di Yun Che. Allo stesso tempo, questo incontro avrebbe migliorato i rapporti tra suo figlio e Yun Che.


Perché un messia era degno di un onore così speciale.


"Oh, non dica così Giovane Divino Yun. Poterle dare il benvenuto personalmente è una fortuna per me." Rispose Zhou Qingchen con fare agitato.


Mentre parlava, guardò con la coda dell'occhio Qianye Ying'er. Ma poi il suo sguardo si spostò e un barlume di tristezza che era brillato nei suoi occhi scomparì immediatamente.


Quando era arrivato per la prima volta nel Regno dell'Eternità anni fa, prima ancora di entrarci, Yun Che aveva percepito un'aura invisibile che gli aveva reso difficile perfino respirare. Ma oggi, mentre sfrecciava per i cieli del Regno dell'Eternità, tutte le persone che lo videro non poterono che fissarlo. Alcuni si inchinarono, mostrando il loro immenso rispetto che nutrivano nei suoi confronti.


Anche se le notizie di tutto ciò che era accaduto non si erano diffuse per l'intero Regno degli Dei, come potevano gli abitanti del Regno dell'Eternità non sapere che Yun Che li aveva salvati da una calamità senza speranze? Inoltre l'intero universo avrebbe saputo ben presto dei suoi meriti e, allora, la sua fama e la sua reputazione non sarebbero state inferiori ad un regno sovrano. Allora il suo nome sarebbe stato ricordato per sempre.


"A dire la verità," Anche se era il Principe Ereditario, Zhou Qingchen non mostrava l'alterigia e l'orgoglio di una persona nella sua posizione. Era umile e cortese, perfino un po' deferente. Questo rispetto proveniva dal profondo del suo cuore. "Quattro anni fa, quando l'ho vista partecipare all'Assemblea Profound God, sono rimasto sbalordito dal suo eroismo. È stato un rimpianto per me non essere diventato suo amico a causa dei limiti imposti dalla mia posizione."


La sua carica era fin troppo importante e nobile. In molti modi, la sua posizione era anche il simbolo della dignità e del prestigio del suo regno, così come poteva abbassarsi a cercare di farsi amico il Yun Che di allora?


"Ma oggi il mio desiderio è stato esaudito. Solo che non potrò mai rivaleggiare con i risultati che ha ottenuto nemmeno in tutta la mia vita." Disse Zhou Qingchen sospirando con emozione.


Yun Che sorrise lievemente e disse: "È sua altezza ad essere destinata ad una figura divina. Non oserei accettare lodi simili da lei."


Zhou Qingchen scosse la testa e rise: "Ha spinto l'Imperatrice Diabolica ad andarsene, ha fermato l'invasione dei diavoli e ha anche stabilito un armistizio tra il Regno degli Dei e l'Infante Malvagio a condizione che le due parti non si provochino a vicenda. Ha sventato ogni calamità che ha minacciato il nostro universo. Nessuno potrà mai competere con le sue imprese. Certamente è degno di lodi e riconoscimento."


"..." Yun Che rimase completamente ammutolito dalla risposta. Il modo di parlare del Principe Ereditario era praticamente uguale a quello dell'Imperatore dell'Eternità.
                                


                                



