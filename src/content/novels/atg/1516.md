---
title: Capitolo 1516 – La Pietra Ni Yuan
pubDate: 2025-03-10T08:57:10.460Z
tags:
    - atg
---


<em><strong>Capitolo sponsorizzato! Grazie Federico! 1 in coda, 4/10 donazione</strong></em>


<em><strong>-Alstor</strong></em>






L’area all’estremo est del Caos Primordiale era incredibilmente vasta, e la sua Parete era proprio di fronte a loro. Il cristallo cremisi incastonato al suo interno era particolarmente vistoso.


Stavano aspettando da ormai molto tempo. Considerato il loro prestigio nel Regno degli Dei, normalmente farli aspettare così a lungo sarebbe stato un terribile affronto. Ma in quel momento, nessuno dei presenti sembrava impaziente.


“Giovane Divino Yun, ho sentito il mio Onorevole Padre dire che, quando questa faccenda si sarà conclusa, tornerai nei piani d’esistenza inferiori e non tornerai mai più nel Regno degli Dei. Se è la verità, allora è un vero peccato, perché speravo di poter diventare tuo amico.” Disse sospirando Zhou Qingcheng, accanto a Yun Che.


“Dopotutto, io sono nato nei piani d’esistenza inferiori. Le mie radici e la mia casa sono lì, e ho molte cose e persone a cui tengo molto, e poi…” disse Yun Che, scherzando un po’: “Devo anche ‘tenere d’occhio’ personalmente l’Infante Diabolico.”


Zhou Qingchen, tuttavia, non capì che si trattava di uno scherzo, e rispose con un profondo rispetto: “In passato, ho sempre creduto che il mio Onorevole Padre avesse troppa stima di te, Giovane Divino Yun. Ma ora, capisco che il mio Onorevole Padre non avrebbe esagerato neppure se ti avesse lodato dieci volte di più. Forse, vederti ancora in vita quando io starò per morire è la più grande benedizione che io possa sperare di ricevere, anche se vivessi per decine di migliaia d’anni.”


Yun Che era piuttosto spiazzato, e riuscì a rispondere soltanto: “Sua Maestà, non posso accettare tutti questi complimenti. Non li merito.”


“Hahahahaha,” Zhou Qingcheng rise allegramente, ma non si rimangiò quello che aveva detto: “A dire il vero, sentirmi chiamare da te ‘Sua Maestà’ è imbarazzante. Se non ti dispiace, Giovane Divino Yun, chiamami semplicemente Qingchen.”


“D’accordo, Fratello Qingchen.” Yun Che decise di non essere comunque troppo informale e rispose ridendo: “In questo caso, neanche tu devi chiamarmi Giovane Divino Yun, Fratello Qingchen. Sentirmi chiamare con quel titolo da te, che sei davvero un Giovane Divino, mi fa davvero arrossire dall’imbarazzo, Fratello Qingchen.”


“Haha, va bene.” Zhou Qingchen continuò a ridere: “Fratello Yun, se mai vorrai tornare nel Regno degli Dei nel tuo tempo libero, devi promettermi che sarai mio ospite e che mi onorerai coi tuoi consigli.”


“Lo prometto.” Yun Che annuì.


I due chiacchierarono amichevolmente, finendo per attirare gli sguardi pieni di ammirazione di alcuni altri giovani.


Yun Che e Zhou Qingchen non si erano mai incontrati prima, ma fin da quando si erano conosciuti erano andati piuttosto d’accordo. Non c’era un motivo particolare. Semplicemente, agli occhi di Yun Che, Zhou Qingchen era molto simile all’Imperatore dell’Eternità. Inoltre, sebbene fosse l’erede di un Imperatore Divino, era modesto, i suoi occhi e la sua aura erano puri, e sembrava una persona corretta. Tutto questo gli permise di fare un’ottima impressione a Yun Che.


Zhou Qingchen, del resto, considerava Yun Che una persona meritevole di tutto il rispetto che suo padre mostrava per lui. Aveva salvato l’intero universo, meritandosi il titolo di Messia, e non era né troppo orgoglioso né irascibile… Inoltre, il suo futuro era radioso e sconfinato.


E, soprattutto, possedeva un “cuore sacro”!


Per citare suo padre, coloro che possedevano un cuore sacro desideravano il bene di ogni essere vivente. Avevano compassione per ogni creatura e non sarebbero mai stati accecati dall’invidia o da desideri malvagi. Erano le uniche persone al mondo alle quali si poteva affidare tutto ciò che si possedeva, e con cui non era necessario stare in guardia.


Esistevano soltanto due persone dal cuore sacro in tutto l’universo: la Regina del Drago della Regione Occidentale e Yun Che!


“Fratello Qingchen,” disse Yun Che: “Credo ci sia una persona che ti piace. E se non mi sbaglio, si tratta di Qianye Ying’er, giusto?”


“!” L’espressione di Zhou Qingchen si irrigidì, e senza rendersene conto volle negarlo. Stava per farlo, ma alla fine non poté che sorridere con amarezza e rispondere: “Considerata la bellezza della Dea, esiste davvero un uomo in grado di restare impassibile dopo essere stato così fortunato da incontrarla di persona?”


“Considerata la tua posizione, dovresti sapere che genere di persona è e qual è esattamente il motivo per cui ho impresso un Marchio dello Schiavo nella sua anima.” Disse francamente e direttamente Yun Che: “Non vale la pena di lasciarsi distrarre da lei.”


Zhou Qingchen scosse la testa: “Che ne valga la pena o no, dipende da persona a persona.”


Ridacchiò e continuò: “A essere sincero, il mio Onorevole Padre mi ha detto più di una volta che dovrei scordarmi di avere qualche speranza di conquistarla. Ma… questi sentimenti sono i più irrazionali che esistano, e controllarli attentamente con la logica e la ragione è incredibilmente difficile. Sotto questo punto di vista, sono ancora molto inesperto.”


Yun Che fece un piccolo cenno col capo e rispose: “Hai ragione.”


Il sorriso di Zhou Qingchen non era più teso come prima. Al contrario, sembrava contenere una certa gratitudine: “Grazie per essere stato così sincero con me, Fratello Yun. Hai tolto un notevole peso dal mio cuore.”


Yun Che accennò un sorriso, ma sospirò mentalmente.


Per i successivi mille anni, Qianye Ying’er avrebbe dovuto restare ubbidientemente al suo fianco e fare tutto ciò che le ordinava. E una volta trascorsi quei mille anni, Xia Qingyue l’avrebbe sicuramente uccisa!


<em>Spero che per allora, ti sarai lasciato alle spalle ciò che provi per lei!</em>


In quell’istante, lo spazio circostante sembrò improvvisamente pietrificarsi. Tutti rimasero senza fiato, come se una gigantesca montagna stesse schiacciando il loro petto.


Una sagoma nera comparve senza alcun rumore di fronte alla Parete del Caos Primordiale. Un’opprimente forza senza forma avvolse l’intera regione, e persino l’intero universo.


L’Imperatrice Diabolica Colpo Celeste Nemesi dei Diavoli!


Jie Yuan era fin troppo potente. Era così spaventosamente forte che la struttura e le leggi del Caos Primordiale non riuscivano a resistere al suo potere. Quindi, ogni volta che faceva la sua comparsa, causava sempre terrificanti fenomeni naturali.


Persino gli Elementi si fermarono e in lontananza alcune stelle smisero di muoversi. Tutti si sentirono come se fossero stati avvolti da una gabbia di oscurità. La loro arroganza e la loro audacia scomparvero completamente, lasciandoli soltanto con la mortificante sensazione che le loro anime potessero essere strappate e i loro corpi fatti a pezzi da un momento all’altro.


“Porgiamo rispettosamente i nostri saluti all’Imperatrice Diabolica Colpo Celeste Nemesi dei Diavoli.”


Tutti gli Imperatori Divini e i Divine Master la accolsero con rispetto… l’Imperatrice Diabolica Colpo Celeste Nemesi dei Diavoli stava per andarsene, e sembrava intenzionata a mantenere la sua promessa. Tutti avrebbero dovuto sentirsi sollevati e segretamente rincuorati. Tuttavia, la sua forza soffocante, che poteva costringere chiunque a inginocchiarsi di fronte a lei, li fece tremare dalla paura.


L’Imperatrice Diabolica Colpo Celeste Nemesi dei Diavoli stava dando loro le spalle, e stava osservando il varco dimensionale cremisi incastonato nella Parete del Caos Primordiale. Senza degnare nessuno di uno sguardo, disse con freddezza: “Yun Che, vieni qui.”


“D’accordo.” Yun Che annuì e si avvicinò.


Tutti gli occhi erano puntati su di lui, ma nessuno osò dire una sola parola.


Mentre Yun Che si avvicinava, Jie Yuan distese un braccio. Immediatamente, comparve una barriera nera come l’inchiostro che li avvolse, isolandoli da tutto ciò che c’era intorno a loro.


All’interno della barriera, Yun Che guardò in volto l’Imperatrice Diabolica Colpo Celeste Nemesi dei Diavoli… l’espressione di Jie Yuan era fredda e tranquilla come sempre, e incredibilmente era Yun Che ad avere uno sguardo combattuto.


Lei stava per tradire il suo Clann, distruggere il varco e tornare nel vuoto fuori dal Caos Primordiale… Per il Caos Primordiale, quello era senza dubbio il miglior finale possibile. Era anche l’unico modo di scongiurare davvero quell’imminente catastrofe. Altrimenti, il ritorno dei Diavoli avrebbe sicuramente scatenato caos e devastazione. Anche Jie Yuan, se fosse rimasta in quel mondo, avrebbe logorato lentamente la struttura e le leggi dell’universo, portandole infine a collassare e causando la morte di innumerevoli esseri viventi.


Eppure…


Certo, a volerlo dire con un giro di parole, Jie Yuan stava tornando fuori il Caos Primordiale. Ma in realtà… stava tragicamente gettando sé stessa e ciò che restava del suo Clan e della sua razza in un abisso di morte e disperazione, senza alcuna speranza di sopravvivenza.


Yun Che non osava neppure immaginare come avrebbe fatto Jie Yuan a guardare negli occhi quei Diavoli, le cui anime erano state distorte e alterate da tempo, quando avrebbero raggiunto la Parete del Caos Primordiale e avrebbero scoperto che il passaggio era stato distrutto.


“Sua Maestà.” Disse Yun Che, con una certa difficoltà: “Forse, potrebbe sacrificare parte della sua forza misteriosa. In questo modo, forse potrà restare senza causare il collasso della struttura dell’universo.”


Sapeva che si trattava di un’idea irrealizzabile. Ma oltre a questa, non gli veniva in mente nulla.


L’espressione di Jie Yuan non cambiò, né si arrabbiò. In effetti, non sembrò provare alcuna emozione, come se non avesse neppure sentito quel suggerimento. Sollevò una mano e, con un piccolo scatto delle dita, lanciò una piccola sfera di luce nera verso Yun Che: “Questa non mi serve più a niente, quindi la dono a te.”


Yun Che distese una mano per riflesso, afferrandola.


Era un piccolo frammento di giada nera, grande più o meno quanto un pollice. Era liscio, circolare, opaco e non emetteva calore, aura o Energia Misteriosa.


Yun Che vi infuse un rivolo di Energia Misteriosa, e percepì immediatamente otto aure differenti… Sei erano aure elementali: acqua, fuoco, vento astrale, fulmine, terra e oscurità, mentre le altre due erano molto speciali.


“Questa…” Yun Che realizzò immediatamente che era stata quasi di sicuro creata dal Dio Malvagio.


“Questa pietra si chiama Ni Yuan,” disse l’Imperatrice Diabolica Colpo Celeste Nemesi dei Diavoli: “la creammo io e Ni Xuan con entrambi i nostri poteri, anche se il suo ha contribuito più del mio. Indossandola, interferirai con la percezione spirituale delle altre persone, e non potranno mai percepire la tua aura né la tua Energia Misteriosa.”


“Quando vivevo con Ni Xuan, la indossavo sempre.”


Quel nome, “Ni Yuan” era chiaramente formato dall’unione di “Ni Xuan” e “Jie Yuan”.


In effetti, senza quella “Pietra Ni Yuan”, la relazione fra il Dio degli Elementi e l’Imperatrice Diabolica Colpo Celeste Nemesi dei Diavoli sarebbe stata scoperta molto prima di quando fosse accaduto, e loro due non avrebbero mai potuto avere una figlia.


Dopo averla messa via, Yun Che disse con serietà: “La ringrazio per questo dono, Sua Maestà, ne farò buon uso.”


Yun Che eccelleva nell’arte del travestimento, e aveva sfruttato spesso la sua abilità sulla Stella Polo Blu. Ma da quando aveva raggiunto il Regno degli Dei, sfoggiarne la sua maestria era diventato molto difficile. L’unica volta che l’aveva fatto era stata quando si era travestito da “Esperto di Veleni Cuorenero” nel Regno Darkya.


Ma in quella particolare situazione, ci era riuscito grazie a un prerequisito estremamente stringente: Lei Qianheng e il resto della setta dell’Anima Nera non l’avevano mai incontrato prima. Altrimenti, per quanto il suo travestimento fosse stato perfetto, sarebbe stato completamente inutile.


Perché avrebbero riconosciuto la sua aura!


Una volta raggiunto il Divine Spirit Realm, la percezione spirituale dei praticanti del mistero trascendeva completamente la natura mortale. Ci si poteva accertare dell’identità di un’altra persona semplicemente esaminando la sua Energia Misteriosa. E anche chi possedeva una Energia Misteriosa dalla natura mutevole, come Yun Che, poteva essere riconosciuto facilmente dall’aura della sua energia vitale.


Esatto, si poteva riconoscere un’altra persona dall’aura della sua energia vitale.


Quindi, quando doveva nascondersi nel Regno degli Dei, Yun Che non aveva mai cercato di camuffarsi. Al contrario, aveva sempre usato il Fulmine Nascosto e il Riflesso Distruttore della Luna, con i quali poteva controllare e nascondere quasi alla perfezione la sua aura.


Ma la Pietra Ni Yuan “alterava la percezione spirituale delle altre persone”. Dunque, quando qualcuno tentava di esaminare l’aura di chi la indossava, la percepiva in maniera completamente diversa da com’era realmente! Indipendentemente dall’attributo della sua Energia Misteriosa, dalla sua forza misteriosa e dall’aura della sua energia vitale.


Utilizzandola insieme a un ottimo travestimento…


E il dettaglio più importante era che Jie Yuan stessa l’aveva usata in passato! In altre parole, era in grado di nascondere chi la indossava persino dagli Veri Dei e dai Veri Diavoli!


Figurarsi dai mortali di quell’Era!


“Umpf. Spero che tu non debba mai usarla in vita tua.” Rispose freddamente Jie Yuan.


Yun Che disse sinceramente: “Anche se non la userò mai, contiene la sua aura e quella del Dio Malvagio. È un tesoro inestimabile, per me e per l’intero universo.”


Jie Yuan si voltò e rispose, con estrema indifferenza: “Ormai è ora che vada. Mi raccomando, abbi cura di te.”


Yun Che sollevò di scatto lo sguardo e aprì la bocca, ma non seppe semplicemente cosa dire. Alla fine, riuscì soltanto a mormorare: “Sua Maestà… non vuole dire addio a Hong’er e You’er?”


“Non è necessario.”


Pronunciò quelle tre parole senza esitare e restando totalmente impassibile. Sollevò una mano e sulla punta delle sue dita cominciò a raccogliersi un bagliore nero. Proprio quando stava per cancellare la barriera, si fermò e la luce fra le sue dita rimase immobile.


Lasciandosi cadere lentamente il braccio lungo il fianco, chiuse gli occhi e disse lentamente: “Lasciamele… lasciamele vedere un’ultima volta.”


“…D’accordo.” Yun Che annuì gentilmente e le evocò con un solo pensiero.


Due raggi di luce, uno cremisi e uno nero come la pece, fuoriuscirono simultaneamente dal marchio di spada sul suo braccio sinistro, e Hong’er e You’er comparvero simultaneamente di fronte a lui. I loro capelli danzarono elegantemente nell’aria, disegnando di fronte a Yun Che due archi meravigliosi, uno rosso e uno argentato.


Jie Yuan rimase paralizzata, quando percepì le loro auree così vicine, poi si voltò lentamente e le osservò per una frazione di secondo… dopodiché, si voltò di scatto, tornando a dare loro le spalle, e chiuse di nuovo gli occhi.


Aveva detto di volerle vedere un’ultima volta… e in effetti, aveva semplicemente lanciato loro una singola occhiata.


“Va bene, lasciale andare via.” Disse Jie Yuan, con la voce priva di emozioni, come prima.


Yun Che obbedì, provando nel cuore un vuoto semplicemente impossibile da descrivere.


Poteva capire come si sentiva Jie Yuan, poteva davvero capirlo.


Perché era l’Imperatrice Diabolica Colpo Celeste Nemesi dei Diavoli, ma era anche una madre!


Con un altro rapido pensiero, il bagliore scarlatto e quello scuro, intorno a Hong’er e You’er, cominciarono a svanire.


Fu in quell’istante che le labbra di You’er si mossero delicatamente.


“Mamma…”


Quando il marchio di spada lampeggiò di nuovo, sia Hong’er sia You’er scomparvero… Quella parola delicata e distante, che sembrava pronunciata nel sonno, fece tremare l’Imperatrice Diabolica più potente dell’universo. Col passare dei secondi, non fece altro che tremare sempre più violentemente.


“…” Yun Che non disse una sola parola. L’affettuoso sussurro di You’er era rimasto impresso nel profondo della sua anima. Sapeva esattamente quanto quella parola, così debole e incerta, al punto da sembrare pronunciata da un bambino ancora molto piccolo, significasse per Jie Yuan.


“Yun Che.” disse alla fine Jie Yuan, con la voce tremante. Stava chiaramente cercando di controllarsi, ma non ci riuscì: “Ascoltami bene… hai ereditato la tua forza da Ni Xuan, e devi a me il tuo prestigio e la tua fama!”


“Le nostre figlie ti accompagneranno per sempre, e ti ho anche dato il permesso di usarle come spade!”


“Loro padre usò quel poco che restava della sua vita per lasciare la speranza che ora ha salvato il Caos Primordiale. Loro madre… anche se ha causato alcune catastrofi in questo mondo, le era dovuto! E come se non bastasse, non sta esitando a tradire il proprio clan e a sacrificare la propria vita per donare la pace a questo universo!”


“Quindi, le nostre Hong’er e You’er meritano tutto il bene e la gentilezza del mondo! Nessuno deve… nessuno ha diritto a far loro del male! Se mai un giorno qualcuno farà loro del male, non dovrai mai perdonarlo, non importa chi sia!”


“E anche se fosse l’intero universo a far loro del male, a farle soffrire, dovrai comunque… massacrare e distruggere l’intero universo!!”


Dopo qualche istante di silenzio, Yun Che annuì delicatamente e rispose: “Sì.”


Anche se non credeva che sarebbe mai successo qualcosa del genere, sapeva che Jie Yuan aveva tutto il diritto di dirlo.
                                


                                



