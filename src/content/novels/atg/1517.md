---
title: Capitolo 1517 – I Diavoli
pubDate: 2025-03-10T08:57:10.460Z
tags:
    - atg
---


<em>Capitolo regolare,
1 in coda, 4/10 donazione</em>
<em>-Schadenfreude</em>


La barriera oscura si disperse, rivelando Yun Che e Jie Yuan. Gli sguardi degli imperatori e dei Divine Master erano concentrati su di loro.


Eppure Jie Yuan non li degnò di uno sguardo. Con un bagliore, era già passata di fronte al passaggio cremisi.


Tutti i presenti trattennero il respiro. Ogni singola persona poteva sentire chiaramente il suono dei loro battiti cardiaci.


Molti sguardi erano diretti verso Yun Che,  come se volessero trarre qualche sorta di indizio da lui... ma gli occhi di Yun Che erano fissi sulla schiena di Jie Yuan.


Il suo umore era completamente diverso da quello di tutti gli altri.


Dopo che You'er rilasciò un piccolo grido, Jie Yuan ci mise cento respiri di tempo prima che si calmasse e sciogliesse la barriera.


C'erano così tanti occhi su di lei e non solo avevano tutti paura di lei, ma stavano aspettando con impazienza che se ne andasse. In effetti, prima se ne fosse andata e meglio sarebbe stato... Ma nessuno di loro sapeva il motivo per cui stava partendo, quali responsabilità aveva e che cosa avrebbe affrontato una volta che fosse tornata fuori dal Caos Primordiale.


Solo Yun Che lo sapeva.


Era ancora più consapevole del fatto che Jie Yuan non voleva andarsene... se avesse scelto di essere un po' più egoista, non avrebbe scelto di andarsene.


In effetti, se uno qualunque dei presenti fosse stato al suo posto, non l'avrebbe fatto.


Questo era un diavolo... Un diavolo che, agli occhi di queste persone, era un'esistenza assolutamente malvagia e intollerabile.


Questa era l'Imperatrice Diabolica che Mo E aveva cercato di uccidere anche a costo di ridurre la durata della sua vita, e aveva usato anche dei metodi spregevoli che andavano contro i suoi princìpi per farlo!


Quanto era triste.


Jie Yuan iniziò ad avanzare. Si avvicinò sempre di più al passaggio cremisi appena più lungo di tre metri, finché non arrivò ad un passo di distanza da esso... In quel momento Yun Che si inchinò verso di lei e disse: "Le do... il mio addio... signora."


Il suo tono era molto tenue e pieno di una malinconia indescrivibile.


Gli sguardi dei Divine Master vacillarono lievemente mentre si inchinavano tutti dicendo ripetendo le parole di Yun Che.


A causa della loro gioia selvaggia, le loro grida divennero una cacofonia, un contrasto piuttosto ironico in confronto all'ordine di prima.


Con un altro passo, Jie Yuan sarebbe entrata nel tunnel e sarebbe andata nel vuoto al di fuori del Caos Primordiale... Avrebbe distrutto il passaggio dall'altro lato, troncando ogni possibilità che lei e gli altri diavoli tornassero.


Ma fu in quel momento che Jie Yuan si irrigidì e il suo sguardo cambiò.


L'aura attorno a lei mutò bruscamente mentre si emozionava. Yun Che alzò la testa e proprio quando fu sul punto di chiedere cosa stava succedendo, vide una luce nera esplodere dal corpo di Jie Yuan che poi picchiò con forza le braccia contro il cristallo cremisi.


BOOOOOM!


Un fragore incredibilmente intenso scosse gli organi interni di quasi tutti i presenti. In un istante lo spazio attorno iniziò a tremare e gli elementi attorno persero il controllo, si stava per scatenare un'enorme tempesta spaziale.


Yun Che ne fu scioccato... Zhou Qingchen, la persona più vicina a lui, intervenne all'istante e un enorme potere circondò l'area attorno. Chiese con ansia: "Fratello Yun, sta bene?"


Quasi allo stesso tempo, anche Xia Qingyue si era avvicinata. Aggrottò le sue sopracciglia a luna crescente mentre chiedeva: "Cosa sta succedendo?"


"Non ne ho idea." Rispose Yun Che a denti stretti. La luce nera esplose di nuovo dal corpo di Jie Yuan e un potere ancora più oscuro di un buco nero esplose contro la superficie del cristallo cremisi.


BOOOOM!!


Lo spazio tremò di nuovo e tutti i presenti furono scagliati lontano... Questa forza era accompagnata dal rumore di uno strappo così acuto da essere indescrivibile a parole.


Una fessura si diffuse sulla superficie del cristallo.


Era ovvio che Jie Yuan stesse usando una grande quantità di potere per distruggere il tunnel spaziale!


Tutta l'energia e il sangue di Yun Che si stavano agitando, ma non poteva nemmeno tentare di calmare il suo respiro mentre fissava sbalordito l'Imperatrice Diabolica.


Pensò: <em>Avrebbe distrutto il tunnel solo dopo che ci sarebbe passata attraverso. Quindi perché lo stava attaccando ora?


Se l'avesse distrutto, allora non sarebbe riuscita a lasciare il regno del Caos Primordiale?!


Che non potesse sopportare di separarsi da Hong'er e You'er e si fosse rimangiata la parola? O...


Aspetta un minuto!</em>


Le pupille di Yun Che si contrassero.


Che fosse...


In quel momento lo spazio già cupo divenne ancora più oscuro e la tempesta spaziale ululò come una bestia feroce mentre diventava sempre più violenta... Se Yun Che non fosse stato protetto da Xia Qingyue, allora sarebbe stato fatto a pezzi in pochi secondi.


Tuttavia, perfino lui, che era il più debole tra tutti i presenti, poteva percepire che questa potenza oppressiva e terrificante proveniva dal tunnel cremisi!


"Che siano..." Acnhe Xia Qingyue cambiò espressione.


Fu in quel momento che tutti notarono cosa stava succedendo e impallidirono.


"I diavoli... i diavoli!!!" Gridò scioccato l'Imperatore dell'Eternità.


Ciò che seguì l'aura distruttiva e opprimente fu una voce che sembrava provenire da un abisso lontano, una voce che confermò l'ipotesi di tutti quanti:


"È l'aura del Caos Primordiale... è l'aura del Caos Primordiale!!"


Il tono di questa voce sembrava così roco da sembrare abrasivo, ma l'aspetto più terrificante era la follia che la permeava... Era ancora più sinistra dell'ululato degli spiriti malvagi più spaventosi.


E c'era più di una voce simile!


"Finalmente siamo tornati... finalmente... AHAHAHAHAHA… WAHAHAHAHA…"


 "È l'aura dell'Imperatrice Diabolica! La nostra sovrana suprema ci sta aspettando!!"


BOOOM!!


Jie Yuan mostrò un'espressione incredibilmente fredda e attaccò di nuovo la superficie del tunnel cremisi, formando altre decine di crepe. 


I diavoli ruggirono e ulularono.


"Il tunnel sta tremando... crollerà?!!"


"No... qualcuno sta cercando di distruggere il tunnel!!"


"Sbrighiamoci! Dannazione... Non importa chi è stato... meritano tutti di morire!"


"Tutti gli dei del Caos Primordiale, ogni creatura vivente... meritano tutti di morire! MERITANO TUTTI DI MORIRE!!"


I ruggiti e le aure terrificanti dei diavoli si stavano avvicinando... Esatto, dei diavoli! I diavoli che erano sopravvissuti finora fuori dal Caos Primordiale! Stavano usando il passaggio cremisi creato dalla Spina dell'Universo per tornare nel Caos Primordiale.


Ogni passo che facevano terrorizzava tutti quanti!


I Divine Master presenti sbiancarono. La gioia che avevano sentito prima era stata completamente divorata dal terrore!


"Come può essere accaduto così velocemente..." Yun Che strinse i pugni. Questo terrificante ribaltamento degli eventi aveva colto tutti di sorpresa... inclusa l'Imperatrice Diabolica Colpo Celeste Nemesi dei Diavoli stessa!


All'inizio Jie Yuan gli aveva detto che i diavoli avrebbero avuto bisogno di tre mesi di tempo per aprire una connessione da soli, ma al momento erano passati poco più di due mesi!


Il momento in cui Jie Yuan aveva scelto di partire era comunque in anticipo e questa data era stata scelta appositamente per impedire un incidente del genere.


Ma era accaduto comunque!


Ed era avvenuto proprio all'ultimo momento!


Yun Che era sicuro che non rientrava nei piani dell'Imperatrice Diabolica. Solo che non si sarebbe mai immaginato che potesse esistere qualcosa al mondo che potesse sorprenderla!


Che la sete di vendetta e la pazzia che avevano sentito una volta aperto il tunnel avesse attivato al limite il loro potere?!


Il motivo non era più importante... Nel momento in cui questi diavoli fossero entrati nel Caos Primordiale, avrebbero causato una calamità inimmaginabile!


I ruggiti dei diavoli contenevano un risentimento e una malvagità infinita!


Quasi cento diavoli dall'animo distorto e che odiavano l'universo!


Nel momento in cui sarebbero rientrati nel Caos Primordiale, nessuno sarebbe riuscito a fermare questa calamità. Nemmeno Jie Yuan!


BOOOOM!!!!


Un'altra esplosione squarciò l'aria, facendo quasi collassare lo spazio. Gli organi interni di qualche Divine Master si ruppero, facendo schizzare sangue ai lati delle loro bocche... E questo nemmeno perché stessero cercando di sopportare il potere di Jie Yuan. Erano stati solo coinvolti nel contraccolpo, qualcosa che non poteva essere nemmeno considerato l'onda d'urto dei loro attacchi, eppure era già così terrificante!


A causa del potere di Jie Yuan, una ragnatele di crepe iniziò a percorrere la superficie del passaggio cremisi. In quel momento il tunnel a forma di diamante era pieno di innumerevoli ragnatele di crepe e sembrava sull'orlo del collasso.


Gli ululati e le aure malvagie dei diavoli avevano iniziato ad avvicinarsi con una velocità folle. I diavoli avevano visto che il passaggio spaziale stava per collassare e rilasciarono sempre di più ruggiti terrificanti.


Tuttavia Jie Yuan si fermò in questo istante. Dopodiché si trasformò in un raggio di luce nera che sfrecciò dentro il passaggio cremisi... Lasciando solo un potente eco nelle orecchie di tutti quanti: "Se non volete morire, distruggete questo tunnel entro quindici respiri di tempo... Ad ogni costo!"


RRRRMMBBB!!!


Un'enorme esplosione tuonò da dentro il passaggio, accompagnata dalle grida miserabili di diversi diavoli.


Le loro aure all'improvviso erano diventate molto più tenui... Era chiaro che fossero stati respinti via e bloccati dal potere dell'Imperatrice Diabolica Colpo Celeste Nemesi dei Diavoli.


"Imperatrice Diavolica, lei... cosa sta facendo?" I diavoli rilasciarono degli ululati rochi e pieni di follia.


"Tornate indietro!" Disse con tono profondo Jie Yuan. "Tutti gli altri dei e diavoli sono stati annientati e l'attuale Caos Primordiale non è più il mondo che ci appartiene!"


"No... No! Imperatrice Diabolica, è impazzita?!!"


"Quanto tormento abbiamo dovuto sopportare per arrivare fin qui... L'Imperatrice Diabolica è impazzita! Dev'essere impazzita!"


Jie Yuan non disse altro. Sapeva che cercare di persuaderli sarebbe stato inutile. Scatenò completamente tutto il suo potere oscuro e respinse i diavoli. Stava anche bloccando il loro potere, per impedire che entrasse nel Caos Primordiale e ferisse Yun Che... e le sue figlie.


"Il Caos Primordiale è proprio di fronte a noi... nessuno può ostacolarci!!"


"L'Imperatrice Diabolica è impazzita... Fermatela! È impazzita!"


Le loro aure si indebolirono mentre venivano allontanati ulteriormente... Ma altre aure oscure apparirono all'improvviso!


C'erano altri diavoli in avvicinamento! Si era arrivati ad una decina di aure... e il loro numero continuava ad aumentare!


"Sbrigatevi e distruggete il passaggio!!" Ruggì a squarcia gola Yun Che.


Tutti i presenti si destarono dal loro stordimento. L'Imperatore dell'Eternità fu il primo ad entrare in azione. Affrontò il potere diabolica che stava fuoriuscendo dal tunnel. Il suo corpo emanò un'ondata di luce misteriosa che impattò direttamente contro il passaggio. Questo colpo fu accompagnato dal suo grido: "Sbrigatevi... sbrigatevi!!"


Dopo che lui entrò in azione, anche gli altri undici Imperatori Divini si precipitarono verso l'entrata. I loro poteri e luci profound riempirono l'area.


Dopo aver coperto Yun Che con una densa barriera protettiva che brillava come una luna, anche Xia Qingyue iniziò a muoversi e presto, il potere dei tredici imperatori divini esplosero nel passaggio.


C'era un totale di quattordici imperatori divini nelle tre regioni. Era un assembramento mai visto prima nella storia dell'attuale Caos Primordiale.


Dopo che gli Imperatori Divini intervennero, anche gli altri avanzarono. Raggi di luce misteriosa di Divine Master sfrecciarono verso il tunnel.


"Qianye!" Ruggì Yun Che.


Qianye Ying'er ubbidì e rilasciò luce misteriosa dorata.


Con la sola eccezione di Yun Che, tutti i presenti stavano attaccando.


La natura e i valori morali dei presenti potevano essere diversi e potevano essere in conflitto tra di loro. Ma in quel momento tutti quanti stavano facendo una smorfia solenne. Tutta la loro Energia Misteriosa si scatenò a piena potenza, si stavano impegnando con tutte le loro forze.


Questo perché non era solo un mero tunnel spaziale creato dalla Spina dell'Universo. Era ciò che avrebbe deciso il destino dell'intero Caos Primordiale!


Se avessero fallito, sarebbero stati travolti da una catastrofe!


In circostanze del genere, chi avrebbe osato essere egoista?!


Tuttavia, questo era comunque il potere spaziale divino che proveniva dalla Spina dell'Universo. Anche se il tunnel era cosparso di fessure, anche se sembrava sul punto di collassare, sembrò non cambiare affatto nonostante il bombardamento... In effetti sembrava che stesse solo tremando lievemente.
                                


                                



