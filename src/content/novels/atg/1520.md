---
title: Capitolo 1520 - Oscurità
pubDate: 2025-03-10T08:57:10.461Z
tags:
    - atg
---


<em>Capitolo regolare,
7 in coda, 4/10 donazione</em>
<em>-Schadenfreude</em>


"Yun Che." L'Imperatore del Drago lo guardò e disse: "La Ruota Diabolica delle Innumerevoli Tribolazioni è un'esistenza malvagia che un tempo ha ridotto all'estinzione gli dei e i diavoli, ed è impossibile per questo mondo controllarla! La sua stessa esistenza è una bomba che potrebbe scoppiare da un momento all'altro. Nessuno può garantire che non accada mai, anche nella possibilità che la Dea Stellare del Massacro lo controlli!"


"La distruzione dell'Era degli Dei stessa è un avvertimento dei nostri predecessori!"


"L'Imperatore dell'Eternità non ha solo ucciso l'Infante Malvagio, ha annientato la più grande calamità al mondo. Ha il mio più grande rispetto e dovrebbe essere lodato per le sue azioni."


"Era sbagliato da parte tua sostenerla fin dall'inizio, ma ora vuoi perfino uccidere l'Imperatore dell'Eternità per lei? Quanto è deludente!"


Dopo che l'Imperatrice Diabolica Colpo Celeste Nemesi dei Diavoli e l'Infante Malvagio se n'erano andati, l'Imperatore del Drago era tornato ad essere il supremo sovrano di questo universo.


Le sue parole sarebbero state legge.


Una strana atmosfera si stava diffondendo da dove era scomparsa la fessura cremisi. Xia Qingyue sospirò e si accigliò.


Il più grande supporto di Yun Che non era mai stato la sua posizione di messia, ma l'Imperatrice Diabolica Colpo Celeste Nemesi dei Diavoli, l'Infante Malvagio, lei e l'Imperatore dell'Eternità.


Anche dopo la partenza della prima, nessuno avrebbe osato provocare Yun Che a causa dell'Infante Malvagio.


Tuttavia, un ribaltamento della situazione che nessuno avrebbe potuto prevedere aveva fatto partire l'Imperatrice Diabolica Colpo Celeste Nemesi dei Diavoli e aveva anche causato l'esilio di Jasmine dal Caos Primordiale.


Anche l'alleato più grande di Yun Che, l'Imperatore dell'Eternità, era diventato la persona che odiava di più...


Yun Che rise freddamente e rispose con tristezza: "Perché nessuno di voi mi ha accusato di complottare con l'Infante Malvagio quando ho promesso per conto di Jasmine di rimanere nei piani inferiori?!"


"È vero che porta la Ruota dell'Infante Malvagio, ma è anche vero che vi ha salvato! Tutti voi! Che colpa imperdonabile ha commesso a parte questo?! Che altra calamità irreversibile ha causato?"


Lo sguardo dell'Imperatore del Drago era incredibilmente indifferente. Distolse lo sguardo da Yun Che con delusione: "Sembra che tu sia deciso a perseguire la via del male. Solo umiliare l'Imperatore dell'Eternità è già un crimine imperdonabile, ma dato che hai salvato il mondo ti darò un'altra occasione. Mostrerò la volontà della gente e lascerò che siano loro a dirti se sei nel giusto o no!"


La sua voce era pesante e sconvolgente: "Coloro che credono che l'Imperatore dell'Eternità dovrebbe morire e l'Infante Malvagio no, andate pure dalla parte di Yun Che. Coloro che pensano che dovrebbe essere l'Infante Malvagio a morire e non l'Imperatore dell'Eternità, andate dalla parte dell'Imperatore dell'Eternità. Siete liberi di scegliere come desiderate."


"Ahahahah!" Una risata frivola risuonò subito dopo: "La morte di una persona per la pace e la sicurezza di tutti gli altri? È davvero una domanda?"


L'Imperatore del Mare Meridionale si fece avanti e si fermò tra l'Imperatore del Drago e Qianye Fantian con tranquillità. Scoccò un'occhiata verso Yun Che, poi a Qianye Ying'er non molto dietro di lui per poi stringere lievemente gli occhi: "È vero che hai salvato il mondo, altrimenti un giovane di un regno inferiore come te non sarebbe degno di parlare con noi. Ma solo perché sei il messia non significa che puoi fare ciò che ti pare!"


"Yun Che, giovane divino Yun..." L'Imperatore del Mare Meridionale sorrideva: "Non dimenticare che siamo i soli a sapere che sei il messia ora. Se insisti a fare lo sciocco, potresti non riuscire nemmeno a mantenere quel titolo!"


Tutti si ammutolirono e cambiarono espressione.


L'atmosfera era cambiata completamente. Era cambiata nel momento in cui Qianye Fantian si era fatto avanti per schierarsi contro Yun Che.


Qianye Fantian era l'imperatore divino più potente e con la più grande autorità nella Divina Regione Orientale.


Nan Wansheng era il sovrano della Divina Regione Orientale.


Tre Imperatori Divini si erano messi contro Yun Che.


A questo punto, tutti avevano notato che c'era qualcosa di strano.


Yun Che era il motivo per cui l'Imperatrice Diabolica Colpo Celeste Nemesi dei Diavoli era stata disposta a lasciare il Caos Primordiale e aveva anche impedito ai suoi sudditi di tornare. Era stato anche lui a promettere per suo conto che l'Infante Malvagio non avrebbe mai attaccato il Regno degli Dei...


Era senza dubbio il messia e l'orgoglio della Divina Regione Orientale. In effetti la maggior parte di questi realm king gli erano grati ed erano molto contenti.


Per quanto riguardava gli imperatori divini stessi... Fino ad ora lo avevano sempre trattato cortesemente. Si poteva perfino dire che gli avessero parlato come se fosse un loro pari... inclusi l'Imperatore del Drago, Qianye Fantian e Nan Wansheng.


L'Imperatore dell'Eternità in particolare era pieno di lodi.


O almeno questo fino a quindici minuti fa.


Ma dopo che Jie Yuan se n'era andata e l'Infante Malvagio era stata attaccata di sorpresa dall'Imperatore dell'Eternità... tutto era cambiato all'improvviso.


Era un cambiamento così drastico da essere quasi innaturale!


Con la scomparsa dell'Infante Malvagio, Yun Che non era più minaccioso come prima. In effetti nessuno era davvero sorpreso che l'Imperatore del Brahma Celeste avesse scelto questo momento per attaccarlo... La schiavitù della dea del Brahma era l'evento più umiliante accaduto al suo regno di recente.


Nemmeno la decisione dell'Imperatore del Mare Meridionale non era sorprendente. Dopotutto si sapeva che era ossessionato dalla dea del Brahma Celeste fino alla follia e che avrebbe fatto questo spinto dall'odio e dalla gelosia.


Ma cosa era successo all'Imperatore del Drago?!


Nessuno qui era stupido. Tutti potevano vedere che non stava solo difendendo l'Imperatore dell'Eternità.


"La morte dell'Infante Malvagio porta pace al mondo intero!" Il Realm King del Sacro Universo si alzò e ripeté ad alta voce le parole di Qianye Fantian: "Non vedo come l'Imperatore dell'Eternità abbia sbagliato! Yun Che, la tua insolenza ha superato il limite!"


"Esatto!" Un altro Realm King si schierò con l'Imperatore dell'Eternità: "Come puoi desiderare uccidere la persona più rispettabile nell'intero universo per qualcosa come l'Infante Malvagio? L'Imperatore dell'Eternità ha rischiato la sua reputazione e la sua integrità per annientare la più grande minaccia al mondo! Questo è troppo!"


"Non lo accetterò nemmeno se sei il messia!" Si aggiunse un terzo Realm King.


I tre Imperatori Divini praticamente avevano deciso la posizione di tutti.


Il resto degli Imperatori Divini e dei grandi Realm King iniziò a muoversi. Almeno metà di loro stavano rimproverando Yun Che per la sua "offesa" e alcuni lo stavano guardando con rabbia. Il loro servilismo e la loro gratitudine nei confronti del Giovane Divino erano svanite in un batter d'occhio.


Gli altri non dissero nulla, ma alla fine decisero di schierarsi con i tre Imperatori Divini.


"Andiamo." Disse l'Imperatore Qilin all'Imperatrice del Drago Blu. Poteva sentire che l'Imperatrice del Drago Blu non si sentiva bene.


Vedendo che non si stava muovendo, l'Imperatore Qilin aggiunse: "Non ha niente a che fare con la giustizia. La nostra scelta è legata anche al benessere dei nostri regni sovrani."


L'Imperatrice del Drago Blu sospirò e seguì l'Imperatore Qilin dalla parte dell'Imperatore del Drago.


Chi sosterrebbe un membro della giovane generazione che aveva perso ogni supporto per affrontare i tre più grandi imperatori divini?


Messia?


Quando l'Imperatrice Diabolica era nel Caos Primordiale e i diavoli sarebbero potuti tornare in ogni momento, Yun Che era il messia in cui avevano riposto le loro speranze... Allora le sue parole erano ordini perché avevano il potere di cambiare il loro fato.


Anche dopo che l'Imperatrice Diabolica se n'era andata, l'Infante Malvagio era comunque il potere più forte e terribile al mondo. Nessuno avrebbe osato fare del male a lei e a Yun Che o a questionare il ruolo che aveva giocato.


Ma ora la crisi si era risolta e l'Infante Malvagia era stata scagliata nel Caos Primordiale a causa di un "incidente" prima che la verità venisse rivelata... Questo significava che Yun Che non poteva più controllare il loro fato o nemmeno sostenere i suoi meriti. Era tutto nelle mani delle persone dall'autorità più grande.


D'ora in avanti sarebbe stata la natura umana a decidere, non i suoi meriti!


Non ci volle molto tempo prima che tutti, eccetto Xia Qingyue, si fosse schierato dalla parte dell'Imperatore dell'Eternità.


Nessuno aveva deciso di sostenere Yun Che!


Molti iniziarono a provare un profondo senso di ironia.


L'Imperatore dell'Eternità stesso mostrò un'espressione piena di emozioni contrastanti mentre sospirava.


"Capisci ora?" Disse freddamente l'Imperatore del Drago, osservando Yun Che come se fosse una formica... solo un momento fa questa misera formica era il messia lodato da tutti.


I guardiani dell'Eternità chiaramente non se lo erano aspettati e sembravano incredibilmente sbigottiti.


"Devi scusarti con l'Imperatore dell'Eternità." Disse con indifferenza Qianye Fantian. Le sue parole sembravano un mandato del cielo.


"Eheh... eheheh..." Yun Che fece una risata gelida e sdegnosa, così penetrante che molti distolsero lo sguardo da lui: "Dimmi, chi è stato a proteggervi?"


"Io e Jasmine o quel vecchio cane dell'Eternità?!"


Nessuno rispose.


"Dite tutti che Jasmine è il peggior male, ma che cosa ha fatto negli ultimi anni?! Sì, ha ucciso l'Imperatore degli Dei Lunari un paio di anni fa... ma perché è stato lui ad uccidere sua madre prima! Anche il motivo per cui ha preso l'Infante Malvagio è stato per impedire che cadesse nelle mani di chi avrebbe distrutto questo mondo!!"


"Questo cosiddetto male è ciò che vi ha salvato la vita... Della vostra gente e dei vostri nipoti... tutti in questo universo le devono la vita!!"


"Ma quel vecchio cane dell'Eternità laggiù ha ucciso la vostra salvatrice nel modo più spregevole possibile, e ora lo state lodando?!"


"Potete essere ciechi e ingrati, ma... nemmeno i cani sarebbero ingrati come voi!!"


"Yun Che!" Disse Xia Qingyue dopo essere apparsa vicino a Yun Che. Poi lo prese per il braccio e disse: "Sei troppo agitato ora. Vieni con me prima e ci penseremo una volta che ti sei calmato, va bene?"


Ma Yun Che si liberò dalla sua presa. Il suo tono divenne profondo come quello di un diavolo: "Meritate tutti di morire... tutti... meritate... di morire!!"


Calmarsi?


Come poteva calmarsi?


Come poteva permettere di calmarsi?


Molti furono sorpresi o confusi a causa della reazione di Yun Che. Nonostante fosse vero che l'Infante Malvagio li avesse salvati, questo attacco di follia non sembrava avere senso per loro.


Il fatto che l'Infante Malvagio li avesse salvati non cambiava la minaccia che rappresentava.


Non sapevano del suo rapporto con Jasmine, non sapevano che lui non avrebbe mai tollerato di perderla!


Quei giorni indimenticabili in cui si erano tenuti stretti tutto il giorno.


Le separazioni dolorose.


Il periodo che aveva trascorso a cercarla.


Il dolore e la disperazione della perdita.


La gioia dell'aver recuperato ciò che aveva perso.


Il calore del suo abbraccio.


L'entusiasmo all'idea di tornare insieme nella Stella Polo Blu...


Ma perché... era finita così?


Se fosse stata davvero controllata dall'Infante Malvagio, allora avrebbe commesso una colpa imperdonabile... Lo addolorerebbe, ma non avrebbe odiato tutti per aver fatto ciò che era necessario.


Ma non era un diavolo! Aveva salvato tutte le loro vite solo un momento fa!


Lui aveva anche salvato il mondo intero da Jie Yuan... ma nel momento in cui lei se n'era andata, avevano scelto subito di sostenere l'assassino di Jasmine!


"Schiava... Ying..."


La sua voce stava tremando mentre parlava... calmarsi? Col ca**o! Tutto ciò che gli rimaneva era rabbia e odio.


"Uccidili... uccidili tutti!"


Qianye Ying'er ubbidì al suo ordine e brandì la spada flessibile fatta da fili d'oro appesa alla sua vita. Poi menò un fendente e scagliò un'ondata di energia di fronte.


Xia Qingyue si accigliò e creò una barriera di fronte a Yun Che.


Il potere della Dea del Brahma era terribile, ma...


Long Bai, Qianye Fantian e Nan Wansheng fecero un passo avanti e lo respinsero!


Boom!!


Erano i coltivatori più potenti nell'intero unvierso!


La luce dorata si disperse completamente e Qianye Ying'er si irrigidì a mezz'aria per un istante per poi essere scagliata all'indietro per almeno cinquanta chilometri.


Il resto dell'energia scosse la barriera che Xia Qingyue aveva creato frettolosamente per poi distruggerla. Yun Che emise un gemito soffocato e cadde in ginocchio vomitando sangue. Ogni goccia del suo sangue era piena di ghiaccio.


L'odio nel suo sguardo era diventato solo più caotico e spietato.


"Giovane Divino Yun, sembra che tu sia davvero impazzito." Disse con un po' di rimpianto Qianye Fantian.


"Desideri ucciderci per un male che non dovrebbe esistere? ...Ridicolo."


"Yun Che." Questa volta fu l'Imperatore del Mare Meridionale a parlare: "Giovane Divino Yun è solo un titolo, un favore per i tuoi meriti! Credi davvero di essere il figlio di un dio..."


.....


...


Queste voci scomparirono lentamente per poi confondersi.


La sua vista sembrava offuscata da uno strato di oscurità sempre più denso... Questa volta però non voleva sfuggirne...


La conversazione che aveva avuto con Jie Yuan risuonò nella sua mente all'improvviso:


"Dimmi Yun Che.... credi che questo mondo sia degno del mio sacrificio?"


"Credi che questo mondo meriti il mio sacrificio?”


“Credo che lo meriti.” La sua risposta era stata così ferma allora. "Ormai il Caos Primordiale è senza dubbio debole e insignificante, in confronto a com’era un tempo. Dopo la morte di Dei e Diavoli, ha anche sviluppato delle leggi, dei mondi e delle dimensioni stabili, e ci sono aspre lotte per la sopravvivenza. Non posso negare che al mondo ci siano molte persone crudeli e spregevoli, e che in alcuni luoghi chiunque possa impazzire dalla disperazione, ma ultimamente ho cominciato a credere che al mondo ci sia più bene che male… se non altro, credo che questo universo meriti tutto il mio impegno per proteggerlo."


.....


"Se questo mondo rimarrà pieno di speranza come hai detto, allora non si sveglierà mai."


"Ma se un giorno sarai pieno di delusione e odio nei confronti di questo universo, allora si desterà."


Allora Jie Yuan aveva piantato un seme di oscurità in lui. Non sapeva cosa fosse, ma se lo ricordava ancora bene:


"Ho perso molte cose nella mia vita, ma alla fine le ho riottenute tutte. Ho vissuto molti momenti disperati, ma c'era sempre la luce in fondo al tunnel. Sono stato anche preso di mira innumerevoli volte, ma la vita mi suggerisce che c'è sempre più bontà che malvagità in questo mondo."


Anche le persone a capo di questo mondo desiderano mantenere ordine. Il Regno dell'Eternità in particolare cerca di punire i tabù e i malvagi per assicurare la pace di tutto il Caos Primordiale."


"Per questo sono sicuro che non arriverà mai un giorno del genere."


.....


"Ahah... ahahahah... ahahahahahah!"


Yun Che scoppiò a ridere. La sua risata sembrava così folle, triste e pina di disperazione...


Il mondo si oscurò all'improvviso, avvolto da una presenza opprimente... Tutti si accigliarono e ne cercarono la fonte per poi concentrarsi su una persona.


Una formazione nera come la pece era apparsa di fronte a Yun Che. Brillava silenziosamente, ma fece divampare l'Energia Misteriosa dell'oscurità di Yun Che come quella di un diavolo che si era appena svegliato. Si diffuse incontrollabilmente, tingendo i capelli e le pupille di Yun Che di nero. L'energia che strisciava sinistramente su di lui sconvolse tutti quanti. 


"Energia Misteriosa... dell'oscurità!!"
                                


                                



