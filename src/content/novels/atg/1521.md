---
title: Capitolo 1521 – Vicolo Cieco, Morte dell’Amore (1)
pubDate: 2025-03-10T08:57:10.461Z
tags:
    - atg
---


<em><strong>Capitolo sponsorizzato, grazie Federico! 8 in coda, 4/10 donazione</strong></em>


<em><strong>-Alstor</strong></em>






Una quantità sovrannaturale di Energia Misteriosa Oscura danzò di fronte agli occhi di tutti, come se fosse improvvisamente comparso un fantasma.


“Energia Misteriosa Oscura… è Energia Misteriosa Oscura!”


“Un… un Diavolo?”


“Diavolo! È un Diavolo!”


L’espressione di tutti i presenti mutò drasticamente quando se ne accorsero. Persino i tre Imperatori Divini che avevano messo all’angolo Yun Che rimasero scioccati dalla sua trasformazione. Ovviamente, l’Imperatore dell’Eternità era il più incredulo di tutti.


Tutti sapevano che l'Energia Misteriosa Oscura era una Energia Misteriosa malvagia, che violava ogni principio di giustizia e rettitudine. Era un potere che apparteneva solo ai Diavoli, un potere che non avrebbe dovuto esistere!


E tutti coloro che possedevano l'Energia Misteriosa Oscura erano senza alcun dubbio Diavoli!


“Come… com’è possibile?” l’Imperatore dell’Eternità era completamente scioccato. Non riusciva semplicemente a credere ai suoi occhi.


Credeva sinceramente che Yun Che fosse di sicuro il miglior giovane della nuova generazione, nonché un uomo degno di tutte le sue lodi. Dal momento che possedeva sia un “cuore sacro” sia il Potere del Dio Malvagio, anche il suo futuro si preannunciava radioso…


Ecco perché non si sarebbe mai aspettato che Yun Che possedesse l'Energia Misteriosa Oscura! Non si sarebbe mai aspettato che fosse una delle creature eretiche più odiate dal mondo e inacettabili!


“Un Diavolo! Yun Che è un Diavolo!” Gridò l’Onorevole Tai Yu.


“Fratello Yun, tu…” Zhou Qingchen indietreggiò di un passo, con un’espressione orribile sul volto.


Accanto a Yun Che, anche Xia Qingyue era indietreggiata parecchio, giungendo piuttosto lontano da lui e alle sue spalle, con un’espressione incredula… e sospettosa.


“Hahahaha.” L’Imperatore del Mare Meridionale probabilmente era l’unico che in quella situazione poté davvero ridere di gusto: “Che sorpresa! Non mi sorprende che abbia fatto di tutto per proteggere l’Infante Diabolico e abbia persino cercato di uccidere un uomo rispettato da tutti come l’Imperatore dell’Eternità… era un Diavolo nascosto nella vostra Regione Orientale! È un Diavolo, proprio come l’Infante Diabolico!”


Accanto a lui, l’Imperatore Divino Shitian sogghignò e commentò: “Questo ci ha davvero aperto gli occhi.”


“Tu… tu sei… un Diavolo!” disse con grande fatica l’Imperatore del Drago. La sua espressione era cambiata più di quella di chiunque altro. Era scioccato da quella rivelazione, ma soprattutto non riusciva affatto ad accettare che Yun Che fosse un Diavolo.


In quell’istante, avrebbe davvero preferito che Yun Che fosse ancora il grande Giovane Divino, il Messia venerato da tutti i Realm King!


“Come può… essere…” molti dei Realm King si stavano ponendo domande simili.


“Heh… Hehe…” Yun Che stava ancora ridendo. La sua risata sembrava quella di uno spettro, e l'Energia Misteriosa intorno a lui si stava distorcendo sempre di più.


Fin da quando aveva messo piede nel Regno degli Dei, era stato attento a nascondere sempre la sua Energia Misteriosa Oscura. Col passare del tempo, aveva capito sempre di più che non avrebbe mai e poi mai dovuto rivelare quel suo segreto.


Ma, al tempo stesso, non aveva mai temuto di essere scoperto. Al contrario degli altri Diavoli, possedeva un controllo impeccabile sull'Energia Misteriosa Oscura e poteva nasconderla alla perfezione. Era impossibile che qualcuno scoprisse che la possedeva, a meno che non decidesse di rivelarlo lui stesso.


Ma quando il suo odio e la sua rabbia erano esplosi ferocemente, la formazione misteriosa Oscura che Jie Yuan aveva sigillato nel suo cuore si era attivata, risvegliando all’istante tutta la sua Energia Misteriosa Oscura.


Eppure, Yun Che non cadde in preda al panico, e non si sentì affatto spaventato o incredulo. Mentre i suoi capelli neri fluttuavano alle sue spalle, fece scorrere lo sguardo su tutte le persone di fronte a lui, sogghignò con disprezzo e disse freddamente: “Esatto… sono un Diavolo… sono un Diavolo!”


Possedeva l'Energia Misteriosa Oscura prima ancora di recarsi nel Regno degli Dei, ma non si era mai considerato un Diavolo. In effetti, non se ne rendeva conto, ma tendeva persino a disprezzare leggermente i “Diavoli”.


Ma in quel momento, si definì volentieri un Diavolo!


Perché aveva realizzato che quei cosiddetti “uomini giusti e corretti”, che giuravano di non poter accettare l’esistenza dei Diavoli, erano molto più spregevoli di ciascun Diavolo che lui avesse incontrato in vita sua!


“L’Imperatrice Colpo Celeste Nemesi dei Diavoli è un Diavolo… ma ha sacrificato sé stessa e il suo intero Clan per salvare il mondo!”


“Jasmine era un Diavolo! È ha usato la Ruota dell’Infante Diabolico per salvarvi tutti quando eravate a un passo dalla morte!!”


“Anche io sono un Diavolo… eppure, sono stato io a salvare il Caos Primordiale dalla catastrofe!”


“Ora l’Imperatrice Diabolica Colpo Celeste Nemesi dei Diavoli se n’è andata, mentre Jasmine è morta e infangate il suo nome, chiamandola ‘il male peggiore al mondo.’ Direi che ora è il mio turno.”


Yun Che disse lentamente: “Ho salvato l’intero universo e le vite di tutti voi, eppure credete che meriti di morire solo perché sono un Diavolo… invece, trattate un cane ingrato, spregevole e traditore come se fosse un santo pronto a sacrificare la propria reputazione per il bene del mondo, solo perché ha ucciso un Diavolo… Meraviglioso, davvero meraviglioso, sono davvero felice di vedere coi miei occhi la vostra ipocrisia e la vostra ‘morale’… Davvero fantastico… quindi sono queste le persone per cui io e Jasmine abbiamo fatto tutto ciò che potevamo, nient’altro che un branco di cani… Hehe… hahahaha…”


Le critiche di Yun Che furono incredibilmente aspre. Molti Realm King distolsero lo sguardo, sentendosi mancare il fiato.


“Sigh. È davvero ironico.” Commentò l’Onorevole Tai Yu: “Chi poteva immaginare che il Messia fosse in realtà un Diavolo? Se si diffondesse questa notizia, sarebbe il più grande scherzo di sempre.”


Qianye Fantian disse con calma: “Nessuno, nel Regno degli Dei, deve sapere del ritorno dell’Imperatrice Diabolica Colpo Celeste Nemesi dei Diavoli, né del titolo ‘Giovane Divino Yun’. In quanto all’Infante Diabolico… è stato ucciso dall’Imperatore dell’Eternità. Nessun altro dovrebbe provare a prendersene il merito.”


Tutti, ovviamente, compresero il significato di quelle parole. Tutti i Realm King della Regione Orientale annuirono simultaneamente.


Non avrebbero mai permesso al mondo intero di scoprire che avevano venerato il “Messia”, un Diavolo… figurarsi che in realtà erano stati proprio quel Diavolo e l’Infante Diabolico a salvare il Regno degli Dei.


Alle spalle di Yun Che, Xia Qingyue lo fissò in silenzio. In quell’istante, sembrava che innumerevoli spettri stessero gridando e ululando all’interno del corpo di Yun Che. Erano passati a malapena pochi minuti da quel momento in cui tutto era cambiato, ma… a giudicare dalla situazione, erano bastati a far sì che Yun Che provasse una disperazione senza pari e perdesse ogni fiducia verso il resto del mondo.


Ma tutto ciò era forse successo perché Yun Che aveva cercato di uccidere l’Imperatore dell’Eternità, per vendicare l’Infante Diabolico? No, certo che no. Tutti dovevano la vita a Jasmine e a Yun Che. Loro avevano salvato il mondo. Chiunque avesse ancora un briciolo di vergogna lo avrebbe ricordato per il resto della propria vita.


Ad aver davvero spinto Yun Che in un vicolo cieco erano stati l’Imperatore del Drago, l’Imperatore del Brahma e l’Imperatore del Mare Meridionale. Erano le tre persone più potenti, prestigiosi e autorevoli del mondo. Sarebbe stato difficile ignorare la volontà di anche uno solo di loro, ma dato che avevano unito le forze per lanciare un’offensiva contro la stessa persona…


Al mondo c’era davvero qualcuno che avrebbe potuto sfidarli? Chi ne avrebbe anche solo avuto il coraggio!?


Anche se tutti sapevano di star tradendo il loro benefattore, di star infierendo su una persona sfruttando un suo momento di debolezza, nessuno ne avrebbe mai avuto il coraggio.


Inoltre, anche ipotizzando che all’inizio tutti avessero acconsentito in silenzio perché non avevano altra scelta e che se ne vergognassero… Ora che Yun Che aveva rivelato la sua Energia Misteriosa Oscura, avevano tutti i motivi per condannarlo. Improvvisamente, giudicarlo era diventato assolutamente normale, se non addirittura giusto!


“…” Gli occhi di Xia Qingyue divennero lentamente freddi e determinati. Era come se si fossero trasformati in due laghi scuri e inquietanti.


Circa una decina di Energia Misteriosa attaccarono simultaneamente Yun Che da varie direzioni, e lui non sarebbe stato in grado di resistere a neppure una di esse. La loro sola pressione lo fece sentire come se fosse stato schiacciato da un milione di montagne. Figurarsi fuggire, non fu in grado neanche di sollevare un dito.


La formazione misteriosa Oscura davanti al suo petto scomparve, e l'Energia Misteriosa Oscura scatenatasi all’interno del suo corpo venne completamente bloccata. Tuttavia, nei suoi occhi c’era ancora un bagliore più terrificante di un abisso.


“Uccidetelo!” fu l’Imperatore del Drago a ringhiare quell’ordine!


Non importava più chi fosse Yun Che né cosa avesse fatto. Quando c’era di mezzo un Diavolo, niente era eccessivo!


Anche Yun Che diede un ordine, non appena l’Imperatore del Drago gridò il suo: “Uccidili tutti!”


Se Yun Che non avesse rivelato la sua Energia Misteriosa Oscura, non si sarebbe ritrovato completamente in un vicolo cieco. Ma nell’istante stesso in cui la sua Energia Misteriosa Oscura era esplosa, aveva capito di non avere più alcuna possibilità di sopravvivere… perché era un Diavolo, e tutte le persone del mondo avrebbero avuto diritto a ucciderlo!


La causa del risveglio della sua Energia Misteriosa Oscura era il misterioso “seme” donatogli da Jie Yuan. Ovviamente, lei non avrebbe mai potuto prevedere che si sarebbe attivato subito dopo la sua partenza, e per di più in maniera così violenta.


Ovviamente, Yun Che non incolpava Jie Yuan dell’accaduto. Nessuno al mondo poteva incolparla di nulla.


l'Energia Misteriosa Oscura non stava semplicemente danzando intorno al suo corpo, ma stava anche penetrando nella sua mente, privandolo di quel poco controllo che era riuscito a mantenere dopo la morte di Jasmine… Quindi, non stava affatto pensando a come gestire quella situazione, né a come sfuggire all’accerchiamento. Non provava altro che odio, rabbia e un indiscriminato intento omicida senza pari.


Sfortunatamente, non era abbastanza forte da uccidere tutti i presenti. Probabilmente non sarebbe riuscito neppure a opporre una degna resistenza.


Il dettaglio più ironico era che potesse affidarsi solo alla forza di Qianye Ying’er!


Anche contro tutti e tre gli Imperatori Divini, Qianye Ying’er sarebbe comunque riuscita a resistere per un po’ di tempo… Come minimo, sarebbe riuscita a portare un paio di persone con sé nella tomba! Per non parlare del fatto che Yun Che le aveva ordinato di ucciderli a qualsiasi costo, anche a quello della sua stessa vita!


Non aveva mai avuto provato il minimo affetto per Qianye Ying’er, quindi non gli importava affatto che morisse!


Qianye Ying’er obbedì all’ordine e rilasciò esplosivamente la sua violenta aura dorata. La sua forza stupì tutti i Realm King e persino gli Imperatori Divini.


Molti anni prima, aveva cominciato a girare voce che la Dea del Brahma fosse potente quasi quanto l’Imperatore del Brahma stesso. Tuttavia, Qianye Ying’er non amava dare dimostrazioni di forza, dunque era stato impossibile verificarlo. Nessuno osava sottovalutare Qianye Ying’er, ma al tempo stesso nessuno credeva che fosse davvero forte quasi quanto suo padre.


Dopotutto, non aveva neppure mille anni. Non importava quanto fosse straordinario il suo talento, era impossibile che potesse tenere testa a un Imperatore Divino.


Ma appena Qianye Ying’er rilasciò tutto il suo potere… tutti capirono chiaramente che era al picco del decimo livello del Divine Master Realm, perché la sua aura creò la stessa pressione di quella di un Imperatore Divino!


Era chiaramente più forte dei Tre Dei del Brahma, che prima di morire erano ritenuti secondi solo all’Imperatore del Brahma!


Tutti gli Imperatori Divini si concentrarono all’istante su Qianye Ying’er, e quasi un terzo dei Realm King indietreggiò in preda al panico.


Qianye Fantian era l’unico ad avere un sorriso inquietante sulle labbra, e fece scattare leggermente le dita.


Ring!


Un tintinnio acuto e melodioso risuonò improvvisamente nel vasto spazio siderale… e la terrificante aura di Qianye Ying’er si pietrificò all’istante.


Ring!


Un altro tintinnio raggiunse le orecchie di tutti i presenti, e Qianye Ying’er tremò violentemente, lasciandosi sfuggire un gemito di dolore. Senza alcun preavviso, cominciò a precipitare e l'Energia Misteriosa che aveva raccolto si disperse tutt’intorno come acqua da una diga infranta.


Quello strano colpo di scena spinse tutti a osservare l’oggetto fra le dita di Qianye Fantian.


Nella sua mano, vuota fino a pochi istanti prima, c’era un bagliore dorato. Era stato quell’oggetto a emanare quell’acuto tintinnio.


“La Campana Spirituale del Brahma?” l’Imperatore del Drago le lanciò uno sguardo con la coda dell’occhio.


“Oh?” sul volto dell’Imperatore del Mare Meridionale comparve una strana espressione: “Imperatore del Brahma, ne è… davvero sicuro?”


La Campana Spirituale del Brahma era il più prezioso Artefatto Divino del Regno del Brahma. Poteva strappare con la forza le Eredità del Brahma che aveva concesso!


Ring!!


Qianye Fantian scosse di nuovo la mano, subito dopo la domanda dell’Imperatore del Mare Meridionale, e il bagliore che avvolgeva la Campana Spirituale del Brahma scomparve all’istante.


Contemporaneamente, un raggio di luce dorata incredibilmente luminoso eruppe dal corpo di Qianye Ying’er, costringendola a trattenersi dal lanciare un terribile grido di dolore.


In quell’istante, fu come se una stella dorata fosse esplosa di fronte ai loro occhi.
                                


                                



