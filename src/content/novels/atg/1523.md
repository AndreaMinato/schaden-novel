---
title: Capitolo 1523 – Incubo
pubDate: 2025-03-10T08:57:10.461Z
tags:
    - atg
---


<em><strong>Capitolo sponsorizzato! Grazie Federico! 7 in coda, 4/10 donazione</strong></em>


<em><strong>-Alstor</strong></em>






“Ora… muori!”


Cantilenò quelle parole con un tale distacco che persino il suo intento omicida sembrò paralizzarsi. Yun Che la fissò, illuminato dalla luce viola. Ancora adesso, non riusciva a credere che fosse disposta a ucciderlo…


Ma il bagliore viola si stava lentamente e inesorabilmente avvicinando al cuore di Yun Che. Quell’attacco sarebbe stato sufficiente a uccidere senza fatica persino un Divine Sovereign, figurarsi lui. Proprio come Xia Qingyue aveva detto poco prima, sarebbe morto in un solo istante, e non sarebbe rimasta alcuna traccia di lui…


In molti chiusero gli occhi… La scelta di Xia Qingyue era condivisibile e compassionevole. Ormai era impossibile che Yun Che sfuggisse alla morte, e anche se fosse stato risparmiato, l’avidità degli Imperatori Divini li avrebbe spinti a gesti così crudeli da fargli desiderare di essere morto. Dato che era impossibile salvarlo, Xiao Qingyue aveva tutte le ragioni per ucciderlo e ripulire la propria reputazione.


A una certa distanza, Qianye Ying’er aveva un’espressione contorta dal dolore, ed era avvolta da un bagliore dorato. Stava perdendo rapidamente il suo Potere del Brahma, in un processo totalmente irreversibile.


Grazie al Marchio dello Schiavo, percepì che Yun Che era in pericolo di morte. Sollevò lo sguardo con grande fatica e…


“Pa… drone…”


Con un debole grido, emise un’improvvisa esplosione di Energia Misteriosa. Non era più dorata, ma era ancora molto potente, e le permise di liberarsi all’istante dall’Ottavo Re del Brahma. Fece scattare un braccio in avanti, e un raggio di luce lacerò lo spazio, colpendo subito Yun Che.


Il raggio di luce esplose, emettendo una strana energia dimensionale… e Yun Che scomparve nel nulla come se niente fosse.


Ziiiiing!!!


Un boato angosciante riecheggiò nell’aria subito dopo, e lo spazio di fronte a Xia Qingyue venne completamente distrutto in quello stesso istante. Per parecchi secondi rimase solo una terrificante lacerazione spaziale, completamente vuota, ma alla fine il tessuto dimensionale si ricucì rapidamente, come se fosse terrorizzato.


Se la Dea del Brahma avesse reagito un solo decimo di secondo più tardi, Yun Che sarebbe scomparso dall’esistenza senza lasciare neppure una traccia.


Era chiaro che quello di Xia Qingyue non fosse stato un bluff. Aveva davvero cercato di ucciderlo.


“Cosa…” tutti rimasero in silenzio per alcuni secondi, scioccati. Nessuno si aspettava che accadesse qualcosa del genere.


Era successo tutto troppo in fretta. Anche se sia il Marchio dello Schiavo sia il Potere Divino di Qianye Ying’er stavano svanendo, lei aveva comunque superato ogni loro aspettativa, liberandosi dall’Ottavo Re del Brahma e salvando Yun Che. Ancora peggio, l’oggetto che aveva scagliato contro Yun Che era chiaramente…


“Una Pietra Illusoria del Vuoto!” Ringhiarono all’unisono una decina di persone.


Le Pietre Illusorie del Vuoto erano estremamente rare, ed era impossibile crearne di nuove. Non era strano che la Dea del Brahma ne possedesse una, ma nessuno si aspettava che l’avrebbe usata in quel modo.


Se si fosse trattato di un qualunque altro Artefatto Profound Dimensionale, si sarebbe attivato molto più lentamente. Chiunque, fra i presenti, avrebbe potuto impedire facilmente a Yun Che di usarlo.


Normalmente, gli Artefatti Dimensionali lasciavano delle tracce, ma le Pietre Illusorie del Vuoto si attivavano all’istante e senza lasciarne nessuna! Tutti e tredici gli Imperatori Divini del Regno degli Dei erano lì, ma nessuno di loro avrebbe potuto rintracciare Yun Che.


“Non va bene!” gridò uno dei Divine Master, poi tutti divennero terribilmente scuri in volto.


Accorsero rapidamente verso il punto in cui Yun Che era scomparso, cercando di trovare qualche traccia, ma era chiaramente impossibile.


“Non possiamo lasciarlo scappare!” dichiarò l’Onorevole Tai Yu. Yun Che possedeva l’Eredità del Dio Malvagio e la Perla del Veleno Celeste. Se fosse riuscito a nascondersi nella Regione Settentrionale… era impossibile prevedere in che tipo di Diavolo si sarebbe trasformato, considerato tutto ciò che gli era successo quel giorno e quanto era feroce l’odio che provava.


Yun Che era stato completamente immobilizzato, e tutti i Divine Master e gli Imperatori Divini avevano lo sguardo puntato su di lui. Possedeva lui stesso una Pietra Illusoria del Vuoto, ma non aveva neppure avuto l’occasione di utilizzarla… chi poteva immaginare che sarebbe successa una cosa del genere!


Il bagliore viola fra le mani di Xia Qingyue scomparve, poi lanciò un’occhiata indifferente a Qianye Ying’er: “Ha davvero cresciuto una figlia fantastica, Imperatore del Brahma! Se in futuro dovesse accadere qualcosa di terribile, voi sarete i primi a subire le conseguenze della nostra ira!”


Qianye Fantian fissò minacciosamente l’Ottavo Re del Brahma. Stavolta, questi immobilizzò Qianye Ying’er con tutte le sue forze, poi si inchinò: “Questo servitore chiede di essere punito severamente per il suo errore imperdonabile!”


“Il Marchio dello Schiavo è davvero stupendo.” Commentò l’Imperatore del Mare Meridionale, sorridendo a Qianye Ying’er: “Chi poteva immaginare che una Dea come Ying’er fosse disposta a tanto pur di proteggere il proprio padrone. Davvero fantastico.”


“Perché parla così? Vuole forse farci credere di non aver mai utilizzato su nessuno un Marchio dello Schiavo?” domandò Qianye Fantian.


“Ridicolo!” l’Imperatore del Mare Meridionale sbuffò con disprezzo: “Crede davvero che abbia bisogno di usare uno strumento così spregevole per conquistare la donna che desidero!? Detto questo…”


Lanciò un’occhiata a Qianye Ying’er, ma non aggiunse altro.


“Non si preoccupi.” Disse improvvisamente Qianye Fantian, a bassa voce: “Yun Che non l’ha mai profanata.”


“…!?” l’Imperatore del Mare Meridionale si voltò di scatto verso di lui. Per qualche motivo, la sua reazione sembrò particolarmente intensa.


Se a dirlo fosse stato chiunque altro, l’Imperatore del Mare Meridionale non gli avrebbe mai creduto. Socchiuse leggermente gli occhi e chiese: “Posso sapere perché ha improvvisamente cambiato idea, Imperatore del Brahma? Anche se devo ammetterlo, la sua è una scelta saggia.”


“Ha davvero importanza?” rispose Qianye Fantian, sorridendo.


“No, per niente. Non ha alcuna importanza. Hahahaha!” l’Imperatore del Mare Meridionale, per tutta risposta, scoppiò a ridere.


Bang!


Un’ultima esplosione dorata eruppe dal corpo di Qianye Ying’er, che poi rimase immobile.


Siccome era stata privata del Potere Divino del Brahma e dell’Anima del Brahma, il Marchio dello Schiavo impresso in lei scomparve del tutto.


Qianye Ying’er finalmente era tornata libera.


Dato che aveva coltivato l’Anima del Brahma, era come se possedesse due anime. Di conseguenza, il Marchio dello Schiavo era stato impresso sia sulla sua vera anima sia sulla sua Anima del Brahma. Ecco perché, privandola di una sola delle due, le fondamenta stesse del Marchio erano crollate, facendolo collassare su sé stesso.


Era l’ultima via di fuga che si era lasciata. Un asso nella manica che avrebbe usato solo se non avesse avuto altra scelta.


La sua Anima del Brahma era stata distrutta, e la sua vera anima aveva subito gravi danni. Quando il Potere del Brahma lasciò completamente il suo corpo, Qianye Ying’er perse i sensi.


Ma ricordava tutto ciò che era successo.


Nel frattempo, l’Imperatore del Drago disse in tono maestoso: “Ordinate a tutti i Reami Stellari di cercare il Diavolo Yun Che. Una volta trovato, può essere ucciso immediatamente! Chiunque cerchi di nasconderlo o proteggerlo… verrà giustiziato come se fosse egli stesso un Diavolo!”


Tutti annuirono, quando sentirono l’ordine dell’Imperatore del Drago.


La fuga fortuita di Yun Che, dovuta a Qianye Ying’er, lasciò un’ombra nel cuore di tutti i presenti… eccetto l’Imperatore dell’Eternità. Incredibilmente, dopo quell’imprevisto tirò un sospiro di sollievo. Forse, se Yun Che fosse sopravvissuto, lui si sarebbe sentito un po’ meno in colpa.


“Mio Signore.” Gli sussurrò l’Onorevole Tai Yu: “Se Yun Che riuscirà a trovare rifugio nella Regione Settentrionale, considerando il suo potenziale… le conseguenze potrebbero rivelarsi inimmaginabili. Qualche giorno fa non aveva detto di aver scoperto il nome del pianeta su cui è nato?”


“Yun Che dà molta importanza ai suoi amici e alla sua famiglia, e ama molto il suo pianeta. Altrimenti, non sarebbe stato pronto a rinunciare a vivere nel Regno degli Dei. Perché non sfruttiamo questa informazione per costringerlo a uscire allo scoperto?”


L’Imperatore dell’Eternità divenne molto scuro in volto e rispose: “No, non lo faremo!”


“Ma…”


“Non chiedermelo mai più.” la voce dell’Imperatore dell’Eternità divenne ancora più decisa.


“D’accordo, mio Signore.” L’Onorevole Tai Yu non disse altro.


Qianye Fantian, lì accanto, lanciò in silenzio un’occhiata ai due. Anche se l’Imperatore dell’Eternità e l’Onorevole Tai Yu stavano parlando a bassa voce, aveva sentito chiaramente ogni loro parola.


Nei suoi occhi comparve un bagliore inquietante, mentre osservava Qianye Ying’er, ancora svenuta. Poi, si rivolse ai Re del Brahma e ordinò loro: “Portate a casa Ying’er e costruite personalmente una Formazione del Cuore del Brahma. Assicuratevi che si risvegli il prima possibile.”


“Certo, Imperatore!” i Re del Brahma obbedirono subito all’ordine.


Una dopo l’altra, tutte le persone radunate in quel luogo cominciarono ad andarsene.


L’Imperatore del Drago sarebbe rimasto temporaneamente nella Regione Orientale, in attesa di notizie riguardo a Yun Che.


Anche l’Imperatore del Mare Meridionale decise di restare temporaneamente nella Regione Orientale, ma in attesa di buone notizie dal Regno del Brahma… non gli importava più nulla di Yun Che. Anche il suo odio e la sua invidia per lui erano completamente svaniti.


Prima di partire, in molti si voltarono a osservare la Parete del Caos Primordiale… non c’era più né la crepa cremisi, né il varco dimensionale.


L’Imperatrice Diabolica Colpo Celeste Nemesi dei Diavoli se n’era andata per sempre, e l’Infante Diabolico era stato colto di sorpresa e imprigionato fuori dal Caos Primordiale. Tutti capivano che il destino del Caos Primordiale era cambiato completamente.


Tuttavia, nessuno aveva ancora realizzato che un’ombra minacciosa, ancora più terrificante dell’Imperatrice Diabolica, stava avanzando lentamente verso le tre Regioni Divine…


Il ritorno dell’Imperatrice Diabolica Colpo Celeste Nemesi dei Diavoli non era stato reso pubblico, e non era mai stata fatta parola delle imprese eroiche di Yun Che. Tuttavia, la notizia che fosse un Diavolo si diffuse rapidamente in tutte e tre le Regione Divine, causando un certo scompiglio.


Contemporaneamente, venne messa una taglia sul “Diavolo Yun Che”, spingendo innumerevoli Reami Stellari a cercarlo freneticamente… perché la ricompensa per la cattura o l’uccisione del “Diavolo Yun Che” era la stessa che anni prima era stata offerta per l’eliminazione dell’Infante Diabolico, sebbene stavolta l’incarico fosse molto meno complicato e pericoloso.


Erano in pochi, al di fuori dei Reami Superiori e Sovrani, a sapere che il Diavolo a cui l’intero Regno degli Dei dava la caccia era anche il Messia lodato fino al giorno prima dagli Imperatori Divini stessi!


Regione Orientale, Regno Luce di Gemma.


Una formazione misteriosa che ricordava vari veli di acqua pura stava agendo in silenzio, con al centro Yun Che. La Formazione isolava l’aura del giovane svenuto dal resto del mondo, tenendolo nascosto. Tuttavia, il suo sonno non sembrava pacifico. Stava stringendo i denti così forte che dei rivoli di sangue colavano senza sosta dalle sue labbra.


Sia i muscoli dei suoi arti sia quelli del suo volto erano continuamente colti da spasmi. In particolare, stava stringendo i pugni così forte che le sue dita erano totalmente bianche.


Si trovava in quelle condizioni da ormai quasi ventiquattro ore.


Crack… Crack… Crack…


Il rumore dei suoi denti che si spezzavano continuava a riecheggiare tutt’intorno, e un altro rivolo di sangue sgorgò dalla sua bocca…poi, una mano lo asciugò delicatamente dalla sua pelle.


La ragazza che si stava prendendo cura di lui riusciva a percepire un odio sconfinato in ogni sua goccia di sangue.


“Fratellone Yun Che…” lo chiamò a bassa voce. Si sentiva come se qualcuno la stesse pugnalando al cuore senza sosta, mentre osservava l’espressione addolorata e piena di rancore sul suo volto. Si voltò di nuovo, senza riuscire a sopportare quella vista.


“Perché è successo tutto questo… perché è successo…” aveva già mormorato fra sé e sé quella domanda innumerevoli volte, ma non riusciva ancora a trovare una risposta… o, piuttosto, non riusciva a comprendere né ad accettare la risposta che già conosceva.


La ragazza sconsolata sentì un rumore di passi pesanti, e Shui Qianheng e Shui Yingyue si avvicinarono a lei. Quando videro quanto era addolorata e tormentata, sui loro volti comparvero espressioni combattute.


“Non si è ancora svegliato?” domandò Shui Yingyue.


“…” Shui Meiyin non reagì minimamente a quella domanda. La sua solita allegria era completamente scomparsa, e sembrava così triste da suscitare compassione.


“Meiyin.” Disse alla fine Shui Qianheng, con un tono molto serio: “Dobbiamo farlo andare via il prima possibile. La mia arroganza mi ha spinto a parlare troppo presto del vostro matrimonio… ed è solo questione di tempo, prima che giungano qui a cercarlo.”


Shui Meiyin scosse leggermente la testa e rispose: “Se andasse via da qui… dove altro potrebbe andare?”


“Deve andarsene.” Rispose Shui Qianheng: “Continuare a tenerlo nascosto qui sarebbe pericoloso sia per lui, sia per noi.”


Aveva messo in pericolo il suo intero Regno semplicemente offrendo aiuto a Yun Che. Si poteva dire che avesse ripagato appieno il debito che gli doveva. Anche se fosse stato disposto a rischiare ancora di più, un giorno sarebbe comunque rimasto il limite massimo per cui poteva tenerlo nascosto.


Shui Meiyin non si oppose. Rispose a bassa voce: “Appena si sveglierà… gli dirò io stessa di andarsene.”


Attraverso la sua Divina Anima Immacolata, riusciva a percepire che Yun Che non era davvero svenuto. Aveva sigillato la sua stessa coscienza in una prigione oscura come la notte.


Perché non riusciva ad accettare tutto ciò che era successo… nessuno ci sarebbe riuscito.


Shui Qianheng voleva aggiungere qualcosa, ma Shui Yingyue lo fermò sollevando una mano e scosse la testa. Alla fine, le labbra di Shui Qianheng si mossero, ma si limitò a sospirare. Non disse altro, ma non se ne andò.
                                


                                



