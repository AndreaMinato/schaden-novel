---
title: Capitolo 1524 – La Profezia del Diavolo
pubDate: 2025-03-10T08:57:10.461Z
tags:
    - atg
---


Capitolo sponsorizzato, ringraziamo Federico!
6 (4 Federico + 2 Maria) in coda, 4/10 donazione</em>
<em>-Schadenfreude</em>


Divina Regione Orientale, Regno dell'Eternità.


Il regno alla fine aveva deciso di usare la Voce dell'Eternità per individuare la posizione di Yun Che.


Passò un giorno senza che arrivassero notizie.


L'Imperatore dell'Eternità era rimasto seduto in silenzio nella sala principale per un giorno intero. Non si era nemmeno preoccupato di intrattenere l'Imperatore del Drago, che aveva deciso di rimanere temporaneamente nel suo regno come ospite.


Un profondo rispetto si era trasformato in rabbia e odio... Yun Che gli doveva un favore, ma il debito che aveva con lui era molto più grande.


Dopo che l'Imperatrice Diabolica era tornata nel Caos Primordiale, Yun Che aveva cercato di salvare il mondo dalla distruzione. Anche il potere divino del Dio Malvagio era un seme che alla fine aveva salvato l'universo... Yun Che meritava il titolo di messia. Se non fosse stato per lui, il Regno degli Dei si sarebbe già ridotto in un purgatorio.


Proprio per lo stesso motivo, l'Infante Malvagio non sarebbe rimasto inattivo per tre interi anni se non fosse stato per lui.


Tutto era cambiato quando aveva attaccato Jasmine.


Rimpiangeva la sua decisione?


No, avrebbe fatto la stessa scelta anche se avesse avuto una seconda occasione. Era vero che l'Infante Malvagio aveva impedito ai diavoli di invadere il Caos Primordiale e aveva salvato il Regno degli Dei, ma non si sarebbe lasciato sfuggire l'occasione di eliminarla una volta per tutte.


Aveva un solo rimpianto. Non aveva mai voluto che Yun Che finisse così.


"Mio signore." L'onorabile Tai Yu entrò e si inchinò da lontano.


"Ci sono notizie di Yun Che?" Chiese debolmente l'Imperatore dell'Eternità.


"Non ancora mio signore."


"Allora puoi andare." Rispose l'Imperatore. "Non chiedere altro riguardo al luogo di nascita di Yun Che. Non ci rende diversi da un diavolo."


"Non è il motivo per cui sono qui, mio signore." Disse l'onorabile Tai Yu. "I tre Anziani del Mistero Celestiale, Moyu, Mowen e Mozhi sono venuti a vederla. Dicono che c'è qualcosa di importante di cui devono informarla, qualcosa che riguarda la pace del Regno degli Dei."


L'Imperatore dell'Eternità alzò un po' le sopracciglia. Le parole dei tre Anziani del Mistero Celestiale non erano mai vane e la loro visita improvvisa doveva essere avvenuta per un motivo importante.


"Falli entrare."


I tre Anziani del Mistero Celestiale entrarono camminando fianco a fianco. I loro passi erano frettolosi e non mostravano la loro solita stabilità e grazia. Le loro espressioni serie erano cupe.


L'Imperatore dell'Eternità li conosceva da molti anni, ma non li aveva mai visto così. Chiese: "Qual è il motivo della vostra improvvisa visita, amici miei?"


"Riguarda Yun Che," disse il capo dei tre Anziani. Il loro mondo era il più particolare tra tutti i regni superiori. Naturalmente erano sempre informati di ciò che accadeva nell'universo.


"Sigh, lo immaginavo." L'Imperatore dell'Eternità sospirò profondamente per poi chiedere: "Maestri... potete dirmi se la mia scelta è stata corretta o no?"


"Non si può tornare indietro nel tempo. Quel che è fatto è fatto. Siamo già andati oltre a questo punto, Imperatore dell'Eternità." Disse Moyu. "Legga qui per favore."


Sollevò lievemente il palmo e un tomo apparì con un bagliore di Energia Misteriosa. Il libro era ampio almeno dieci metri ed emetteva una lieve luce. Un'aura antica e sacra permeava le sue pagine.


"Il canone divino del mistero celestiale?" L'Imperatore dell'Eternità si accigliò lievemente per poi chiedere: "Avete divinato qualche altra informazione importante?"


"No," Moyu scosse la testa per poi aprire la prima pagina del tomo.


All'Assemblea Profound God, i tre Anziani avevano definito Yun Che figlio del cielo dopo che il giovane aveva attirato una tribolazione dai nove stadi e aveva vinto la Battaglia degli Dei. Dopodiché avevano rivelato la profezia riguardo al ritorno dei Veri Dei, sbalordendo tutti i coltivatori.


Avevano fronteggiato con coraggio i dubbi della gente e avevano aperto la prima pagina del canone divino del Mistero Celestiale. La pagina che doveva essere bianca aveva mostrato una profezia divinata dal grande antenato Haotian in persona dopo che i tre Anziani lo avevano tempestato con il potere del fato celeste...


Oggi i tre Anziani del Mistero Celestiale stavano stavano facendo la stessa cosa. Stesero le braccia ed evocarono una speciale Energia Misteriosa unica nel loro regno.


Le iscrizioni sulla prima pagina riapparirono:


"Quando la tribolazione celeste dai nove stadi apparirà,


i Veri Dei torneranno."


All'Assemblea Profound God, era stata questa profezia che aveva portato Yun Che al centro dell'attenzione. L'Imperatore dell'Eternità e del Brahma avevano lottato per accettarlo come loro discepolo diretto. L'Impeartore Divino Shitian aveva espresso il desiderio di portarlo con sé nella Divina Regione Meridionale, l'Imperatore del Brahma Celeste aveva offerto in sposa sua figlia e l'Imperatore del Drago l'aveva adottato di fronte a tutti...


L'Imperatore dell'Eternità provò una serie di emozioni contrastanti mentre ripensava al passato. Disse: "Naturalmente non mi sono dimenticato della profezia. Yun Che è solo il portatore dell'eredità degli Dei della Creazione, non è una sorpresa che sia lui a superare i limiti del nostro mondo. Le profezie del grande antenato Haotian rimangono vere fino alla fine."


"No, questa è solo la prima metà della profezia. C'è una metà che non abbiamo mostrato a nessuno." Disse con serietà Moyu.


"Oh?" L'Imperatore dell'Eternità fu sul punto di fargli una domanda, quando il suo sguardo fu attirato da due nuove righe:


La virtù condurrà alla pace eterna.


Il male causerà il massacro di un diavolo.


"...!" Ci fu un breve silenzio e l'Imperatore dell'Eternità si alzò di scatto per lo shock.


"Le ultime due righe sono apparse durante l'Assemblea Profound God, ma Yun Che allora non era un diavolo, aveva uno sguardo limpido e un'aura pura nonostante la sua personalità indomabile. Per questo non abbiamo reso pubbliche le due ultime righe di questa profezia."


"In seguito, le azioni di Yun Che hanno corrisposto perfettamente alla penultima riga. L'Infante Malvagio si è risvegliato, l'Imperatrice Diabolica è tornata e i diavoli stavano per rientrare nel Caos Primordiale, ma grazie a lui... L'Imperatrice Diabolica se n'è andata via dal Caos Primordiale di sua spontanea volontà e ha fermato i diavoli, e l'Infante Malvagio era stato disposto a rimanere nei piani inferiori ed evitare conflitti con il Regno degli Dei."


"La profezia del grande antenato è perfettamente vera. Finché Yun Che è vivo, il mondo può raggiungere la pace eterna."


Le labbra dell'Imperatore dell'Eternità iniziarono a tremare... poi le sue mani... e il resto del suo corpo.


"Ma ora... Yun Che è diventato un diavolo! 


"..." Tremando come una foglia, le pupille dell'Imperatore dell'Eternità persero lentamente colore.


Il male causerà il massacro di un diavolo.


Ieri, la tristezza, la furia e l'odio di Yun Che erano arrivati ad un limite critico e si erano trasformati in pura malvagità. l'Energia Misteriosa dell'oscurità era apparsa dopo.


Era un riflesso dell'ultima riga della profezia!


Mowen disse: "Crediamo che Yun Che non fosse un diavolo all'inizio e che non avesse mai posseduto Energia Misteriosa dell'oscurità. I diavoli sono condizionati dal male e desiderano solo causare caos e disastri. Se Yun Che fosse un diavolo, non avrebbe mai cercato di salvare il Regno degli Dei. Per questo crediamo che abbia ottenuto l'Energia Misteriosa dell'oscurità solo ieri."


l'Energia Misteriosa dell'oscurità era di tipo negativo. Quando le emozioni negative di un essere vivente raggiungevano un certo limite, avrebbero distorto la loro Energia Misteriosa, facendola diventare oscura... Questa trasformazione era incredibilmente rara, ma non sembrava che fosse mai accaduto nella storia del Regno degli Dei.


In effetti questo fatto era risaputo nei regni superiori.


In altri mondi, la trasformazione improvvisa di Yun Che in un diavolo non era stata per la sua malvagità... ma perché l'avevano spinto fino a questo punto.


L'Imperatore dell'Eternità sprofondò nella sua sedia, il suo colorito stava diventando mortalmente pallido... Non dubitava delle parole dei tre Anziani. In effetti anche lui pensava che Yun Che non fosse stato un diavolo all'inizio.


Aveva interagito molte volte con il giovane in passato, e la maggior parte degli imperatori e dei Divine Master dell'universo lo avevano incontrato prima. Se avesse avuto davvero Energia Misteriosa dell'oscurità, almeno uno di loro avrebbe notato qualcosa.


Inoltre Yun Che era stato riconosciuto dalla Regina Drago della Divina Regione Orientale e poteva coltivare Energia Misteriosa della luce! Bisognava possedere il leggendario cuore o corpo sacri per farlo... e Yun Che aveva purificato l'energia dell'Infante Malvagio nel suo corpo. Era impossibile falsificare un effetto del genere.


Era impossibile che fosse stato un diavolo allora!


...Aveva davvero spinto una persona dal "cuore sacro", un uomo che secondo la profezia avrebbe portato la pace eterna nell'universo... in un diavolo?!


"Mi sbagliavo... mi... sbagliavo...?" Mormorò stordito.


"Imperatore dell'Eternità, essere nel torto o no non importa più a questo punto." Disse con tono grave Moyu. "Anche se fosse... dovrebbe cercare di impedirgli di crescere non appena possibile!"


"Non possiamo permettere che avvenga il massacro del diavolo!"


"In altre parole," Mozhi aggiunse, "dobbiamo fare tutto ciò che è in nostro potere per uccidere Yun Che! Ormai è un diavolo... quindi non possiamo permettergli di crescere ulteriormente!"


"Non possiamo!"


Lo sguardo dell'Imperatore dell'Eternità riprese lucidità. Si alzò di scatto e gridò: "Tai Yu!!"


L'onorabile Tai Yu apparì in un lampo.


"Prepara immediatamente la nave!"


L'onorabile Tai Yu notò che l'Imperatore dell'Eternità non era più avvilito. L'aura e il suo sguardo lo sorpresero. Chiese: "Sì, mio signore... dove siamo diretti?"


L'Imperatore dell'Eternità disse lentamente: "Viaggeremo verso... la Stella... del Polo... Blu!"


L'onorabile Tai Yu si accigliò. Questa era la prima volta che sentiva parlare di questo pianeta. Tuttavia poi capì ed esclamò: "È il luogo... in cui è nato il diavolo?"


"Preparala immediatamente!" L'Imperatore dell'Eternità annuì lievemente per poi dire con tono duro: "E diffondi la notizia nel più breve periodo di tempo possibile!"


"Ora vai!"


L'onorabile Tai Yu partì immediatamente. Un'ombra cupa aleggiava sull'Imperatore dell'Eternità, ma il suo corpo stava tremando ed era sudato. Sembrava avesse appena superato un terribile malanno.


Al di fuori della Divina Regione Orientale, le persone che non erano mai entrate in contatto con un membro del Regno del Mistero Celestiale non credevano nelle loro profezie, alcuni pensavano che fossero solo assurdità.


Tuttavia, il Regno del Mistero Celestiale era praticamente leggendario nella Divina Regione Orientale. L'Imperatore dell'Eternità in particolare si fidava quasi in maniera incondizionata delle loro divinazioni.


Questo perché l'antenata del Regno dell'Eternità era stata una grande amica con quello del Regno del Mistero Celestiale. La prima profezia che aveva fatto era che Eternità Celeste sarebbe diventato un Realm King e tutte le divinazioni dopo si erano avverate!


In effetti, il motivo per cui l'Impeartore dell'Eternità apprezzava Yun Che così tanto in gran parte per via della parte della profezia che diceva "I Veri Dei torneranno."


Questo era il motivo per cui non poteva più rimanere a guardare dopo aver letto: "Il male causerà il massacro di un diavolo!"


Era stato lui a spingere Yun Che a trasformarsi in un diavolo. Se questa profezia terrificante si fosse avverata, allora sarebbe diventato la causa della più grande catastrofe nel Regno degli Dei!


.....


Regno del Monarca del Brahma.


Dentro la formazione del Brahma del Cuore, Qianye Ying'er finalmente si era risvegliata dal suo coma.


La distruzione della sua Anima del Brahma aveva inferto un danno terrificante al suo spirito. Anche se era stata guarita dalla formazione ed era rimasta priva di sensi per un intero giorno, era impossibile guarire completamente.


Qianye Fantian era rimasto ad aspettare al suo fianco per tutto questo tempo. Quando percepì che si era svegliata, si girò verso di lei.


"Onorabile padre." Disse Qianye Ying'er cercando di alzarsi. La sua voce era ancora debole, ma le sue pupille avevano ripreso ad emanare una pressione intimidatoria: "Ying'er ha commesso un grave errore."


Naturalmente il grave errore a cui si stava riferendo era stato di mandare via Yun Che usando la Pietra Illusoria del Vuoto.


"Non è più importante." Disse Qianye Fantian. "Dimmi, dov'è il pianeta natale di Yun Che?"


Subito dopo aver fatto la domanda, una persona entrò nella stanza in un lampo e si inchinò dietro Qianye Fantian. Poi disse urgentemente: "Mio signore, il Regno dell'Eternità ci ha mandato un messaggio urgente. L'Imperatore dell'Eternità ora si sta dirigendo verso il pianeta natale di Yun Che per costringere il diavolo a mostrarsi. Sembra che sia un pianeta che si chiama Stella Polo Blu ad est."


"...!" Qianye Fantian si accigliò quando lo sentì.


All'inizio pensava di poter viaggiare di nascosto verso il pianeta di Yun Che dopo aver saputo dov'era da Qianye Ying'er... non ci vuole un genio per sapere che il luogo dov'era nato Yun Che non poteva essere ordinario. Forse nascondeva un terribile segreto.


Non si aspettava l'Imperatore dell'Eternità avrebbe cambiato idea così all'improvviso, sventando i suoi piani.


"Preparate immediatamente una nave." Disse Qianye Fantian. "Inseguiamo l'Imperatore dell'Eternità."


Molto presto, una nave profound volò fuori dal Regno del Monarca del Brahma e seguì quella dell'Eternità. Non fu il solo. Innumerevoli navi profound di alto livello stavano partendo dai loro regni stellari e stavano volando nella stessa direzione...


...verso la Stella Polo Blu.
                                


                                



