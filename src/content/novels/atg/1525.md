---
title: Capitolo 1525 – Crisi della Stella Polo Blu
pubDate: 2025-03-10T08:57:10.462Z
tags:
    - atg
---


<em><strong>Capitolo sponsorizzato! Grazie mille Federico! 5 in coda (3 Federico + 2 Maria), 4/10 donazione</strong></em>


<em><strong>-Alstor</strong></em>






Regione Orientale, Regno degli Dei Lunari.


Xia Qingyue era seduta in silenzio al centro di una formazione misteriosa viola, nella camera da letto dell’Imperatrice. Il bagliore porpora che avvolgeva il suo meraviglioso viso la faceva sembrare ancora più bella del solito.


A un certo punto, una ragazza comparve di fronte a lei e si inchinò: “Maestra, Lianyue ha delle notizie da comunicare.”


Xia Qingyue le chiese: “Ci sono già novità su Yun Che?”


“No,” rispose Lianyue: “Tuttavia, il Regno dell’Eternità ha appena diramato un messaggio, dicendo che l’Imperatore dell’Eternità e l’Imperatore del Drago circa sette minuti fa sono partiti per un pianeta chiamato ‘Stella Polo Blu’.”


“…” Xia Qingyue aprì di colpo gli occhi, nei quali comparve un bagliore viola.


La luce emessa dalla formazione misteriosa scomparve all’istante. Si alzò in piedi di scatto e uscì dalla stanza, ordinando nel frattempo: “Di’ a Yue Wuji di raggiungermi. Dobbiamo partire il prima possibile.”


“D’accordo.” Lianyue annuì, ma con uno sguardo dubbioso.


L’Imperatrice degli Dei Lunari solitamente si faceva accompagnare da lei, da Jin Yue o da Yao Yue, quando usciva dal Regno. Erano le servitrici personali dell’Imperatrice, a cui bastava uno sguardo per far capire loro il suo volere.


Ma stavolta, aveva chiesto specificatamente del Dio della Luna Dorata, Yue Wuji… cosa stava succedendo?


………


………


“Jasmine, dovrai restare con me sulla Stella Polo Blu. Forse, non potrai mai più mettere piede nel Regno degli Dei per il resto della tua vita. Non… non è un problema, vero?”


“Umpf! Ormai hai già deciso tu per me. Ho forse scelta?”


………


“Rispondimi, Yun Che… credi che questo mondo meriti il mio sacrificio?”


………


“La morte dell’Infante Diabolico porterà pace al mondo! Cosa ha fatto di male!?”


………


Crack… Crack… crack… più Yun Che digrignava i denti, più la sua anima sprofondava nell’oscurità.


Ma un volto delicato e una voce sincera comparvero nel mezzo di quell’oscurità.


“Wuxin, vuoi che il papino diventi un eroe e che salvi il mondo?”


“Non voglio un eroe che ha salvato il mondo, voglio solo mio papà.”


……


<em>Wu… Xin…</em>


<em>Un eroe che ha salvato il mondo… Heh, che sciocchezza.</em>


All’improvviso, avvertì una fitta di dolore nel mondo oscuro della sua anima. Riuscì a sentire Qianye Fantian che diceva: “Ying’er ha coltivato un’Anima del Brahma indipendente, proprio come me, e il Marchio dello Schiavo è impresso sulla sua Anima del Brahma…”


L’anima di Yun Che cominciò improvvisamente a lottare e contorcersi ferocemente, come se fosse stata trafitta da milioni di lame avvelenate…


“Wuxin!”


Gridò, tirandosi improvvisamente su a sedere. Era ricoperto di sudore freddo dalla testa ai piedi.


“Ah!”


Sentì accanto a sé un urlo sorpreso e si voltò, vedendo una ragazza a pochi centimetri da lui.


“Fratellone Yun Che, ti sei svegliato… finalmente ti sei svegliato!”


Gridò emozionata, con le lacrime agli occhi.


Era Shui Meiyin. Nella stanza c’erano anche Shui Qianheng e Shui Yingyue. Yun Che scosse vigorosamente la testa, per recuperare lucidità. Provava un terribile dolore in ogni muscolo del corpo: “Io… come sono arrivato qui?”


Qianye Ying’er aveva scagliato una Pietra Illusoria del Vuoto contro di lui, teletrasportandolo via… Tuttavia, la sua forza misteriosa era violenta per natura, e aveva dovuto agire in fretta. Inoltre, il suo Potere del Brahma si stava separando da lei, rendendole incredibilmente difficile controllarlo. Di conseguenza, Yun Che era svenuto non appena la Pietra Illusoria del Vuoto l’aveva colpito, rilasciando la sua energia dimensionale.


Di conseguenza, non aveva alcuna idea di dove fosse stato teletrasportato.


Quel lancio che gli aveva salvato la vita avrebbe fatto a pezzi qualsiasi comune Divine King. Il motivo per cui lui era sopravvissuto, ovviamente, era il suo Corpo del Dio Drago.


Shui Meiyin si asciugò le lacrime dalle guance, e poi fece delicatamente lo stesso con il sudore sulla fronte di Yun Che. Gli rispose: “Qualcuno ha inviato una Trasmissione Sonora alla sorellona e ti ha portato qui. Non preoccuparti, nessun altro ti ha visto.”


“… chi è stato?” Yun Che si voltò verso Shui Yingyue. Quante erano le persone che avrebbero osato proteggerlo in quel modo, dopo che la sua Energia Misteriosa Oscura era stata scoperta e i tre Imperatori Divini più potenti dell’universo avevano deciso di condannarlo a morte?


“Mi ha chiesto di non rivelare la sua identità.” Rispose Shui Yingyue, con un’espressione combattuta sul volto: “Mi ha chiesto solo di riferirti un messaggio: vai nella Regione Settentrionale e non tornare mai più.”


“…” in quel momento, nella mente di Yun Che non c’era altro che caos. Non riusciva a calmarsi abbastanza da riflettere.


Shui Qianheng decise di intervenire in quel momento: “Ora che ti sei svegliato, dovresti andartene il prima possibile.”


“Tutte e tre le Regioni Divine ti stanno cercando, e il Regno Luce di Gemma è senza dubbio uno dei luoghi più pericolosi per nasconderti… Dovresti capirlo perfettamente.”


“Potrà sembrarti piuttosto crudele, ma… ora l’unico luogo in cui puoi andare è proprio la Regione Settentrionale.”


Nel Regno degli Dei, la Regione Settentrionale spesso era chiamata semplicemente “La Regione dei Diavoli”.


Yun Che si alzò in piedi barcollando. Anche se provava dolore e torpore in tutto il corpo, non era così terribile da impedirgli di muoversi: “Grazie per avermi aiutato. Me ne andrò subito.”


Shui Qianheng, anziché consegnarlo a chi gli dava la caccia, l’aveva nascosto e guarito. Yun Che aveva tutte le ragioni per andarsene subito, perché sapeva quanto stesse rischiando Shui Qianheng.


“Sei in grado di diventare perfettamente invisibile. Se starai attento, dovresti riuscire a far perdere le tue tracce… Vai. Non c’è altro che possiamo fare per aiutarti.” Disse Shui Qianheng, sospirando. Poi, dopo qualche istante di esitazione, cedette alla sua curiosità: “C’è solo una cosa che vorrei chiederti… cos’hai fatto, per offendere l’Imperatore del Drago?”


Anche se il giorno prima non era presente, gli era stato riferito nel dettaglio tutto ciò che era successo.


Shui Qianheng non era sorpreso del fatto che l’Imperatore del Brahma e l’Imperatore del Mare Meridionale avessero tradito Yun Che subito dopo la morte dell’Infante Diabolico. Ma l’Imperatore del Drago… non si sarebbe mai aspettato che anche l’uomo più potente dell’universo si schierasse contro Yun Che.


Anni prima, l’Imperatore del Drago non aveva cercato di nascondere la sua ammirazione per Yun Che. Aveva persino dichiarato pubblicamente di volerlo adottare, il che aveva causato un grande scompiglio per parecchio tempo. Quando Yun Che era fuggito dalla Regione Orientale, gli era stato persino permesso di nascondersi nel Regno del Dio Drago, e la Regina del Drago in persona gli aveva insegnato a usare l'Energia Misteriosa della Luce.


Anche se Yun Che aveva offeso e insultato pesantemente l’Imperatore dell’Eternità, aveva comunque salvato il mondo, ed era stato l’Imperatore dell’Eternità a infrangere la parola data. All’Imperatore del Drago sarebbe bastato mantenersi imparziale – non era neppure costretto a schierarsi con l’una o con l’altra parte – e la sua opinione avrebbe avuto fin da subito la precedenza su quella dell’Imperatore del Brahma e dell’Imperatore del Mare Meridionale. In questo modo, non ci sarebbe stata alcuna tragedia.


Ma non solo non aveva protetto Yun Che, si era persino schierato con l’Imperatore del Brahma e l’Imperatore del Mare Meridionale per metterlo all’angolo. La sua richiesta di “giustizia” era evidentemente solo un modo per costringere tutti i presenti a schierarsi contro Yun Che, così da spingerlo in quella situazione assurda e tragicamente ironica.


Anche se alcuni dei presenti avrebbero voluto schierarsi con Yun Che, nessuno poteva permettersi di sfidare i tre Imperatori Divini più potenti dell’universo.


Se l’Imperatore dell’Eternità era la causa della caduta di Yun Che, allora l’Imperatore del Drago era senza dubbio colui che l’aveva accelerata più di chiunque altro.


“Non gli ho mai mancato di rispetto in vita mia.” Mentre Yun Che rispondeva, nella sua mente comparve il volto di Shen Xi: “Ma credo di sapere perché l’ha fatto.”


“…” Shui Qianheng non indagò ulteriormente. Con un cenno della mano, cancellò all’istante le varie decine di Barriere Profound intorno a loro: “Vai.”


Yun Che aveva salvato il Regno degli Dei e tutti gli dovevano la vita. Nessuno aveva diritto di condannarlo, figurarsi di organizzare una caccia all’uomo per ucciderlo… Ma gli individui più potenti del mondo avevano detto che lui era dalla parte del torto, che meritava la morte, e così era stato condannato a quel triste destino.


Il Regno del Drago, il Regno del Brahma e il Regno del Mare Meridionale erano i tre Reami Sovrani più potenti del Regno degli Dei. Quando si mettevano d’accordo su qualcosa, questa diventava una verità innegabile, non importava quanto fosse tragica o assurda.


Dopotutto, fin dall’alba dei tempi, quello era un mondo in cui la forza aveva più importanza di ogni altra cosa.


“Fratellone Yun Che.” Shui Meiyin prese per mano Yun Che, ma percepì solo freddezza e distacco: “Andrai… davvero nella Regione Settentrionale?”


“Prima devo passare dal mio pianeta.” Il bagliore negli occhi di Yun Che era offuscato, e la sua voce era debole come fumo disperso dal vento: “Probabilmente il Marchio dello Schiavo di Qianye Ying’er è scomparso del tutto. Sa dove si trovano il mio pianeta e la mia famiglia, quindi devo portarli via e nasconderli il prima possibile.”


Fu in quell’istante che Shui Qianheng gridò all’improvviso: “Cosa!?”


Yun Che, Shui Yingyue e Shui Meiyin si voltarono sorpresi verso di lui.


Shui Qianheng si era portato una mano alla fronte. Aveva chiaramente appena ricevuto una trasmissione sonora. Divenne terribilmente scuro in volto e chiese: “Quando è successo!?”


“Sono passate quasi due ore da quando abbiamo ricevuto il messaggio.” Rispose l’interlocutore.


“… Perché me lo avete detto solo adesso!?” domandò Shui Qianheng, furioso.


“Ma le ho già inviato decine di trasmissioni sonore, Realm King…”


“~！@#￥%...” Solo a quel punto, Shui Qianheng si ricordò di aver creato almeno una decina di barriere per assicurarsi che Yun Che fosse perfettamente isolato e nascosto.


Quando il suo subordinato aveva cercato di riferirgli ciò che era successo, Shui Qianheng era ancora all’interno delle barriere.


Non c’era certo da sorprendersi che le trasmissioni sonore non lo avessero raggiunto!


“Yun Che!” Shui Qianheng si voltò improvvisamente verso Yun Che e gli chiese con urgenza: “Il tuo pianeta natale si chiama Stella Polo Blu!?”


“…!!” l’espressione di Yun Che mutò drasticamente.


Ogni speranza a cui Shui Qianheng era ancora aggrappato scomparve non appena vide la reazione di Yun Che. Gli disse subito: “Non puoi tornarci! L’Imperatore del Drago e l’Imperatore dell’Eternità sono partiti due ore fa per la Stella Polo Blu e hanno riferito a tutti la sua posizione!”


Crack!


“Cosa… cosa ha detto!?” gli occhi di Yun Che divennero completamente iniettati di sangue. Strinse i pugni così forte e così improvvisamente che il rumore delle ossa che si incrinavano fu quasi assordante.


Dopo un solo istante, scattò verso l’uscita come se fosse impazzito.


Boom!!


Tuttavia, un’onda di Energia Misteriosa cadde dall’alto e lo immobilizzò totalmente. Shui Qianheng mise una mano sulle spalle a Yun Che, tenendolo fermo con una forza pari al peso di una montagna: “Dove stai andando? Vuoi farti ammazzare? Non capisci che stanno cercando di farti uscire allo scoperto!?”


Shui Qianheng capiva perfettamente perché l’Imperatore dell’Eternità avesse deciso di uccidere l’Infante Diabolico. Era persino d’accordo con la sua decisione.


Ma non riusciva a comprendere perché l’uomo più prestigioso e onorevole del mondo fosse giunto a un gesto meschino come tenere in ostaggio il pianeta e la famiglia di Yun Che, soprattutto considerando che lui aveva appena salvato l’universo dalla distruzione! Che assurdità! Che inaccettabile assurdità!!


“Lasciami… andare!!” tutte le vene di Yun Che si gonfiarono e divennero visibili, le sue dita erano completamente bianche, e i suoi occhi orribilmente rossi sembravano sul punto di scoppiare… Ma non importava quanto ci provasse, non era in grado di sfuggire alla presa di Shui Qianheng.


“Se hai ancora un briciolo di buonsenso nel cervello, porta subito il culo nella Regione Settentrionale!” disse Shui Qianheng, spietato.


“Mi stai dicendo che devo guardarli morire senza fare niente!?” le parole di Yun Che erano piene di rabbia e rancore.


“Sempre meglio che morire insieme a loro!” gridò Shui Qianheng: “Credi davvero che risparmieranno la famiglia di un Diavolo solo perché andrai da loro!?”


“Lasciami andare… Lasciami andare!!”


Bang!!


Almeno una decina di vasi sanguigni si ruppero nel corpo di Yun Che. Cominciò a sanguinare come un maiale, mentre la sua voce e la sua espressione diventavano distorte come quelle di un mostro: “Lasciami andare… o ti ucciderò!!!!”


Non osava immaginare cosa sarebbe successo ai suoi genitori, alle sue mogli e a sua figlia, se fossero finiti tra le grinfie di quelle persone… non osava immaginarlo neppure per un istante!


“Potrai minacciarmi dopo aver trascorso qualche migliaio d’anni nella Regione Settentrionale!” disse Shui Qianheng, stringendo ancora di più la presa.


All’improvviso, Shui Meiyin intervenne: “Papino, lascialo andare.”


“…” La sua intromissione cose alla sprovvista Shui Qianheng.


“Papino, ti prego, lascia andare il Fratellone Yun Che.” Shui Meiyin stava piangendo, ma la sua voce era incredibilmente determinata: “Ti prego, lascialo andare.”


Shui Qianheng corrugò la fronte per qualche secondo, ma alla fine si abbandonò a un lungo sospiro e ritrasse la sua aura.


Yun Che cadde pesantemente in ginocchio ed ebbe bisogno di qualche secondo per riprendere fiato. Proprio quando stava per rialzarsi di scatto, delle braccia esili lo abbracciarono affettuosamente e lo aiutarono delicatamente.


“Fratellone Yun Che…” la voce di Shui Meiyin raggiunse le sue orecchie come in un sogno: “So quanto ami la tua famiglia e tua figlia. So che non li abbandoneresti mai, a costo della tua stessa vita… è anche per questo che ti amo, Fratellone Yun Che.”


“…” Yun Che stava tremando dalla testa ai piedi, e stava stringendo i denti così forte che erano sul punto di rompersi. Il suo sangue e il suo sudore si mischiavano, mentre colavano dal suo corpo macchiando il vestito nero della ragazza.


“Non importa cosa il mondo pensi di te, tu sarai sempre la persona… la persona più speciale di tutte, nel mio cuore. Quindi, ti prego… non morire… tu e tutte le persone a cui tieni non dovete morire… okay? …”


Un vago, improvviso ed effimero calore si irradiò nel petto insanguinato di Yun Che.


Voltandosi, sollevò una mano per accarezzare il volto della ragazza… ma all’ultimo momento, si fermò e decise invece di appoggiarla sulla sua spalla. Poi, la allontanò lentamente ma con decisione.


Spiccò immediatamente il volo ed evocò il Palazzo Celestiale della Luna Evanescente, poi sfrecciò via infrangendo il muro del suono e causando un boato asordante.


“…” Shui Meiyin premette con forza con una mano contro il proprio petto e chiuse gli occhi. Sussurrò, fra sé e sé: “Ti prego, non morire…”


“Onorevole Padre, vuole seguirlo?” lo sguardo di Shui Yingyue rimase fisso sul punto da cui era scomparso Yun Che.


“Ormai è troppo tardi.” Rispose Shui Qianheng, sospirando.


Il Palazzo Celestiale della Luna Evanescente era una delle Arche Profound più veloci dell’universo, e superava di gran lunga persino la migliore di quelle del Regno Luce di Gemma. Se anche fossero partiti in quello stesso istante, sarebbe comunque finito tutto prima ancora del loro arrivo alla Stella Polo Blu.


Shui Qianheng osservò il cielo scuro e mormorò, sovrappensiero: “Tutto questo non verrà mai menzionato negli annali del Regno degli Dei.”


“Abbiamo assistito all’ascesa di un vero Figlio dei Cieli, ma… siamo anche stati testimoni del tradimento più ridicolo e vergognoso di quest’Era… e forse, dell’intera storia del Regno degli Dei.”
                                


                                



