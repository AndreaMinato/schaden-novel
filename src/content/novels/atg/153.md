---
title: Capitolo 153 - Cang Yue
pubDate: 2023-10-07T14:00:10.540Z
tags:
    - atg
---


Nel caso ve lo steste chiedendo...
Non vi preoccupate, tra poco arrivano i capitoli sponsorizzati, solo che per motivi logistici li dosiamo giorno per giorno a partire da domani ;)
-Schadenfreude


Così si concluse il duello. Nessuno aveva previsto un risultato del genere. Naturalmente subito dopo il nome di Yun Che travolse il Palazzo Profound Ventoblu come una tempesta, scuotendo perfino la città imperiale Ventoblu.

Uno al secondo livello del True Profound Realm aveva sconfitto uno al nono livello in uno scontro diretto. Solo questo punto poteva scioccare una città intera. In più Yun Che, all'età di diciassette anni, era in grado di maneggiare la Spada Colossale del Signore Supremo come voleva.

In pochissimo tempo, insieme a tutte le voci che giravano sull'incontro, spuntarono fuori moltissimi soprannomi esagerati per Yun Che. Ad esempio, "La stella numero uno del Palazzo Profound Ventoblu", "Il genio numero uno che il Palazzo Profound Ventoblu ha avuto negli ultimi secoli", "Demone impareggiabile che spazza via persone di un intero grand realm più alte di lui" e anche "Futuro Pilastro del Palazzo Imperiale Ventoblu".

In una sola notte, da persona sconosciuta, Yun Che era diventato una figura nota in tutta la città. Diventò oggetto di invidia e adorazione tra moltissimi giovani praticanti di arti marziali.

Ma Yun Che non sapeva tutto questo.

Dopo che la battaglia con Murong Yi finì, Yun Che venne portato al suo alloggio da Lan Xueruo.

La ferita nel tronco di Yun Che non era lieve visto che era profonda almeno mezzo pollice e il sangue fresco aveva tinto di rosso gran parte dei suoi vestiti. Dopo che Lan Xueruo pulì la ferita, applicò con cautela la medicina che aveva preparato prima e bendò con cura la sua vita. Nonostante la lesione fosse molto meno grave di quanto sembrava, la ferita e le macchie di sangue turbavano il suo cuore.

"Sorella Maggiore, non ti preoccupare, non è una ferita così grave. Qualcosa del genere guarirà davvero in fretta." Yun Che sorrise leggermente. Con un corpo scolpito dalla Grande Via del Budda, era in grado di riprendersi in dieci giorni dopo che il colpo della Piccola Fata l'aveva quasi ucciso, figuriamoci una piccola ferita come questa.

Per tutto il processo, il suo sguardo era puntato su Lan Xueruo. Le azioni della ragazza erano goffe e impacciate; evidentemente, non aveva mai pulito e medicato medicine prima d'ora. Il cuore di Yun Che si riempì di calore al pensiero.

"Ma... Ho sporcato i nuovi vestiti che la Sorella Maggiore mi ha fatto." Disse scoraggiato Yun Che, mentre sollevava i suoi abiti macchiati di sangue fresco.

"Va bene, posso fartene altri due. L'importante è che tu stia bene." Dopo aver fatto l'ultimo nodo, Lan Xueruo era bagnata di sudore. Ricordava chiaramente il momento in cui Yun Che era stato colpito dalla lancia di Murong Yi. In quell'istante si era sentita come se il suo cuore fosse sprofondato in un abisso senza fine. Nonostante la ferita di Yun Che la addolorasse, allo stesso tempo la sollevava incredibilmente.

"Davvero?" Sentendo le parole di Lan Xueruo, Yun Che rise con gioia:"Questo è il genere di promessa che una ragazza farebbe a suo marito sai... Sorella Maggiore finalmente vuoi metterti con me?"

"Tu, tuuu" Lan Xueruo arrossì istantaneamente e ne rimase turbata.
Si morse le labbra e si ricompose con grande sforzo. "Umpf! Tu donnaiolo sposato! Devo ancora rimproverarti per avermi offeso prima, come osi essere così sfrontato! La prossima volta... La prossima volta non... Non osare rubarmi un bacio in quel modo!"

"Beh, se non posso rubarli... Significa che posso baciarti normalmente?" Yun Che fece una risata. L'espressione severa di Lan Xueruo non era seria, anzi aveva una traccia di tenerezza femminea.

In termini di relazioni, l'esperienza di Lan Xueruo era praticamente nulla. Come poteva resistere a Yun Che? Con una sola frase, le sue emozioni divennero ancora più confuse. Prima che potesse pensare ad una risposta, sentì calore sulla sua mano. Yun Che aveva afferrato gentilmente la sua piccola mano sudata. Yun Che aveva un sorriso gentile sul volto mentre si avvicinava sempre di più... Il suo odore, che le faceva battere il cuore velocemente, si stava facendo sempre più vicino.

"Co... Cosa stai cercando di fare?" Lan Xueruo si ritrasse istintivamente mentre chiedeva con nervosismo.

"Prima ho rubato un bacio e ho spaventato la Sorella Maggiore. Questo è stato un mio errore. Così per rimediare, devo baciare la Sorella Maggiore sul serio."

Yun Che disse gentilmente. Ogni sua parola fece accelerare il battito cardiaco di Lan Xueruo. Mentre era confusa, il volto di Yun Che divenne molto vicino. Lei poteva sentire il suo respiro caldo che accarezzava il suo volto, se non si fosse ritirata ora, un secondo dopo sarebbe stata di nuovo baciata da lui...

Il suo raziocinio le suggeriva di schivare immediatamente, ma le donne non erano mai state creature che mettevano mai il ragionamento al primo posto. Il suo cuore batteva forsennatamente; il rossore del suo volto si estese al suo collo, ma non stava ancora facendo alcun movimento per evitarlo...
Perché nel profondo del suo corpo non era capace di rifiutare questa sorta di "offesa", invece aveva una particolare... sensazione di desiderio e aspettativa che non riusciva a capire.

All'improvviso sentì una pressione sulle sue labbra e la sua vita fu circondata da un braccio. Il suo corpo si irrigidì e il suo sguardo si appannò. Lentamente cominciò a chiudere gli occhi...

La porta della stanza si aprì con un botto e una voce calorosa, insieme ad una forte risata, invase la stanza. "Ahahah! Yun Che, piccolo furfante, sei stato incredibile! Mi hai dato proprio un bello shock. Devo personalmente consegnarti questa pillola Scaglia Dorata..."

Qin Wuyou portò una raffica di vento con sé mentre entrava nella stanza. Prima che potesse finire la sua frase, si fermò come se fosse stato fulminato sul posto con gli occhi strabuzzanti... Di fronte a lui, c'era Yun Che a petto nudo, la vita ricoperta di bende, il suo braccio sinistro che abbracciava la vita delicata di Lan Xueruo mentre la stava baciando...

"AAAAhhh" Lan Xueruo gridò per la sorpresa mentre scappava di colpo dall'abbraccio di Yun Che. Si girò e si coprì con le mani il bellissimo volto, che al momento era paonazzo.

Invece Yun Che rimase calmo. Mentre si leccò gli angoli della labbra con insoddisfazione, disse con tranquillità:"Istruttore Qin, siete qui."

"Io... io... io..." Qin Wuyou, uno dei pochi Istruttori del Palazzo Profound Ventoblu al momento era completamente basito. Aveva la bocca spalancata e lo sguardo sconvolto mentre rivelava un'espressione atterrita. Balbettò:"I-io... en... entrato nella stanza sbagliata. V-v-v-oi continuate... continuate pure..."

Disse Qin Wuyou mentre si ritirava. Quando raggiunse la porta, cadde a terra inciampando sulla soglia. Era ovvio che non si era nemmeno girato a guardare dove stesse andando. Dopo aver incespicato per rialzarsi, senza nemmeno sollevare la testa e guardarli, scappò dalla stanza.

Yun Che lo fissò mentre fuggiva. Poi disse dolcemente:"È già un adulto e non riesce a rimanere tranquillo vedendo che ci baciamo? Sta davvero esagerando. Ah... sì. Sorella Maggiore continuiamo."

"Chi... Chi continuerebbe! Ho... ho cose da fare. Non posso... non posso perdere più tempo con te!"

Con una mano, Lan Xueruo afferrò i vestiti strappati di Yun Che e poi scappò con il volto arrossato, lasciando una traccia della sua fragranza nella stanza.

Yun Che non la inseguì. Sollevò la mano e premendosela sulle labbra sorrise con soddisfazione. Poi mormorò tra sé e sé:"Questo è il motivo per cui il fascino di un uomo non ha nulla a che fare col fatto se sia sposato o meno..."

Yun Che si alzò, indossò una maglietta che aveva scelto a caso e camminò verso la porta. Proprio quando stava per chiudere la porta, vide Qin Wuyou ritornare con un'espressione bizzarra stampata sul volto.

"Istruttore Qin, siete entrato nella stanza giusta questa volta?" Yun Che rise.

"Tu... mascalzone." Gli angoli delle labbra di Qin Wuyou si contorsero. Poi rilasciò un profondo sospiro mentre entrò nella stanza. Si sedette di fronte al tavolo, si versò una tazza di tè e la bevve in un colpo.

Agli occhi di Yun Che, con quest'azione sembrava proprio che stesse cercando di reprimere il suo stupore.

"Istruttore Qin, siete qui per consegnarmi personalmente la pillola Scaglia Dorata?" Yun Che si sedette di fronte all'istruttore e chiese.

Comunque Qin Wuyou non annuì. Invece lo fissò e disse con uno strano tono di voce:"Tre mesi fa hai detto che tu e Xueruo, durante quel periodo... uuh, dormito insieme. Avevo dei sospetti ma non mi aspettavo che, t-t-tu..."

Davvero non poteva trovare parole per descrivere Yun Che. Chiaramente conosceva l'identità di Lan Xueruo.
E anche se avesse abbandonato la sua posizione, la sua bellezza era impareggiabile. Il numero di bellissimi giovani che avevano provato a corteggiarla erano innumerevoli. Ma anche se Lan Xueruo era gentile con tutti, non aveva mai intrattenuto una relazione con un uomo. Era troppo preoccupata e non aveva avuto la possibilità di farlo.

Non si aspettava che Yun Che, non fosse solo talentuoso nella coltivazione, ma fosse anche un esperto di seduzione. Aveva davvero conquistato Lan Xueruo in meno di sei mesi.
In più Yun Che non era di nobili origini,, era due anni più giovane di Lan Xueruo ed era anche sposato! Agli occhi di Qin Wuyou era davvero... troppo illogico!

"Mi piace la Sorella Maggiore Lan Xueruo e a lei piaccio. Non è normale?" Yun Che disse con calma.

Qin Wuyou scosse la testa, guardò Yun Che negli occhi e disse:"Allora conosci l'identità di Xueruo?"

Yun Che sussultò per un momento e poi scosse la testa. "Non lo so. Ma dal suo temperamento e dal modo in cui parla dev'essere di nobili origini. Ma non ho mai preso l'iniziativa di chiederglielo e non ho cercato di indagare al riguardo. Se non vuole che lo sappia, le renderei solo le cose difficili se tentassi di chiederglielo. Me lo dirà naturalmente quando riterrà che sia il momento opportuno.
Comunque di sicuro non ha intenzione di ferirmi e questa è la sola cosa che ho bisogno di sapere."

"Non conosci la sua identità eppure osi fare una cosa del genere. Sei davvero... davvero... aaah."
Qin Wuyou sospirò un'altra volta.
Si grattò la testa con frustrazione e poi sollevò il capo. "Dato che non te l'ha detto ancora, allora lascialo dire a me... ammetto che sei un genio incredibilmente raro, ma al momento sei troppo giovane e sei ancora un novellino.
Anche se nell'intero impero Ventoblu sei il migliore nella giovane generazione, se rimuovi la restrizione d'età, la tua forza è ancora molto in basso come livello. Non possiedi ancora la forza per causare un enorme fermento nell'impero."

"Voglio che, dopo aver sentito quello che ho da dire, prenderai l'occasione per riflettere sul tuo attuale livello di forza. Poi considerare oggettivamente se hai sufficiente abilità e coraggio per affrontare cosa potrebbe accadere... Se credi di poter agire senza aver timore delle conseguenze, allora, proteggi Xueruo con tutte le tue forze.
Ma se ti manca questa convinzione, allora per favore allontanati da lei, per proteggerla e specialmente la tua stessa vita."

"..." Le parole di Qin Wuyou erano estremamente solenni. Con il cuore pesante, Yun Che aggrottò le sopracciglia e disse con apprensione:"Qual è... l'identità della Sorella Maggiore Xueruo?"

Qin Wuyou disse molto chiaramente. "Cang Yue, l'unica figlia dell'imperatore Ventoblu e la sola principessa del palazzo, con il titolo di 'Principessa Blue Moon'."

"..." L'espressione di Yun Che si irrigidì e il suo sguardo vacillò.

"Il nome di Lan Xueruo viene da sua madre. Sua madre di cognome faceva "Lan" ed è mancata quando la principessa aveva quattordici anni. Prima che morisse cambiò il nome della principessa con 'Xueruo', sperando che rimanesse pura come la neve e potesse stare lontana dalla corruzione del mondo. Probabilmente in quel momento l'imperatrice già aveva percepito la crisi imminente nel palazzo imperiale e sperava che la Principessa Cang Yue potesse starne fuori e sopravvivere."



