---
title: Capitolo 1537 – Una Principessa in Difficoltà
pubDate: 2025-03-10T08:57:10.463Z
tags:
    - atg
---


Capitolo sponsorizzato, ringraziamo Simone!
0 in coda, 4/10 donazione</em>
<em>-Schadenfreude</em>


"Calamità... Eterna... dell'Oscurità..."


Mormorò queste parole a bassa voce mentre teneva una pietra nera nella mano destra.


La Pietra Ni Yuan!


La Pietra Ni Yuan era il motivo più grande per cui era riuscito ad entrare nella Divina Regione Settentrionale senza correre pericoli nonostante fosse inseguito da quasi tutti i membri del Regno degli Dei. Finché l'avesse tenuta, la sua aura sarebbe cambiata e, insieme al suo travestimento perfetto, nemmeno un Divine Master sarebbe riuscito a riconoscerlo.


La sua aura tornò alla normalità e rimase seduto a terra. Allargò lentamente le braccia e una volta che chiuse gli occhi, un dominio oscuro si diffuse di fronte a lui. Le leggi dell'oscurità della Calamità Eterna fluttuarono in quel dominio insieme all'arte divina dell'Imperatrice Diabolica.


Jie Yuan gli aveva detto che, se avesse voluto coltivare perfettamente la Calamità Eterna dell'Oscurità, avrebbe dovuto ricevere l'aiuto del sangue dell'Imperatrice Diabolica. Il primo passo però non era iniziare la fusione, ma provare a comprendere la arte misteriosa.


Questa era la tecnica che, secondo Ni Xuan, solo Jie Yuan poteva coltivare, qualcosa che nemmeno il Dio Malvagio aveva potuto coltivare!


Un sottile strato di energia nera iniziò a formarsi lentamente sul suo corpo. Questa forza era davvero caotica, sembrava composta da innumerevoli ombre cupe che si stavano dimenando.


Il tempo passò lentamente e questo strato di energia nera continuò ad accumularsi e ad addensarsi sempre di più. Arrivò gradualmente ad un'altezza di oltre cento metri, ma diventò sempre più irrequieto.


L'area attorno, che era già cupa e silenziosa, divenne ancora più spaventosa e tranquilla, non si sentivano nemmeno gli ululati delle Bestie Misteriose.


Tutte le creature nel raggio di cinquanta chilometri erano fuggite per la paura... Anche se appartenevano a questo mondo oscuro, il loro temperamento era molto più violento e irascibile rispetto alle Bestie Misteriose degli altri mondi e nessuna di esse temeva la morte. Tuttavia uno strano terrore nacque nelle profondità del loro anima. Poterono solo fuggire nella direzione opposta e non osare fare nemmeno un solo passo indietro.


Continuarono a scappare per diversi giorni, quando l'aura che li terrorizzava iniziò a ritirarsi.


L'ondata di energia nera iniziò ad indebolirsi e a dissiparsi gradualmente.


Sette giorni dopo, la foschia nera di energia che si stava sollevando dal corpo di Yun Che scomparì completamente. Gradualmente, la sua aura e il suo respiro iniziarono ad indebolirsi fino a scomparire.


Yun Che era rimasto seduto sotto l'albero rinsecchito per tutto questo tempo. Non si era spostato di un solo pollice, sembrava rigido come un cadavere.


Uno, due, tre giorni... Continuò a rimanere seduto, privo d'aura e immobile.


Un denso strato di polvere si era già accumulato sul suo corpo, mischiandosi con delle foglie morte.


L'aria che era rimasta pesante e stagnante per moltissimo tempo, inziiò a tremare in modo anormale. Queste vibrazioni insolite provenivano da lontano.


In un orizzonte distante si stavano avvicinando due figure umane.


Una era un Anziano vestito di nero dai capelli per metà bianchi. La sua aura al Divine Spirit Realm permeava il suo corpo. La persona accanto a lui era una ragazza vestita di viola. Il potere del vecchio permetteva loro di muoversi molto velocemente, ma la traiettoria del loro volo aveva iniziato a deviare dal suo corpo... Con un esame più accurato, uno avrebbe scoperto che il corpo del vecchio era macchiato di sangue e il suo sguardo aveva cominciato a diventare vacuo.


Poi barcollò violentemente e la ragazza iniziò a cadere dal cielo, urlando per il terrore.


<em>BANG!!</em>


Il vecchio precipitò a terra, lasciando una lunga scia di sangue dietro di sé, e si fermò a meno di venti passi da Yun Che. Il terreno che aveva sollevato cadde sul giovane, che però non reagì.


"Nonno Qin!" La ragazza vestita di viola atterrata bruscamente iniziò a barcollare verso il vecchio.


La ragazza aveva un viso splendido. I suoi lunghi capelli erano scompigliati e il suo volto era sporco di polvere e pieno di paura. Nonostante le sue condizioni, non poteva nascondere la sua aura nobile. Anche gli abiti viola che indossava erano molto lussuosi.


"Nonno Qin... stai bene?" Rivoli di lacrime scorrevano per le guance della ragazza che stava percependo l'aura caotica e debole dell'Anziano. Era colta dal terrore e non sapeva proprio cosa fare.


Sapeva che si era sforzato di volare per l'intero viaggio.


Il vecchio vestito di nero si morse con forza la punta della lingua e il suo sguardo riuscì a recuperare un po' della sua lucidità. Disse con tono debole e fragile: "Sua altezza... Non si preoccupi per me. Si sbrighi e... scappi."


"No." Le lacrime scorrevano lungo il viso della giovane mentre scuoteva la testa: "Se non fosse per il fatto che ti sei sacrificato più e più volte per salvarmi, sarei... come potrei abbandonarti così?"


Mentre diceva queste parole, cercò di sorreggere il vecchio... Era al Divine Soul Realm e sicuramente era superiore al resto dei suoi coetanei in quanto a coltivazione, ma in quel momento era incredibilmente debole e priva di energie.


Guardando avanti, notò un uomo immobile seduto sotto un albero rinsecchito. Tuttavia non lo degnò di una seconda occhiata e non ne fu sorpresa... Nella Divina Regione Settentrionale non c'era niente di più comune dei cadaveri.


Il vecchio vestito di nero cercò di liberarsi dall'Energia Misteriosa con cui l'aveva coperto la ragazza. Ruggì: "Sua altezza... non deve lasciarsi influenzare dalle emozioni! La mia vita è insignificante e se le accadesse qualcosa proverei un senso di colpa terrificante nei confronti del re... Si sbrighi e scappi... Scappi!!"


Il grido acuto del vecchio stava ancora risuonando nelle orecchie della ragazza, quando una voce fredda e cupa iniziò a ridacchiare: "Scappare? Eheh, credi ancora di poter scappare?"


Le pupille della giovane vestita di viola si rimpicciolirono mentre si girava impaurita. Il viso del vecchio vestito di nero sbiancò e disperazione trapelò dal suo sguardo.


Cinque persone discesero senza fretta dal cielo, tutte vestite di grigio. Anche se ce n'erano solo cinque, erano al Divine Spirit Realm. In questo regno stellare era uno schieramento scioccante.


Il giovane in mezzo al gruppo era appena entrato nel Divine Tribulation Realm, ma era indubbiamente il capo tra i cinque. Mentre guardava la ragazza piena di paura e odio, iniziò a sorridere sinistramente, come se stesse guardando la sua preda: "Principessa Hanwei, mi hai costretto ad inseguirti così."


"Ming... Yang!" La ragazza strinse i denti e una spada sottile apparì nella sua mano. La lama era percorsa da energia fredda e oscura, ma lei stava iniziando già a tremare.


"Tsk tsk." Ming Yang si leccò le labbra mentre si avvicinava: "Sei davvero degna di essere chiamata la bellezza numero uno della Nazione del Ghiaccio Orientale , sei così splendida anche quando sei infuriata. Eheh... Sarebbe stata una grande perdita se ti avessi lasciato scappare, non avrei potuto rimediare nemmeno se avessi annientato l'intera Nazione del Ghiaccio Orientale."


Adocchiò il vecchio a terra e il suo sguardo si incupì: "Vecchio Qing, hai rovinato i miei piani più volte. È il momento che tu ne paghi le conseguenze!"


"Tu..." Il vecchio vestito di nero lottò per rialzarsi, mosso dalla disperazione, nonostante fosse gravemente ferito. "Non ti permetterò di toccare un solo capello della Principessa, anche a costo di morire."


Ming Yang rise e disse: "Bene! Allora puoi morire!"


Fece un cenno e una strana lama del vento mischiata ad energia nera puntò al vecchio.


"Ouu!"


L'anziano vestito di nero emise un gemito e fu scagliato via, lasciando una scia di sangue lungo il suo cammino... Era un distinto coltivatore al Divine Spirit Realm, ma ora non poteva nemmeno sopportare il colpo noncurante di un guerriero al Divine Tribulation Realm.


Stava volando proprio nel luogo in cui era seduto Yun Che... Con un tonfo, si scontrò con lui, rompendo l'albero rinsecchito dietro di loro. Yun Che rotolò per terra insieme al vecchio.


"Nonno Qin!"


Con un grido triste, la ragazza si precipitò al fianco dell'Anziano. Stavolta il vecchio nn riuscì più a rialzarsi. Dalla sua bocca usciva del sangue schiumoso e non poteva emettere un solo suono.


Lo sguardo della ragazza vestita di viola si incupì, pieno di infinita tristezza. Sapeva che era impossibile per lei sfuggire a questa calamità. Ritirò lentamente la spada viola per poi porla sul suo collo... Avrebbe preferito morire piuttosto che essere umiliata.


Ma Ming Yang aveva già previsto da tempo cosa avrebbe fatto. Quasi nello stesso istante, l'uomo vestito di grigio alla sua destra mosse il braccio e un'enorme corrente di energia avvolse la ragazza e la schiacciò.


Come poteva lei, una coltivatrice al Divine Soul Realm, resistere alla soppressione di un maestro al Divine Spirit Realm? In un istante, ebbe la sensazione che una montagna la stesse schiacciando e cadde in ginocchio, perdendo la presa sulla sua spada... Questa soppressione non si limitò solo al suo corpo, anche la sua Energia Misteriosa era stata schiacciata e non avrebbe potuto distruggere la sua vena vitale nemmeno se avesse voluto.


"Tu..." La giovane tremò e digrignò i denti, ma non riuscì a liberarsi dalla presa. Le rimase solo una profonda disperazione: "Ming Yang... sicuramente... non la passerai liscia!"


"Vuoi morire? Come potrei lasciarti morire?" Ming Yang iniziò ad avvicinarsi lentamente alla giovane con uno sguardo lascivo mentre stringeva gli occhi.


Ma in quel momento fu distratto all'improvviso.


Una figura umana... L'umano che tutti avevano scambiato per un cadavere si rialzò lentamente.


"Mn?" Ming Yang si accigliò e tutti spostarono lo sguardo sull'uomo.


Yun Che si era rialzato e, senza togliersi lo sporco di dosso, non si era nemmeno girato per vedere le persone dietro di lui. Si stava preparando a trovare un altro posto silenzioso in cui coltivare e, forse perché era rimasto fermo per troppo tempo, la sua andatura era rigida e pesante.


Ming Yang si accigliò... Vedere un cadavere tornare in vita non era niente di nuovo in questa Divina Regione Orientale piena di massacri, ma questa persona non li aveva nemmeno degnati di uno sguardo. Chi in questa regione avrebbe osato ignorarlo così?!


Questo lo fece diventare molto scontento. Sorrise e poi diede l'ordine più stupido che avesse mai fatto in tutta la sua vita: "Questa scocciatura... Distruggi la sua coltivazione."


Per lui uccidere un passante qualunque non era diverso dallo sbarazzarsi di un cane o di una gallina.


L'uomo vestito di nero accanto a lui si limitò a muovere il braccio e scagliò una lama di vento nera come la pece verso Yun Che... In un istante, impattò sulla schiena dell'uomo.


La giovane vestita di viola chiuse gli occhi. Non voleva vedere la fine miserabile di una persona innocente, una persona innocente che era stata coinvolta in questa situazione per puro caso... Tuttavia ciò che sentì fu solo un clangore.


Sembrava che il fendente avesse colpito la schiena di Yun Che. La lama fu deviata, lasciando un grosso solco accanto a lui. Ma la sua schiena... era intoccata, nemmeno i suoi abiti erano stati danneggiati, figuriamoci il suo corpo.


Yun Che si fermò e poi si girò lentamente. Uno sguardo cupo fissò i cinque, che iniziarono a spaventarsi.


"Ah... cosa..." L'esperto vestito di grigio che aveva appena attaccato si irrigidì e poté credere a stento ai suoi occhi.


Yun Che alzò il braccio e stese lentamente un dito, indicando la persona che l'aveva attaccato. Poi disse con tono cupo e basso: "Vuoi proprio... morire?"


<em>Bang!</em>


Un raggio di luce infuocata esplose di fronte a tutti.


L'esperto al Divine Spirit realm esplose e in un istante fu ridotto in cenere... Non aveva potuto opporsi minimamente, non aveva avuto il tempo nemmeno di urlare miserabilmente.


I coltivatori al Divine Spirit Realm erano considerati grandi guerrieri in questa regione, ma uno di loro era stato annientato all'istante da un attacco. Sembrava che fosse stato ucciso come un cagnolino.
                                


                                



