---
title: Capitolo 1551 - []
pubDate: 2025-03-10T08:57:10.466Z
tags:
    - atg
---


Capitolo sponsorizzato, ringraziamo Federico!
3 in coda, <strong>0/10</strong> donazione</em>
<em>-Schadenfreude</em>


Chi conosceva Yun Che non sarebbe riuscito a credere che l'uomo vestito di nero che aveva appena macchiato di terrore e sangue la Montagna della Nuvola Fredda fosse la stessa persona che era stata onorata con il titolo di Giovane Divino.


Ming Xiao era un codardo o una persona davvero intelligente. Lin Ming aveva ucciso il figlio che apprezzava di più e il suo guardiano, eppure era stato il primo ad inginocchiarsi, il primo a fare un giuramento così deciso.


Una volta che lui aprì bocca, gli altri non osarono rimanere in silenzio e scalpitarono per seguirlo. Avevano visto con i loro occhi com'erano finiti lo Spadaccino delle Meteore e l'antenato Ming Peng. Se Yun Che avesse voluto schiacciarli, sarebbe stato facile come calpestare delle formiche.


E pensare che avevano creduto che fosse impossibile per loro perdere contro un pazzo di una terra straniera.


Erano ancora più consapevoli che il solo motivo per cui erano ancora vivi era perché gli erano ancora utili... Il solo modo per sopravvivere ora era strisciare di fronte a lui ed essere al suo servizio.


"Quanti cristalli diabolici date come tributo alla setta del Realm Ling ogni decade?" Chiese freddamente Yun Che. Mentre parlava, perfino l'ululato del vento si ammutolì.


Le sue parole fecero cambiare lievemente le espressioni dei presenti. Ming Xiao alzò la testa e disse con tono sorpreso: "Diamo un tributo di duecento chili, o supremo.


I cristalli diabolici della Divina Regione Settentrionale erano l'equivalente dei cristalli profound delle altre regioni divine. L'unica differenza era che contenevano una densa Energia Misteriosa dell'oscurità. Venivano usati proprio come i cristalli profound; potevano essere utilizzati per costruire formazioni, creare oggetti, per coltivare e anche come valuta.


Duecento chili di cristallo di massimo livello era una cifra astronomica qui.


"Vi darò settantadue ore. Ogni setta dovrà mandare millecinquecento chili di cristalli nella capitale del Ghiaccio Orientale. Se arriverete tardi o se manderete una quota inferiore..." Yun Che strinse lievemente gli occhi: "Verrò a trovarvi personalmente per ottenerlo!"


Le parole di Yun Che sbalordirono tutti quanti. I nove Grandi setta dovevano dare solo un tributo di duecento chili di cristalli al Realm King, ma Yun Che ne voleva subito millecinquecento chili!


"Questo..." Il Grande Anziano del Grido Spirituale alzò la testa e disse con tono addolorato: "Millecinquecento chili sono davvero... non ce lo possiamo permettere ora. È possibile estendere... Aaaagh!"


Prima di finire di parlare, fu sollevato da una raffica di vento nero. Poté solo urlare miserabilmente mentre Yun Che lo stava prendendo per la gola... Si trovò di fronte proprio agli occhi di Yun Che, due abissi profondi che potevano divorare qualsiasi forma di vita in un solo istante.


"Sembra che tu non capisca cos'ho appena detto." Disse tranquillamente Yun Che con tono profondo mentre una lieve nebbia nera iniziò a sollevarsi dalle sue dita e a fermarsi sulla gola del vecchio.


Il Grande Anziano del Grido Spirituale non si oppose, non poteva nemmeno emettere un solo suono. Il suo sguardo implorante diventò disperato e poi vacuo. Alla fine anche il resto del suo corpo si afflosciò.


Quando Yun Che lasciò la presa, il corpo del vecchio si era tramutato in polvere.


"Mi... millecinquecento, la Sala della Stella Pallida glieli consegnerà entro settantadue ore... No, quarantadue!" Disse con tono spaventato il Maestro della Sala della Stella Pallida.


"E pensare che il Grande Anziano avrebbe cercato di approfittarsi della sua clemenza. Ha meritato di essere gravemente punito e nemmeno la morte è sufficiente a cancellare le sue colpe! Il suo suddito manderà subito una trasmissione del suono al Maestro del Monastero del Grido Spirituale per dirgli di offrire il tributo. Se continueranno a fare i testardi, io... lascerò che se ne occupi il supremo." Disse Ming Xiao, fradicio di sudore.


Tutti i Divine King annuirono disperatamente e accettarono, nessuno di loro osò opporsi.


"Informa il Regno della Spada delle Meteore e dì al loro nuovo maestro di mandare il duemilacinquecento chili di cristallo e cinquanta spade preziose entro settantadue ore per dichiarare la loro lealtà. Se non lo faranno, li distruggerò!"


"Sì... sì." Il capo del Monastero dei Frammenti Lunari, che era il più vicino al regno della Spada delle Meteore, accettò frettolosamente.


Il forte che maltrattava il debole. Era il tipo di persona che Yun Che detestava di più un tempo. Se avesse visto qualcuno approfittarsi così degli altri, spesso si sarebbe immischiato nei loro affari per salvare il più debole.


Ma ora si stava comportando in modo ancora più spregevole e spietato.


"Sparite allora." Abbaiò con voce fredda. "Tu, rimani!"


Sorprendentemente la sua aura era diretta verso Ming Xiao.


Sembrava che ai Divine King radunati fosse stata offerta la grazia e provarono un forte sollievo. Si inchinarono frettolosamente e ringraziarono Yun Che, e poi trascinarono via i loro corpi feriti uno dopo l'altro... Le loro gambe tremavano ancora anche dopo che erano usciti dalla catena montuosa della Nuvola Fredda.


Solo il cielo sapeva quanto tempo ci sarebbe voluto affinché l'odore del sangue si dissipasse.


Ming Xiao si prostrò fino a toccare terra con la fronte, teso. Era stato chiesto solo a lui di rimanere indietro. Finché Yun Che non avesse aperto bocca, non avrebbe osato dire una sola parola.


"Ci sono tre Realm King e duecento regni stellari superiori nella Divina Regione Settentrionale." Disse Yun Che. Stava parlando piano e la sua voce arrivava solo fino ad una certa distanza. Solo Ming Xiao poteva sentire le sue parole: "Voglio un rapporto completo su ognuno di loro... dev'essere completo, capito?"


"C... capisco." I Realm King e i regni stellari superiori erano intoccabili per loro, ma Ming Xiao non osò opporsi minimamente.


"A parte questo, ho un obiettivo ancora più importante per te." Yun Che continuò: "Donne nubili che sono al di sotto dei mille anni e hanno una coltivazione superiore al Divine King realm, sia dei regni stellari intermedi che superiori. Voglio tutti i loro nomi, origini e posizione... e ogni altra informazione che puoi ottenere su di loro."


"Hai quindici giorni. Capito?!"


"Sì... non la deluderò supremo." Giurò solennemente Ming Xiao.


Al di sopra del Divine King, quindi almeno al Divine Sovereign Realm! Inoltre dovevano avere meno di mille anni ed essere femmine. Non c'erano molte persone del genere nell'intera Divina Regione Settentrionale.


Ogni donna che corrispondeva a questi criteri era famosa per tutta la regione, erano tutte dee irraggiungibili che Ming Xiao, il capo di un clan, non poteva nemmeno guardare.


Non sapeva perché Yun Che gli avesse dato un ordine del genere, ma non osò fare altre domande.


Tuttavia, il fatto che Yun Che gli avesse affidato un compito così importante era anche una forma di riconoscimento.


Ming Xiao se ne andò, il suo corpo era macchiato di sangue e di sudore. Non osò dimenticare una sola parola degli ordini che gli aveva dato Yun Che.


I nove Grandi setta si erano presentati pieni di orgoglio, ma avevano finito con il sacrificare tutta la loro dignità per lasciare vivi questo luogo. Non sapevano quando sarebbero sfuggiti dalle grinfie di questo diavolo e, prima che accadesse, potevano solo rinunciare al loro fato e sottomettersi.


Oltre a terrore, provavano un grande dolore.


Non si sarebbero mai immaginati che in futuro... in un futuro non così distante in effetti avrebbero pensato a questo atto di servilismo sarebbe stato il più grande onore di tutta la loro vita e che avrebbero desiderato che potesse durare per sempre.


.....


La battaglia nella montagna della Nuvola Fredda scosse i regni orientali.


Passarono un po' di giorni e, nonostante ci fosse stata una tempesta, l'odore e il lago di sangue erano ancora rimasti. D'ora in avanti nessuno avrebbe osato avvicinarsi alla vetta e se l'avessero vista da lontano, sarebbero rabbrividiti.


Anche la Nazione del Ghiaccio Orientale era cambiata completamente.


In origine era solo un paese ordinario, ma negli ultimi anni tutte le nazioni e le grandi organizzazioni dei regni orientali avevano scalpitato per porgergli i loro rispetti. Le persone che avevano rapporti ostili con la nazione ora erano terrorizzate... Perfino le organizzazioni più potenti che la Nazione del Ghiaccio Orientale non poteva permettersi di offendere in passato si erano precipitate a porgere i loro rispetti al monarca.


Negli ultimi giorni il sovrano del Ghiaccio Orientale aveva la sensazione di trovarsi in un sogno.


Tutto questo era accaduto solo perché Yun Che aveva scelto di rimanere nella Nazione del Ghiaccio Orientale.


Molti cercarono di scoprire più informazioni sulle origini di Yun Che e sul rapporto che aveva con la Nazione del Ghiaccio Orientale nel modo più cauto e indiretto possibile. Il sovrano però poteva solo scuotere la testa e mostrare un sorriso pieno di amarezza... Non sapeva nulla delle origini di Yun Che e capiva ancora meno perché aveva scelto di rimanere nella Nazione del Ghiaccio Orientale.


Sotto le minacce di Yun Che, otto dei nove grandi setta non esitarono a svuotare i loro depositi e i loro maestri presentarono ciascuno il tributo di millecinquecento chili di cristallo.


Il regno della Spada delle Meteore aveva scelto un nuovo capo con molta fretta e dopo, il loro nuovo maestro si era precipitato il prima possibile nella Nazione del Ghiaccio Orientale per consegnare il suo tributo... Tuttavia non ebbe nemmeno l'occasione di vedere Yun Che e fu cacciato via molto velocemente.


I nove Grandi setta che un tempo governavano i regni orientali erano stati schiacciati nel modo più violento e crudele da una persona spuntata fuori dal nulla e il loro futuro era incerto. Allo stesso tempo, ormai anche la fazione del grande Realm King era venuta a sapere cos'era successo.


Era il vero sovrano del Regno delle Rovine Orientale.


Se Yun Che avesse voluto governare incontrastato, non sarebbe stato sufficiente schiacciare i nove setta. Sarebbe stato ancora più importante essere notato dal grande Realm King.


Nessuno dubitava che ben presto il grande Realm King avrebbe mandato qualcuno.


Ma prima che accadesse, il nome di Yun Che aveva terrorizzato tutto il regno, diffondendosi per il paese.


Dopotutto, in questo regno stellare intermedio, qualcuno che poteva uccidere due Divine King di decimo livello da solo era un'esistenza sconvolgente.


Il tempo passò lentamente e dopo due settimane il territorio tornò parzialmente alla calma. Yun Che non si era rivelato all'esterno durante questo periodo. Aveva trascorso ogni giorno immerso nel mondo della Calamità Eterna dell'Oscurità. Stava coltivando l'arte diabolica mentre si stava fondendo silenziosamente con il sangue di Jie Yuan.


Durante il processo, non solo il suo potere si stava avvicinando sempre di più a quello di un vero diavolo, il suo corpo e la sua anima si stavano trasformando.


Anche se erano passate solo poche settimane, il mondo pieno di oscurità sembrava essersi rischiarato molto. Questi progressi avrebbero scioccato perfino Jie Yuan, ma Yun Che pensava che non fossero sufficienti.


Forse, per qualcun'altro, poter coltivare la Calamità Eterna dell'Oscurità in diecimila anni sarebbe stato un miracolo. Ma per Yun Che, mille... no, perfino cento anni era troppo, figuriamoci diecimila!


Nella Montagna della Nuvola Fredda aveva fatto un massacro per sfogare la sua furia... Ma anche dopo averlo fatto, il suo odio e la sua rabbia non si erano attenuati affatto.


Perché aveva solo sparso sangue solo in una piccola montagna e non... nella Divina Regione Orientale!


Dongfang Hanwei era rimasta a vigilare davanti alla stanza di Yun Che giorno e notte, non osava andarsene. Avrebbe ubbidito subito ad ogni ordine di Yun Che e, anche se lui non aveva detto nulla, non avrebbe osato disturbarlo.


Mentre rimaneva lì in silenzio, poteva percepire lievemente la sua presenza. Gli splendidi occhi di Dongfang Hanwei erano pieni di stupore e impotenza. Tutti erano convinti che Yun Che avesse un legame con la Nazione del Ghiaccio Orientale, ma lei era ben consapevole che... non era affatto vero. Il solo motivo per cui era rimasto qui era perché l'aveva scelto con noncuranza.


E lei non sapeva se fosse una grande fortuna o una calamità per la sua nazione.


<em>BOOOM!!</em>


In lontananza risuonò un'esplosione dalle porte della capitale. Dongfang Hanwei alzò la testa di scatto... Dopo lo scoppio, si sentirono sempre più altri rumori caotici da quella direzione.


"Cosa sta succedendo?!" Dongfang Hanwei afferrò la sua giada del suono di trasmissione, ma poté solo sentire le grida miserabili di persone che stavano morendo.


L'espressione della giovane cambiò drasticamente... Al momento tutti nei regni orientali sapevano che Yun Che risiedeva nella capitale, eppure qualcuno aveva osato introdursi in città e uccidere così indiscriminatamente... Che fosse...


Era arrivato un membro del grande Realm King?!


<em>BOOOM!!</em>


Risuonò un'altra espressione che fece tremare l'intera capitale... Dongfang Hanwei mostrò un'espressione impaurita. Anche se la sua coltivazione era bassa, poteva sentire ancora la pressione spirituale che si irradiava dalle porte della città.


Quest'aura aveva davvero opprimente e non era inferiore alla forza che aveva emanato Yun Che quando aveva scatenato la sua Energia Misteriosa scarlatta in passato!


Dongfang Hanwei, che prima stava avanzando, si fermò subito, si girò e si precipitò frettolosamente verso la stanza in cui era Yun Che. Non esitò, aprì la porta e gridò con tono ansioso: "Signor Yun, qualcuno della fazione del grande Realm King... è molto probabile che sia arrivato qualcuno della fazione del grande Realm King!"


Una figura nera sfrecciò davanti a lei, Yun Che stava già partendo. Il seno morbido di Dongfang Hanwei si scontrò con il petto di Yun Che mentre usciva. La giovane fece uno scatto all'indietro e alzò di riflesso le braccia per coprirsi.


Yun Che alzò la testa e volse lo sguardo verso le porte della città. Quando percepì un'aura che gli sembrava sia familiare che estranea, strinse lentamente gli occhi.
                                


                                



