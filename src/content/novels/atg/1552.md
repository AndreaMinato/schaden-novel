---
title: Capitolo 1552 - []
pubDate: 2025-03-10T08:57:10.466Z
tags:
    - atg
---


Capitolo sponsorizzato, ringraziamo Federico!
2 in coda, <strong>0/10</strong> donazione</em>
<em>-Schadenfreude</em>


Yun Che non conosceva nessuno nella vasta della Divina Regione Settentrionale. Oggi finalmente si era rivelato... e non avrebbe dovuto percepire delle aure familiari in questo mondo.


Inoltre questa persona non sarebbe dovuta apparire qui.


Ma...


Dopo che apparì, anche quella persona sembrò notarlo. Mentre il terreno e lo spazio attorno a loro tremavano violentemente, una buona parte della capitale si divise a metà in un solo istante. Ogni ostacolo tra i due, non importava se fossero creature viventi o oggetti inanimati, furono polverizzati. Una figura nera discese dal cielo e atterrò proprio in mezzo alla città.


Atterrò di fronte a Yun Che.


Era una donna.


Indossava un abito nero che nascondeva la setta da cui proveniva ed era ricoperta di ferite e polvere, ma questo non poteva nascondere la sua bellezza sbalorditiva. I suoi capelli brillavano come l'oro, ma erano molto più spenti rispetto a prima.


Indossava una maschera nera... Coprirsi era diventata da tempo un'abitudine per lei. Visto che il suo viso era troppo raffinato e perfetto, avrebbe potuto seminare rovina per il mondo... Questa era la benedizione più grande che le aveva dato il cielo ed era anche la sua maledizione più grande.


Anche se la metà superiore del suo volto era coperta, il suo mento e le sue labbra erano così splendide da sembrare eterei.


Era qualcuno che Yun Che conosceva... Non si sarebbe mai aspettato che sarebbe apparsa qui.


Qianye Ying'er!


I due si fissarono a vicenda... Innumerevole soldati e coltivatori si precipitarono da loro. Il Sovrano del Ghiaccio Orientale aveva portato una squadra di guardie come se stesse per dover affrontare un grande nemico. Ma i due rimasero completamente immobili, come se fossero stati colpiti da un incantesimo.


Yun Che e Qianye. Una aveva impiantato il Marchio del Suicidio del Brahma sull'altro, facendolo precipitare nel tormento, l'altro l'aveva ridotta ad una schiava, facendole perdere ogni dignità e dandole un'umiliazione che l'avrebbe perseguitata per sempre.


Si odiavano profondamente e potevano trattenere a stento il desiderio di spaccare le ossa dell'altro e ridurlo in cenere.


Un tempo era stato conosciuto come il messia e lei in passato era stata la dea del Monarca del Brahma. Tuttavia, queste entrambi avevano subìto il tradimento più crudele per poi essere costretti a rifugiarsi nella Divina Regione Settentrionale.


Anche se la Divina Regione Settentrionale era molto più piccola delle altre, conteneva comunque migliaia di regni stellari. Era ancora uno spazio vasto e sconfinato.


Ma alla fine si erano incontrati. Sembrava che fosse dovuto al fato, ma allo stesso tempo pareva che il cielo volesse prendersi gioco di loro.


<em>Bang!</em>


Yun Che strinse i pugni mentre la luce misteriosa nera brillava da ogni parte del suo corpo, per poi tingersi di una luce sanguigna sempre più densa.


l'Energia Misteriosa che era eruttata dal suo corpo spinse via Dongfang Hanwei, che era accanto a lui, e le guardie della città che erano accorse.


Qianye Ying'er aveva una forza paragonabile ad un imperatore divino. Così Yun Che non sarebbe riuscito a minacciarla o ad influenzare le sue azioni. Tuttavia aveva notato che la donna stava barcollando visibilmente.


Qianye Ying'er aveva continuato a guardarlo in silenzio. Alla fine stese lentamente una mano senza rilasciare Energia Misteriosa. Invece ciò che apparì nella sua mano... era un cristallo spirituale che si stava condensando lentamente.


Yun Che: "..."


Una volta che il cristallo si formò completamente, Qianye Ying'er barcollò di nuovo e chiuse gli occhi flebilmente mentre sprofondava lentamente a terra... Era svenuta così senza più emettere un suono.


Dietro di lei c'era la capitale distrutta e innumerevoli cadaveri erano seppelliti sotto le macerie.


Il sovrano era arrivato. Vedendo che l'intrusa era crollata a terra, sospirò di sollievo e ruggì: "Catturatela!"


Dopo che il monarca abbaiò il suo ordine, un gruppo di guardie avanzò velocemente... Tuttavia, dopo che fecero un po' di passi, si irrigidirono tutte sul posto. Mostrarono espressioni scioccate e impaurite, non osarono avanzare ulteriormente.


Come potevano persone come loro sopportare l'aura che Yun Che aveva proiettato usando tutta la sua forza.


Dongfang Hanwei continuò a guardare il viso di Yun Che. Poi chiese a bassa voce: "Signor Yun, che sia... qualcuno che conosci?"


Yun Che non rispose. Iniziò ad avvicinarsi lentamente a Qianye Ying'er, ma l'Energia Misteriosa che stava proiettando dal suo corpo non si era indebolita minimamente.


Solo a pochi passi di distanza da lei le sue sopracciglia fremettero.


L'aura di Qianye Ying'er era incredibilmente debole... Così tenue che perfino qualcuno come Yun Che poteva sentirla chiaramente.


In che situazione un coltivatore sarebbe svenuto all'improvviso? Forse quando veniva ferito così gravemente da non riuscire più a resistere o forse quando la sua mente si rilassava all'improvviso dopo essere sfuggito ad un pericolo mortale durato molto tempo.


Qianye Ying'er era sicuramente tra le persone che odiava di più... Ma era apparsa nella Divina Regione Orientale ed era svenuta di fronte a lui.


Diede un colpetto di dita a mezz'aria e il cristallo spirituale che Qianye Ying'er aveva formato prima di svenire cadde nelle sue mani. Dopodiché i ricordi della donna gli affollarono la mente.


l'Energia Misteriosa nel suo corpo svanì e Yun Che decise di raccogliere Qianye Ying'er. Dopodiché i lineamenti del suo corpo si sfocarono ed era già tornato nella sua stanza, chiudendo la porta e la barriera della camera.


Tutti si scambiarono delle occhiate, ma nessuno osò fare domande.


.....


Qianye Ying'er rimase priva di sensi per molto tempo e anche il mondo della sua coscienza era grigio e cupo.


Le sue ciglia fremettero e, dopo un breve momento di immobilità, i suoi splendidi occhi si spalancarono e si alzò di scatto. Vide subito che lo sguardo cupo di Yun Che la stava fissando.


Qianye Ying'er si irrigidì e calmò il flusso della sua Energia Misteriosa... Un tempo era stata la schiava di Yun Che e così aveva familiarità con la sua aura e le sue espressioni. Ma in quel momento sembrava cambiato completamente. Era chiaramente familiare per lei, ma allo stesso tempo ora sembrava eccezionalmente estraneo.


Il suo petto iniziò ad ansimare lentamente di fronte a lui... Poi lei si inginocchiò.


"Aiutami... a vendicarmi." Il suo tono era debole, ma l'odio che conteneva fece solidificare l'aria attorno.


Si era già inginocchiata di fronte a Yun Che prima d'ora, ma solo durante il periodo in cui aveva il marchio dello schiavo.


Ma ora, la dea, una persona dalla reputazione più incredibile al mondo, la donna più orgogliosa e altera dell'universo, si stava inginocchiando di fronte a Yun Che.


"Aiutarti a vendicarti?" Gli angoli delle labbra di Yun Che fremettero, un misto di incredulità e un sogghigno. "Vuoi che ti aiuti ad uccidere Qianye Fantian?"


"Ci riuscirai sicuramente." Qianye tremò. "Solo tu... potrai riuscire a compiere un'impresa del genere..."


Dopo che era stata mandata via dal regno del monarca del Brahma da Gu Zhu quel giorno, era fuggita usando tutte le sue forze. Il suo potere divino del Monarca del Brahma era stato disperso e Qianye Fantian aveva distrutto le sue Vene Misteriose, così aveva perso l'abilità di nascondersi. Data la forza del regno del Monarca del Brahma, un giorno sarebbe stata trovata, non importava dove fosse fuggita.


Poteva solo fuggire nella Divina Regione Settentrionale!


Qianye Ying'er non era una persona che si rassegnava facilmente al fato. Era entrata nella Divina Regione Settentrionale senza esitazione... e ci era entrata prima di Yun Che.


Tuttavia non era Yun Che e non possedeva il potere di controllare l'Energia Misteriosa dell'oscurità. Così, in questo posto oscuro, la sua vita e la sua forza misteriosa erano state divorate gradualmente dall'aura oscura che permeava dalla Divina Regione Settentrionale. Ma per seminare i suoi inseguitori, non aveva altra scelta che inoltrarsi nelle aree centrali... Tuttavia, l'erosione della sua forza vitale e della sua forza misteriosa era aumentata sempre di più.


Inoltre le sue Vene Misteriose erano state gravemente ferite da Qianye Fantian, così la sua Energia Misteriosa avrebbe continuato a dissiparsi. Ogni giorno che passava nella Divina Regione Settentrionale era un incubo per lei.


Solo l'odio l'aveva spinta a continuare... e anche la sua sola speranza.


Yun Che!


Visto che le sue Vene Misteriose erano state distrutte, sarebbe stato impossibile per lei vendicarsi. Tuttavia, in questo mondo, c'era un'altra persona più motivata ad uccidere Qianye Fantian e che aveva più possibilità di farlo in futuro: Yun Che!


Sapeva molto bene cosa significava essere pieni di odio... Forse era la persona che capiva meglio di chiunque altro che odio spietato sarebbe nato in Yun Che dopo che era stato tradito dal mondo e aveva perso tutto.


Se fosse riuscito a sfuggire all'inseguimento delle tre regioni divine, molto probabilmente sarebbe scappato nella Divina Regione Settentrionale.


Aveva ereditato il potere del Dio Malvagio, così presto avrebbe superato tutti quanti in questo universo... e questo era il vero motivo per cui era stato rifiutato dal mondo. Ma dato che possedeva Energia Misteriosa dell'oscurità, poteva anche crescere nella Divina Regione Settentrionale. Se avesse avuto abbastanza tempo, sicuramente avrebbe potuto uccidere Qianye Fantian in futuro!


La persona che aveva distrutto la sua dignità, qualcuno che voleva distruggere così tanto, sarebbe diventata la sua ultima speranza... Quanto era triste e ironico?


In origine pensava che trovare Yun Che nella Divina Regione Settentrionale sarebbe stato come cercare un ago in un pagliaio e forse non sarebbe riuscita a resistere fino ad allora.


Tuttavia, meno di un giorno fa, aveva sentito parlare di lui in questo regno delle Rovine Orientali.


"Eheh." Yun Che rise freddamente. "Quanto è assurdo. Tu sei tra le persone che voglio uccidere di più, ma mi stai implorando di aiutarti? Dammi un motivo!"


Il cristallo spirituale di Qianye Ying'er aveva registrato tutto ciò che le era accaduto. Aveva rinunciato al suo orgoglio e alla sua dignità per salvare Qianye Fantian, eppure era stata abbandonata da Qianye Fantian proprio per questo... Inoltre aveva scoperto che suo padre, la persona che aveva trattato sempre con la più grande riverenza e rispetto, era stato il vero colpevole dietro la morte di sua madre e che l'aveva manipolata per tutta la sua vita!


Tradimento, era stato tutto un tradimento... E pensare che la grande dea del Monarca del Brahma sarebbe finita così. Quanto era triste e assurdo!


"Sono stata io a... salvarti quando eravamo nel muro del Caos Primordiale." Disse Qianye Ying'er: "Se non avessi usato la Pietra del Vuoto Illusorio per mandarti via, saresti morto per mano di Xia Qingyue."


"Questo motivo non è sufficiente per me!" Rispose freddamente Yun Che.


Qianye Ying'er chiuse lentamente gli occhi e disse con tono spento e cupo: "Per favore... imprimi il sigillo dello schiavo su di me. Sono disposta ad essere tua schiava... per sempre!"


Aveva perso la sua anima del Brahma, così il sigillo sarebbe esistito in eterno... e non avrebbe potuto rimuoverlo prima!


E... stava pregando di riceverlo.


Quando la guardò, Yun Che iniziò a ridere freddamente e con fare smodato: "Ahahah... e pensare che la Qianye Ying'er che sdegnava il resto del mondo si sarebbe ridotta a pregare qualcuno di accettarla come sua schiava... Quanto è piacevole e assurdo... Ahahahah.... Ahahahahaahah!"


"..." Le labbra e le nocche di Qianye Ying'er sbiancarono, ma lei continuò a fissare Yun Che e non distolse lo sguardo da lui nemmeno una volta.


"Tuttavia è un peccato..." Yun Che scosse la testa. "Non sei più la dea del Monarca del Brahma che ha regnato imperiosamente sull'universo. Sei solo un cane sconfitto con le zampe spezzate dal suo stesso padre! Hai perso ogni arte misteriosa, la sua forza misteriosa è per metà rovinata. In effetti ora ti sei ridotta agli stadi iniziali del Divine Stadio Sovrano Misterioso, quindi temo che non riusciresti nemmeno ad uccidermi. Che utilità avresti per me?"


"Il mio corpo." Qianye Ying'er si tolse lentamente la maschera, rivelando completamente il suo bellissimo viso che una volta aveva incantato Yun Che.


In un istante la luce attorno sembrò attenuarsi.


Tutti nell'universo conoscevano i titoli della regina drago e della dea. Quegli splendidi occhi che avrebbero fatto perdere colore al resto dell'universo fissarono quelli di Yun Che. Ogni sua parola era triste, sognante e splendida come una pioggerellina fine. "In quanto uomo, non hai mai sognato... di rendere la dea ammirata da tutti un giocattolo a tua completa disposizione?"



