---
title: Capitolo 1553 – Qianye Qianying (3)
pubDate: 2025-03-10T08:57:10.466Z
tags:
    - atg
---


<em><strong>Capitolo sponsorizzato! Grazie mille Federico! 1 in coda, 0/10 donazione</strong></em>
<em><strong>-Alstor</strong></em>


Non c’era assolutamente nessuno al mondo che avrebbe mai osato immaginare che quelle parole fossero state veramente pronunciate dalla Dea, e anche se qualcuno l’avesse sentita, non sarebbe riuscito a crederci.


Si poteva dire che avesse vissuto gran parte della propria vita sostenendo suo padre.


Ma adesso, da quel momento in avanti, il suo più grande desiderio sarebbe stato ucciderlo!


Pur di riuscirci, era pronta a tutto… Era davvero determinata a farlo!


Yun Che fissò Qianye Ying’er, socchiudendo gli occhi… Era la prima volta che osservava il volto di Qianye Ying’er così direttamente. L’ultima volta che aveva ammirato per qualche breve istante la sua bellezza, si era sentito precipitare in un profondo abisso, perciò aveva dovuto sfruttare tutta la sua forza di volontà per distogliere lo sguardo e poi le aveva ordinato severamente di non togliersi mai più la maschera di fronte a lui.


Ancora in preda allo stupore, ricordò che un’altra voce eterea e celestiale gli aveva rivolto parole simili, anni prima, in una piccola capanna di bambù circondata da vasti campi fioriti.


Solo che quella voce, ormai, era solo un ricordo distante… e l’avrebbe potuta sentire di nuovo solamente nei suoi sogni.


“Esatto. La tua bellezza è senza dubbio una delle migliori pedine di scambio a tua disposizione. Credo che in tutto il mondo non ci sia un solo uomo in grado di resisterti, quando decidi di sfruttarla.” Yun Che sorrise con poca convinzione, mentre osservava Qianye Ying’er, in ginocchio di fronte a lui. Anche se aveva le spalle al muro ed era stata costretta a fuggire, anche se il suo cuore era ormai pieno di odio ed era stato divorato dall’oscurità già da molto tempo, era ancora così bella da far perdere la ragione a qualsiasi uomo: “Però, sono davvero curioso di sapere una cosa. Dato che desideri la vendetta così tanto da essere persino disposta a diventare il giocattolo di un uomo, perché non hai scelto l’Imperatore del Mare Meridionale?”


“Ormai, io sono solo un fantasma inutile e solitario, mentre l’Imperatore del Mare Meridionale è un Imperatore Divino, e il Reame Sovrano su cui regna è secondo solo al Regno del Drago. In effetti, la sua forza complessiva è sicuramente sufficiente a mettere alle strette il Regno del Brahma, ora che ha perso te e i Tre Dei. Considerando la sua ossessione per te e la tua astuzia, sicuramente riusciresti lentamente a trasformarlo in uno strumento perfetto per la tua vendetta. E non dovresti diventare mia schiava.”


Qianye Ying’er rispose, senza neppure esitare: “Lui… non ne è… degno!”


“Quindi, io ne sarei degno?”


“…” Qianye Ying’er venne sorpresa da quella risposta.


Era disposta a diventare schiava di Yun Che, ma non a diventare l’Imperatrice del Mare Meridionale. Nel suo subconscio, riteneva che l’Imperatore Divino più potente della Regione Meridionale non fosse degno neppure di sfiorarla con un dito, mentre Yun Che…


“… Esatto.” Dopo essersi ripresa da quell’istante di stupore, rispose con una sola semplice parola.


“Hehe, mi piace davvero questa risposta.” Yun Che ridacchiò e fece lentamente qualche passo in avanti, fermandosi di fronte a Qianye Ying’er. Si avvicinò così tanto da entrare quasi in contatto col suo meraviglioso volto. Distese una mano le accarezzò il capo, facendo passare le dita fra alcune ciocche dei suoi capelli dorati: “Poter trasformare la Dea del Brahma in un giocattolo, che mi obbedirà per sempre, è davvero una tentazione alla quale è difficile resistere.”


“…” In passato, se qualcuno avesse osato avvicinarsi così tanto a lei sarebbe stato ridotto in polvere, figurarsi se avesse persino sfiorato i suoi capelli. Qianye Ying’er non oppose resistenza, ma la sua voce divenne piuttosto irrequieta: “Ho solo una richiesta… in futuro, dopo che avrai schiacciato e calpestato Qianye Fantian, dovrai lasciare a me il colpo di grazia!”


Tutto il dolore che aveva provato in vita sua, il desiderio di vendicarsi e di vendicare sua madre, dovevano essere ripagati con il sangue di Qianye Fantian… Pur di raggiungere questo obiettivo, era pronta a qualsiasi sacrificio, era disposta ad accettare qualsiasi umiliazione!


Dopo aver finito di parlare, chiuse gli occhi e si rassegnò al suo destino. La risposta di Yun Che, comunque, non aveva alcuna importanza. Perché presto sarebbe diventata totalmente sua schiava, sarebbe stata il suo giocattolo. E anche se in futuro non fosse riuscito a ottenere alcun risultato, lei non avrebbe rimpianto quella decisione.


Qianye Ying’er, che ormai si era rassegnata e stava attendendo in silenzio che Yun Che impiantasse il Marchio dello Schiavo nella sua anima, inaspettatamente non percepì il potere di Yun Che penetrare dentro di lei. Le dita di Yun Che scivolarono lentamente sulla sua fronte. Poi, scesero verso quel volto che nessun uomo aveva mai accarezzato prima, fermandosi infine sotto il suo mento.


Yun Che sollevò delicatamente il suo meraviglioso volto, in modo che i loro sguardi si incrociassero, da così incredibilmente vicino.


“Dimmi. Non vuoi usare il <em>tuo</em> potere per occuparti personalmente dell’uomo che ha reso la tua intera vita nient’altro che uno scherzo!?”


Il suo tono era diventato improvvisamente cupo e serio come non mai. Si chinò lentamente verso di lei, fino a quando i loro volti non furono a pochi centimetri di distanza l’uno dell’altro. Ma nei suoi occhi non c’era più né avidità né lussuria.


“…” Qianye Ying’er rise con autocommiserazione: “Ormai sono menomata a metà. Se potessi riuscirci con le mie sole forze, se mi restasse anche solo un briciolo di speranza, credi davvero che sarei disposta a diventare schiava di qualcun altro!?”


“No, puoi ancora riuscirci.” Disse Yun Che, lentamente e con serietà: “Posso guarire le tue Vene Misterioses e aiutarti a recuperare la tua forza misteriosa… anzi, otterrai un potere ancora maggiore di quello che avevi in passato!”


“…” Qianye Ying’er non disse nulla, e la sua espressione non cambiò affatto. Era chiaro che non riuscisse a credere a quell’affermazione.


Yun Che ritrasse lentamente la mano, poi distese entrambe le braccia. Nella sua mano sinistra comparve il bagliore bianco della luminosa Energia Misteriosa della Luce, che conteneva il potere del Miracolo della Vita. Mentre nella mano destra… C’era una goccia di sangue scarlatto, che emanava un’aura nera così densa e intensa da non poter quasi essere descritta. Sembrava un piccolo buco nero, in grado di divorare ogni cosa nonostante le sue piccole dimensioni.


“Sei solo menomata a metà, quindi guarire le tue Vene Misterioses per me è facile come bere un bicchier d’acqua. Inoltre, questa goccia di Sangue Diabolico mi è stata donata dall’Imperatrice Diabolica Colpo Celeste Nemesi dei Diavoli. Non è semplicemente una goccia del suo sangue, ma è una goccia del suo Sangue dell’Origine, il Sangue dell’Origine dell’Imperatrice Diabolica in persona!”


“…!!” Qianye Ying’er spalancò gli occhi e fissò l’aura nera intorno alla mano di Yun Che. Era un tipo di oscurità impossibile da descrivere a parole, al di sopra delle sue conoscenze e oltre la sua comprensione.


Yun Che stava sorridendo, ma Qianye Ying’er non riusciva ancora a comprendere il significato di quel sorriso.


Qianye Ying’er… il mondo era pieno di geni straordinari, che ricevevano i titoli di Giovani Divini o di Dei, ma se in tutto l’universo avesse potuto esserci una sola Dea, allora quella sarebbe stata senza dubbio la Dea del Brahma.


Il suo talento era così straordinario che nessuno, in tutta la Regione Orientale, poteva essere paragonato a lei. Non aveva neppure mille anni, eppure la sua conoscenza e comprensione della via del mistero erano straordinarie, ed era diventata una Divine Master di decimo livello. E anche quando aveva perso la sua Eredità del Brahma, la sua forza misteriosa era scesa solo ai livelli intermedi del Divine Master Realm… in altre parole, anche se non avesse ricevuto l’Eredità del Brahma, sarebbe comunque diventata una Divine Master di livello medio prima di compiere mille anni.


Un talento così terrificante per la via del mistero non si era mai visto nel Regno degli Dei, neppure una volta dalla sua fondazione. In effetti, era così talentuosa che per lei il titolo di “Divine Master più giovane della storia” non aveva mai avuto alcuna importanza.


Possedeva l’intelligenza e la comprensione della via del mistero di una Divine Master, un talento senza pari, aveva perso tutte le sue arte misteriosa, era sempre stata incredibilmente spietata e crudele, e ora nel suo cuore non c’era altro che un ardente desiderio di vendetta…


Era semplicemente perfetta!


Poteva davvero esistere una candidata migliore di lei, in tutto l’universo!?


“Tu vuoi… donarmi questa goccia di Sangue dell’Origine dell’Imperatrice Diabolica?” domandò Qianye Ying’er… quell’aura oscura aveva già reso neri come l’inchiostro i suoi occhi dorati.


Il Sangue dell’Origine di un Imperatore dei Diavoli. Anche quando era ancora la Dea del Brahma, non avrebbe mai osato neppure sognare di ottenere un tesoro del genere. Quindi, adesso, come poteva essere degna di riceverlo, cosa poteva offrire in cambio?


“Esatto,” rispose Yun Che: “In tutto il mondo, nessuno è più adatto di te.”


“…Me lo stai dicendo per convincermi che ho preso la decisione giusta, così che non opponga resistenza quando impianterai il Marchio dello Schiavo nella mia anima?” disse Qianye Ying’er, con una fredda risata: “Se è così, non disturbarti!”


“Il Marchio dello Schiavo? Heh…” Yun Che rise con disprezzo: “Sei così impaziente di diventare schiava di un’altra persona? Sei la Dea del Brahma, guardavi il mondo intero dall’alto in basso, sei la Dea del Brahma che non degnava di un solo sguardo neppure l’Imperatore Divino più potente della Regione Meridionale. Ma adesso, sei così dannatamente ansiosa di diventare un pupazzo senz’anima… Qianye Ying’er, sei davvero caduta così in basso?”


“… Cosa intendi dire?” lo sguardo di Qianye Ying’er divenne glaciale.


“Guarirò le tue Vene Misterioses e ti aiuterò ad assorbire questa goccia di Sangue dell’Origine dell’Imperatrice Diabolica. Poi, ti insegnerò un’antica arte misteriosa Diabolica, trasformandoti per sempre in un Diavolo!”


Diventare un Diavolo per il resto della vita… la Qianye Ying’er del passato non avrebbe mai potuto accettarlo. Tuttavia, adesso, come avrebbe potuto resistere, se davvero in quel modo avrebbe ottenuto un potere ancora maggiora di quello che possedeva in passato, così da avere la sua vendetta?


“Ma il prezzo non sarà un Marchio dello Schiavo. Al contrario, da oggi in poi… dovrai diventare l’arma con cui avrò la mia vendetta!” l’aura bianca e quella nera continuarono a brillare fra le dita di Yun Che: “Tu utilizzerai me come uno strumento per la tua vendetta, e io farò lo stesso con te… cosa ne dici!?”


Qianye Ying’er lo fissò, cercando di trovare tracce di disprezzo e divertimento nei suoi occhi. Ma tutto ciò che vi vide fu solo un’oscurità sconfinata. Un freddo sorriso, gelido e sprezzante, comparve sulle sue labbra: “Quanto sei sciocco e infantile! Non hai paura che, se non impianterai un Marchio dello Schiavo nella mia anima, in futuro diventerò così forte da infrangere il nostro accordo!? A quel punto, anche se volessi soggiogarmi con un Marchio dello Schiavo, non ne saresti assolutamente in grado!”


“Heh…” gli angoli delle labbra di Yun Che si incurvarono verso l’alto e i suoi denti brillarono con bagliore pallido e spettrale: “Posso aiutarti a ottenere un potere ancora maggiore di quello che avevi, ma posso anche toglierti tutto ciò che ti resta in una sola notte… Non mi credi?”


Yun Che non stava affatto mentendo. Avrebbe donato a Qianye Ying’er quella goccia di Sangue dell’Origine dell’Imperatrice Diabolica, ma non le avrebbe mai e poi mai insegnato la Calamità dell’Oscurità Eterna.


“L’Imperatrice Diabolica Colpo Celeste Nemesi dei Diavoli sapeva che sarei riuscito ad assorbire al massimo due gocce del suo Sangue dell’Origine, eppure prima di andarsene me ne ha lasciate tre. Sai perché?” continuò Yun Che: “Perché ho bisogno di un’incubatrice eccellente per assorbirle nel minor tempo possibile. Quindi, la terza goccia di Sangue dell’Origine è per la mia incubatrice!”


“Il tuo corpo e il tuo talento sono fra i migliori dell’universo, e possiedi anche la forma più pura e originale di Energia Misteriosa. In tutto il mondo, non c’è incubatrice migliore di te!”


Yun Che parlò con brutale franchezza: “Ma non voglio solo il tuo corpo e la tua forza, voglio anche il tuo cervello… non mi serve una marionetta che mi metta sempre al primo posto in ogni situazione, capisci!?”


Stavolta, alla fine Qianye Ying’er ebbe una reazione intensa. La luce nera fra le dita di Yun Che penetrò nei suoi occhi, illuminando il profondo della sua anima. Sollevò lentamente lo sguardo, con un’espressione sorprendentemente calma e distaccata. Il bagliore nei suoi occhi era identico a quello di quando, anni prima, aveva afferrato Yun Che per la gola e aveva impresso su di lui il Marchio Spirituale del Suicidio.


“Non rimpiangerai la tua decisione.”


Quelle poche parole non contenevano nessuna emozione. E Qianye Ying’er non perse tempo con giuramenti privi di significato come “Giuro che ti sarò per sempre fedele e non ti tradirò mai”, perché erano i più ridicoli e assurdi del mondo.


“Ottimo.” Disse Yun Che, guardandola dall’alto: “Da ora in avanti, non sei più la Dea del Brahma, e non sei più neppure Qianye Ying’er. Adesso, il tuo cognome è Yun e il tuo nome è Qianying.”


Non era una domanda, ma un’affermazione.


“Qianye Ying’er ormai è morta. Ormai, c’è solo Yun Qianying!” rispose lei, a bassa voce e con indifferenza. Neppure abbandonare il suo cognome le fece provare la minima emozione.


Un tempo, il nome Qianye ai suoi occhi rappresentava la sua gloria e la sua ambizione. Ma ormai, per lei non era altro che un simbolo di odio e vergogna.


Yun Che chiuse la mano destra e l’aura oscura scomparve. Tuttavia, la sua mano sinistra, avvolta dall’intensa Energia Misteriosa della Luce, scattò in avanti e premette sul petto di Qianye Ying’er. La pura Energia Misteriosa della Luce si riversò nel suo corpo come un ruscello delicato e rinfrescante, raggiungendo le sue Vene Misterioses.


Dato che Qianye Fantian voleva essere sicuro che Qianye Ying’er non potesse mai recuperare la sua forza misteriosa, naturalmente aveva distrutto le sue Vene Misterioses con un metodo tutt’altro che comune… che non lasciava alcuna possibilità di guarigione. Neppure la Regina del Drago della Regione Occidentale sarebbe stata in grado di guarirle.


Tuttavia, non sapeva che Yun Che aveva coltivato la versione completa del Miracolo della Vita, e che quindi era l’unica eccezione al mondo!


Due demoni abbandonati dal mondo e divorati dal desiderio di vendetta, due vecchi nemici mortali, in quella Nazione del Ghiaccio Orientale, nella temuta Regione Settentrionale, erano diventati l’uno l’arma dell’altro.


Nessuno sapeva che, in quel momento, il seme di un’oscurità senza pari fosse stato piantato nel destino della Regione Settentrionale, nel destino del Regno degli Dei, e nel destino dell’intero Caos Primordiale.
                                


                                



