---
title: Capitolo 1558 – Principe Ereditario del Regno Orientale delle Rovine
pubDate: 2025-03-10T08:57:10.467Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>


<em><strong>-Alstor</strong></em>






Col passare del tempo, le Cinque Rovine degli Inferi divennero sempre più movimentate.


Sempre più praticanti del mistero cominciarono a partire per il Regno Centrale delle Rovine, siccome durante la Battaglia delle Rovine Centrali l’ingresso era aperto a tutti. Alcuni vi andarono per assistere alla Battaglia, altri per provare a sfruttare quell’opportunità sfuggente che si presentava solo ogni cinquant’anni.


Tredici giorni dopo.


Nazione Orientale del Ghiaccio, Regno Orientale delle Rovine. All’interno di una dimensione indipendente, due persone stavano rilasciando un’oscurità più profonda di un abisso. Quando aprirono gli occhi contemporaneamente e si guardarono a vicenda, si poté vedere chiaramente che gli occhi di entrambi erano dipinti di nero.


Persino le loro auree erano completamente diverse da prima.


Qianye Ying’er sollevò lentamente una mano. La sua pelle era candida come la giada, ma l'Energia Misteriosa intorno ad essa era nera come l’inchiostro. Anche i suoi capelli dorati e le sue sopracciglia erano diventati più scuri della notte… i suoi occhi e i suoi capelli tornarono al loro colore originale soltanto dopo che lei ebbe abbassato la mano.


La sua percezione del mondo e dell’aura dell’Oscurità era cambiata per sempre.


Normalmente, per un mortale sarebbe stato impossibile assorbire del tutto il Sangue dell’Origine di Jie Yuan, ma Yun Che era semplicemente un mostro e Qianye Ying’er era un’incubatrice perfetta, e avevano portato a termine il primo passo in solo un mese.


Yun Che possedeva, tuttavia, le Vene Misterioses di un Dio della Creazione, perciò il successo nella prima fase dell’assorbimento del Sangue Diabolico non ebbe effetti drastici su di lui. Qianye Ying’er, invece, era una mortale, eppure era riuscita nell’impresa impossibile di assorbire il Sangue di un Imperatore dei Diavoli. Era solo una singola goccia del suo Sangue, ma il modo in cui aveva alterato il suo corpo e la sua percezione… era semplicemente indescrivibile.


“Quindi, questo… è il Sangue dell’Imperatrice Diabolica.” Disse Qianye Ying’er: “Anche quando ero al picco del Divine Master Realm, non mi sono mai sentita come se fossi sul punto di trascendere dal mondo stesso. Ma ora, non mi sorprende che anni fa tu sia riuscito ad attirare una Tribolazione di nove stadi!”


“Non era affatto il segno della nascita del cosiddetto Figlio dei Cieli, come sostenevano i Tre Anziani del Regno del Mistero Celeste, al contrario… la Legge Celeste era terrorizzata da te!”


“E quindi?” rispose Yun Che, gelido: “Anche la migliore Eredità del mondo non può cambiare nulla, a meno che sia affiancata a un grande potere e a una volontà ferrea!”


Yun Che puntò un dito verso la fronte di Qianye Ying’er, e ci fu un lampo nero.


Qianye Ying’er corrugò leggermente la fronte e pronunciò un nome: “Tomo Diabolico Illusorio… Notte Eterna.”


“Questa è una arte misteriosa Diabolica creata dall’antico Clan Diabolico Notte Eterna,” spiegò Yun Che: “Al momento, la arte misteriosa dell’Imperatrice Diabolica Colpo Celeste Nemesi dei Diavoli è ancora oltre le tue capacità, non riusciresti a coltivarla immediatamente, ma lo stesso non si può dire per il Tomo Diabolico Illusorio Notte Eterna. Al tuo attuale livello, sicuramente riuscirai ad apprenderlo senza fatica, così potrai usarlo durante la Battaglia delle Rovine Centrali.”


Il Tomo Diabolico Illusorio Notte Eterna era impresso nella Spada Diabolica Notte Eterna, ed era stato utilizzato da Fen Juechen e da Xuanyuan Wentian. Quando la Spada era finita tra le mani di Yun Che, a causa del suo disprezzo per l'Energia Misteriosa Oscura e le arte misteriosa Diaboliche aveva semplicemente dato un’occhiata al Tomo Diabolico Illusorio Notte Eterna, senza mai usarlo.


Tuttavia, quella semplice occhiata gli era bastata a memorizzarlo alla perfezione. Non sarebbe riuscito a dimenticarlo neppure se lo avesse voluto.


“D’accordo.” Rispose Qianye Ying’er. Ora che aveva portato a termine la prima fase dell’assorbimento del Sangue dell’Imperatrice Diabolica, per lei sarebbe stato un gioco da ragazzi imparare una arte misteriosa dell’Oscurità di livello leggermente inferiore a quello degli Imperatori dei Diavoli.


Yun Che non disse altro e chiuse gli occhi. Un brillante bagliore azzurro eruppe improvvisamente dal suo corpo, e la temperatura della stanza calò drasticamente.


L’immagine di una gigantesca Fenice di Ghiaccio comparve alle sue spalle e lanciò un grido simile al suono della campana di un palazzo celeste. Il suo potere divino intimorì persino Qianye Ying’er.


Dopo aver concluso la prima fase dell’assorbimento del Sangue dell’Imperatrice Diabolica, finalmente Yun Che cominciò a raffinare gli ultimi frammenti di potere divino che la Fenice di Ghiaccio gli aveva lasciato.


Quando Mu Xuanyin aveva ricevuto un frammento dell’Anima della Fenice di Ghiaccio, diecimila anni prima, non era riuscita a raffinarne neppure la metà. Almeno, finché non aveva incontrato Yun Che… ma Yun Che era sicuro di poter riuscire a raffinarla completamente in solo sei mesi!


Era il miglior metodo a sua disposizione per accrescere drasticamente la sua forza misteriosa in breve tempo!


“…” Qianye Ying’er osservò in silenzio, mentre l’aura di Yun Che cresceva rapidamente sotto all’immagine della Fenice di Ghiaccio. La velocità dei suoi progressi era sovrannaturale, ma la sua Energia Misteriosa non mostrava alcun segno di instabilità.


Yun Che possedeva fin troppi segreti semplicemente incomprensibili. Ogni volta che l’aveva visto rivelarne uno, Qianye Ying’er era rimasta senza parole.


Poco dopo, cominciò a coltivare il Tomo Diabolico Illusorio Notte Eterna.


In passato, avrebbe avuto bisogno di molto più tempo per coltivare quell’antica arte misteriosa Diabolica. Ma dopo aver assorbito il Sangue dell’Imperatrice Diabolica, la sua comprensione e il suo controllo sulle leggi dell’Oscurità alla base del Tomo le permisero di apprenderlo senza la minima difficoltà. In meno di un giorno, aveva già padroneggiato alla perfezione il primo livello della arte misteriosa.


Aprì gli occhi e osservò Yun Che. Il giovane non si era mosso di un solo millimetro, da quando aveva cominciato a coltivare, ma la sua forza misteriosa era già salita al secondo livello del Divine King Realm.


Due giorni dopo, quando lei finì di coltivare il secondo livello del Tomo, Yun Che era già al terzo livello del Divine King Realm.


Al settimo giorno, quando lei finì di coltivare il terzo livello del Tomo, Yun Che raggiunse il quarto livello del Divine King Realm.


E dopo due settimane, quando lei finì di coltivare il quinto livello del Tomo, Yun Che raggiunse infine il quinto livello del Divine King Realm.


Quattro livelli del Divine King Realm in sole due settimane! Quella velocità non era scioccante, era assolutamente impossibile per la loro Era!


“Ormai è ora.” Disse Qianye Ying’er. Ora capiva perché Yun Che fosse così determinato a saccheggiare quel Regno… era così sicuro di sé per via di quell’asso nella manica!


L’unica domanda era quanto lontano quell’asso nella manica l’avrebbe portato.


Clang!


L’immagine della Fenice di Ghiaccio scomparve, e nella stanza tornò il buio. Ma anziché aprire gli occhi, Yun Che disse: “Non c’è fretta. Ho ancora bisogno di un po’ di tempo per stabilizzare la mia nuova forza misteriosa e abituarmi ad essa.”


“Quindi, immagino che tu non abbia intenzione di recarti dal setta delle Rovine Orientali?” domandò Qianye Ying’er, riflettendo.


“Umpf, perché mai dovrei obbedire a gente come la setta delle Rovine Orientali?” rispose Yun Che: “Andremo direttamente nel Regno Centrale delle Rovine!”


Il Regno Centrale delle Rovine era al centro delle Cinque Rovine degli Inferi.


Normalmente era controllato dai quattro setta dei Realm King. Ognuno di essi controllava un determinato numero di suoi settori, che venivano distribuiti ogni cinquant’anni in base alla classifica della Battaglia delle Rovine Centrali. Quindi, uno dei benefici che gli altri setta delle Cinque Rovine degli Inferi potevano ricevere dal setta dei Realm King a cui erano sottoposti era proprio il diritto di esplorare il Regno Centrale delle Rovine.


Durante la Battaglia delle Rovine Centrali, il Regno Centrale delle Rovine veniva aperto a tutti i praticanti del mistero. Durante quel periodo, il Regno Centrale delle Rovine diveniva il luogo più affollato delle Cinque Rovine degli Inferi. Una piccola porzione dei praticanti del mistero, confidando nella propria forza, si sarebbe diretta indipendentemente nel cuore del Regno Centrale delle Rovine, alla ricerca di tesori e opportunità. Gli altri si recavano nel Settore Nord delle Rovine Centrali, la sua zona più settentrionale.


Lì si teneva la Battaglia delle Rovine Centrali.


Il tempo trascorse rapidamente e i praticanti del mistero raggiunsero ben presto il Settore Nord delle Rovine Centrali, uno dopo l’altro. In un batter d’occhio, mancavano ormai solo quaranta ore all’inizio della Battaglia.


Il Regno Centrale delle Rovine era perennemente avvolto da tempeste apocalittiche, perciò i suoi confini erano la zona più sicura. Nonostante questo, anche lì il vento sollevava continuamente la sabbia.


In quel momento, due persone stavano camminando l’una a fianco all’altra, nel mezzo di una gigantesca tempesta di sabbia. Innumerevoli praticanti del mistero stavano accorrendo verso il Settore Nord delle Rovine Centrali, ma quelle due persone avvolte per metà dalla tempesta si guardavano continuamente intorno, incuriosite.


“Chi ha più di tremila anni non può partecipare alla Battaglia delle Rovine Centrali. Capisco che ci siano restrizioni sull’età, è perfettamente normale, ma perché ce ne sono anche sul livello di forza misteriosa?” domandò a bassa voce il giovane, ma la tempesta di sabbia non fu sufficiente a coprire la sua voce.


“I Divine Sovereign sono ai vertici dei Reami Stellari Intermedi.” Rispose lentamente Qianye Ying’er: “In quanto ai Divine King, sono pochi, ma abbastanza numerosi da non essere considerati rari. Sai quanti Divine King rimangono bloccati al decimo livello, senza riuscire a raggiungere il Divine Sovereign Realm neppure dopo centinaia di anni, migliaia di anni, o neanche dopo aver coltivato per tutta la loro vita?”


Yun Che aveva interagito raramente con altri Reami Stellari, ma conosceva bene la gerarchia interna al Regno della Canzone Glaciale. Al di sotto di Mu Xuanyin c’erano Mu Bingyun e Mu Huanzhi, gli unici due Divine Sovereign del Regno della Canzone Glaciale. Tutti i loro sottoposti, dagli Anziani della Sala Sacra ai Maestri di Palazzo, erano Divine King al picco del decimo livello.


Le Vene Misterioses di Yun Che erano speciali, e in tutta la sua vita non si era mai davvero trovato di fronte a un collo di bottiglia durante la coltivazione. Tuttavia, sapeva bene che per gli altri praticanti del mistero la differenza fra due Grandi Realm era vasta quanto quella fra il cielo e la terra.


“La Battaglia delle Rovine Centrali si tiene storicamente fra Divine King al picco del decimo livello. L’obiettivo è permettere ai Divine King più giovani e talentuosi di affrontarsi, così che abbiano un’intuizione o capiscano come diventare Divine Sovereign durante la battaglia… i vincitori possono dare prova della loro forza, mentre gli sconfitti vengono indirettamente spinti più in basso nella gerarchia.”


Tutti i partecipanti della Battaglia delle Rovine Centrali erano Divine King al picco del decimo livello, dunque i vincitori erano coloro che avevano maggiori probabilità di diventare Divine Sovereign in futuro, mentre gli sconfitti forse non sarebbero mai più migliorati, a causa dell’ombra della sconfitta rimasta nel loro cuore.


Senza dimenticare che l’esito della Battaglia avrebbe determinato la distribuzione delle risorse per i successivi cinquant’anni!


La Battaglia delle Rovine Centrali riguardava il prestigio e il futuro guadagno di tutti. Naturalmente, tutti e quattro i Regni delle Cinque Rovine degli Inferi vi investivano molto.


“Divine King al picco del decimo livello? Heh…” Yun Che arricciò leggermente le labbra e sbuffò con disprezzo.


“Sicuramente attirerai l’attenzione, se parteciperai alla Battaglia con una forza misteriosa al quinto livello del Divine King Realm.” disse Qianye Ying’er. Per un attimo, il suo sguardo si perse nel vuoto, mentre ripensava a quando Yun Che aveva partecipato alla Battaglia degli Dei pur essendo ancora al Divine Tribulation Realm.


Quella volta, Yun Che si era rivelato una stella splendente, accecante quanto un sole infuocato… al punto che persino lei, la Dea del Brahma, era stata stupita dalla sua luce.


Ma ora, era avvolto da un’oscurità così sconfinata che, vedendolo, a chiunque si sarebbe raggelato il sangue nelle vene.


Era ancora Yun Che… ma nell’arco di così pochi anni…


Nessuno era un esempio migliore di quanto il destino fosse imprevedibile.


“Attirare l’attenzione? Quando mai non ho attirato l’attenzione?”


La risposta di Yun Che era del tutto indifferente, ma quelle parole nascondevano una grande crudeltà, che la maggior parte delle persone non avrebbe mai notato.


Qianye Ying’er: “…”


All’improvviso, Yun Che si fermò e sollevò lo sguardo, concentrandosi verso un punto nel cielo.


“Cosa succede?” domandò Qianye Ying’er.


“Qui, il vento è… piuttosto strano.” Commentò Yun Che.


“Strano?” Qianye Ying’er rilasciò la sua percezione spirituale per un istante, poi la ritrasse del tutto: “In effetti, è piuttosto strano che, in un Regno della Regione Settentrionale, l’Elemento del Vento sia così tanto più intenso dell’Oscurità.”


“Non intendevo questo.” Lo sguardo di Yun Che cambiò, senza che nessuno se ne accorgesse. Con lo sguardo puntato in lontananza, disse lentamente: “Se ignorassi l’Aura dell’Oscurità che c’è in questo luogo, noteresti che questa tempesta… è fin troppo pura.”


“Pura?” Qianye Ying’er aggrottò la fronte, pensando a quelle parole, quando notò che l’espressione di Yun Che era cambiata. Tuttavia, sollevò subito lo sguardo e osservò alcune persone giunte di fronte a loro, commentando: “Divine King al picco. La loro aura e la loro energia vitale sono molto simili a quelle della ragazza che ci ha visitato un mese fa. Probabilmente rappresenteranno anche loro il Regno Orientale delle Rovine… credo che siano nientemeno che dei membri della setta del Realm King.”


Le voci degli sconosciuti li raggiunse non appena Qianye Ying’er li notò:


“Non c’è bisogno di essere così arrabbiato per un estraneo, Giovane Maestro.”


“Umpf! Il mio Onorevole Padre mi ha ordinato di aspettare e accogliere personalmente questo estraneo! Capisci che onore è? Ma non si è fatto vivo! Mi ha ingannato, e ha mancato di rispetto all’intero Regno Orientale delle Rovine!”


“Ho sentito dire che è stato l’Anziano Jiukui a raccomandare Yun Che. Ecco perché il Maestro della setta lo ritiene così importante. Eppure, è raro trovare qualcuno di così sciocco e ignorante. Il Maestro della setta sarà furioso quando lo verrà a sapere. Sicuramente lo sottoporrà a un processo, quando la Battaglia delle Rovine Centrali finirà.”


“Giovane Maestro…” sussurrò Qianye Ying’er: “Probabilmente, quello è il figlio maggiore del Realm King del Regno Orientale delle Rovine, il Giovane Maestro della setta delle Rovine Orientali, Dong Xueci. È anche il Principe Ereditario del Regno Orientale delle Rovine. A quanto pare, la tua decisione di non visitare la setta delle Rovine Orientali lo ha offeso.”


“E cosa me ne importa?” rispose con freddezza Yun Che.


Una raffica di vento soffiò verso di loro, sollevando una nube di sabbia che poi tornò a posarsi leggermente a terra. Ormai, erano molto vicini alle tre persone davanti a loro.


In testa al gruppo c’era un ragazzo alto. Il suo sguardo conteneva una naturale arroganza ed era piuttosto cupo. L’aura che emanava era al picco del decimo livello del Divine King Realm. Era esattamente il Principe Ereditario del Regno Orientale delle Rovine, Dong Xueci.


Era accompagnato da due uomini di mezza età. Anche loro erano Divine King.


La Battaglia delle Rovine Centrali non vietava ai partecipanti di chiedere aiuti esterni. Anzi, era considerata una sorta di abilità. Ogni volta che si teneva la Battaglia delle Rovine Centrali, la setta delle Rovine Orientali cercava Divine King al picco per ampliare le proprie fila, sia all’interno del Regno che oltre i suoi confini. Quest’anno, non c’era stata alcuna eccezione.


Yun Che era uno degli estranei a cui avevano chiesto aiuto.


Dong Jiukui aveva accompagnato Dong Xueyan quando aveva visitato Yun Che. L’anziano aveva visto in lui un grande potenziale, e godeva di abbastanza prestigio e potere all’interno della setta da far sì che il Realm King rispettasse profondamente la sua opinione.


Tuttavia, mancava poco all’inizio della Battaglia delle Rovine Centrali, eppure Yun Che non si era ancora fatto vivo. Tutti gli altri esperti a cui la setta delle Rovine Orientali aveva chiesto aiuto, invece, erano arrivati il prima possibile.


Chi, nel Regno Orientale delle Rovine, avrebbe mai osato mentire alla setta delle Rovine Orientali o offenderlo apertamente!? Ovviamente, il Realm King era infuriato per l’assenza di Yun Che, ma aveva comunque deciso di ascoltare Dong Jiukui, dunque aveva ordinato a Dong Xueci di aspettarlo ancora per un giorno prima di partire per il Regno Centrale delle Rovine.


Naturalmente, Dong Xueci era terribilmente irritato dal fatto che lui, il Principe Ereditario, fosse stato costretto ad attendere un semplice estraneo. Quando Yun Che non si era presentato neppure dopo che era trascorso quel giorno, ovviamente si era infuriato ancora di più.


Al momento, la sua rabbia era evidente dall’espressione sul suo volto.


Quando i due gruppi si incontrarono, Dong Xueci lanciò un’occhiata distratta a Yun Che e Qianye Ying’er… e rimase subito pietrificato.


Naturalmente, non perché avesse riconosciuto il giovane colpevole d’aver suscitato la sua ira. Dopotutto, non aveva mai incontrato Yun Che in vita sua. No, il suo sguardo rimase fisso su Qianye Ying’er.
                                


                                



