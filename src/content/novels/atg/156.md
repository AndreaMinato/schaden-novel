---
title: Capitolo 156 - Cospirazione
pubDate: 2023-10-10T14:00:10.541Z
tags:
    - atg
---


Capitolo SPONSORIZZATO, grazie per la donazione!
-Schadenfreude

Qin Wuyou aveva previsto l'arrivo di queste due lettere. Comunque non si aspettava che sarebbero arrivate allo stesso tempo e che l'appuntamento sarebbe stato allo stesso orario.

Yun Che le prese e gli diede una letta veloce. Erano entrambi inviti cortesi e credibili.
Prima lodavano il ragazzo, dipingendolo come la brillante stella nascente della giovane generazione e dicevano che, dopo aver visto i risultati dell'incontro di ieri, lo ammiravano molto e avrebbero gradito incontrarlo di persona.
Di conseguenza lo avevano invitato rispettivamente al banchetto e alla convenzione beast battle, che erano entrambe a mezzogiorno tra dieci giorni, chiedendo di concedere loro l'onore di presentarsi...

Vedendo che Yun Che aveva finito di leggere, Qin Wuyou disse. "Immagino che ti aspettassi di ricevere delle lettere del genere, ogni discepolo del Palazzo Interno riceverebbe lettere del genere. In più con l'incontro di ieri, la tua reputazione ha superato quella di tutti gli altri discepoli del Palazzo Interno. Cosa hai intenzione di fare?"

"Cosa pensate che dovrei fare?" Yun Che posò le lettere d'invito e rispose con una domanda.

Qin Wuyou scosse la testa. "Non posso aiutarti a scegliere. Sei debole e hai umili origini; non puoi offendere nessuno dei due.
All'inizio la scelta migliore sarebbe stata di accettare entrambi gli inviti, mostrando una disposizione cortese di fronte alle loro offerte, senza rifiutare nessuno dei due. Tuttavia la data dei due inviti è identica, non so se sia una coincidenza. Se volessi accettare potresti andare solo ad uno dei due eventi, offendendo così il principe di cui hai rifiutato l'invito.
Se non ti presentassi a nessuna delle due occasioni, potrebbe essere interpretato come un'offesa per entrambi, se io fossi nella tua situazione non saprei assolutamente cosa fare."

Yun Che sorrise e disse. "Che sia il banchetto o la convenzione beast battle, ho ancora dieci giorni per pensarci. Non c'è bisogno di preoccuparsi. Ciò che mi preoccupa di più... sono solo un normale discepolo del Palazzo Profound Ventoblu. Come hai detto, la mia forza è insignificante, perché il principe ereditario e e il terzo principe sono così cortesi con me?"

"La tua forza attuale è minuscola. Tuttavia ciò a cui loro importa non è la tua forza, ma piuttosto il prestigio e il tuo enorme potenziale. Forse non te ne rendi conto, ma dopo la battaglia di ieri il tuo nome si è diffuso per tutta la Città Imperiale Ventoblu.
Sei quasi diventato una leggenda, in particolare per le giovani generazioni; ti adorano.
Inoltre il fatto che tu non sia nobile ha attirato il favore di moltissimi praticanti del profound di umili origini. Se ti unisci ad uno dei due principi, con l'influenza che hai al momento attrarrai la loro attenzione. Non solo, sicuramente diventerai straordinariamente forte in futuro.
Nonostante al momento la tua forza sia insignificante, tra cinque o dieci anni quando sarai maturato, diventerai certamente un grande supporto. Quindi sia il principe ereditario che il terzo principe cercheranno sicuramente di trarti dalla loro parte."

Dopo aver ponderato a lungo, Yun Che annuì lentamente. "Capisco."

"La scelta starà a te. Tuttavia devo ricordarti che se ti unisci ad uno di loro, non importa quanto siano intensi i sentimenti che la Principessa Cang Yue prova per te, lei sarebbe costretta ad interrompere la relazione che ha con te." Qin Wuyou fissò Yun Che e poi se ne andò.
Se Yun Che fosse stato un normale praticante del profound, anche se fosse stato dieci volte più dotato, l'istruttore non sarebbe stato così ansioso.
Tuttavia il rapporto che Yun Che aveva con la Principessa Cang Yue non gli permetteva di trattare la questione con leggerezza.

In qualche modo trapelò il fatto Yun Che aveva ricevuto gli inviti da entrambi i principi. La voce si sparse in fretta e in un pomeriggio praticamente tutto il Palazzo profound Ventoblu sapeva della questione.
Si potevano sentire animate discussioni in ogni angolo del Palazzo.

"Ehi! Ho sentito che Yun Che ha ricevuto un invito da sua altezza il principe ereditario e sua altezza il terzo principe allo stesso tempo... Che invidia, se dovesse schierarsi dalla parte di uno di loro, sicuramente riceverebbe uno splendido trattamento."

"Tsk, tsk, puoi ammirarlo quanto vuoi. È scontato che un genio come il Fratello Minore Yun Che sia stato notato dai due principi. Se dovessi distruggere un avversario più forte di te di sette livelli posso garantirti che anche tu riceveresti lo stesso trattamento."

"Allora, credi che il Fratello Minore Yun Che sceglierà il Principe Ereditario o il Terzo Principe?"

"Ummmh, è molto difficile da dire. Ho sentito che il principe ereditario e il terzo principe sono assolutamente ostili tra di loro. Se sceglie la persona sbagliata, allora in futuro potrebbe fare una brutta fine anche lui."

...

Città Imperiale Ventoblu, tenuta del Maresciallo del Settore Settentrionale.

Murong Yi era rimasto gravemente ferito dallo scontro con Yun Che. Era stato riportato nella sua tenuta da Feng Baiyi per riprendersi dalle sue ferite.
Le voci riguardo a Yun Che si stavano diffondendo a macchia d'olio e facevano fumare di rabbia Murong Yi. Era diventato una patetica comparsa... O, ad essere più precisi, un trampolino di lancio.

"Yun Che, ti ucciderò... TI UCCIDERÒ!!"

In meno di due giorni, Murong Yi aveva gridato quelle parole più di trecento volte; ogni volta con un tono ricolmo d'odio. Non aveva ricevuto mai una tale umiliazione prima d'ora ed era anche la prima volta che provava un rancore del genere.

"Fratello Murong, ci sono notizie che potrebbero essere spiacevoli per te."

Feng Baiyi entrò nella stanza.

"Che notizie!" Murong Yi si alzò a sedere nel suo letto e chiese con un'espressione seria. "Riguarda Yun Che?"

"Esatto." Feng Baiyi si pizzicò il mento, mentre la sua espressione si incupiva. "Ho sentito che ha ricevuto un invito sia dal principe ereditario che dal terzo principe oggi."

"Crack, crack..."

Murong Yi non disse nulla, ma si sentì un suono di ossa che scrocchiavano dalle sue mani.

"Sia il principe ereditario che il terzo principe lo hanno invitato a degli eventi così importanti; è evidente che lo considerino piuttosto importante.
Nonostante abbiano entrambi cercato di attrarre i discepoli del Palazzo Interno, è la prima volta che fanno una cosa del genere.
Così diventerà difficile occuparsi di Yun Che. Anche se tuo padre intervenisse personalmente, sarebbe già impossibile perché sarebbe come mancare di rispetto al principe ereditario o al terzo principe." Disse Feng Baiyi con indifferenza.

"Deve morire... DEVE MORIRE!!" Murong Yi ruggì con violenza. I suoi movimenti fecero riaprire le ferite e lo fecero gemere di dolore.

Feng Baiyi gli diede un'occhiata e disse. "In tal caso puoi solo attaccarlo in segreto. Non solo, devi farlo velocemente."

"Baiyi, devi aiutarmi! Non ho mai ricevuto un'umiliazione del genere in tutta la mia vita. Tutto il mio onore e la mia reputazione sono stati fatti a pezzi da quel bastardo! Come posso trattenere la mia rabbia? Come posso lasciare che usi la mia dignità per godersi le luci della ribalta?!" Murong Yi era infuriato. "Baiyi, mi devi aiutare!"

"Non ti preoccupare. Siamo stati buoni fratelli per molti anni. Naturalmente non ignorerò ciò che ti ha fatto." Disse lentamente Feng Baiyi. "In effetti eri troppo agitato ieri. All'inizio l'hai combattuto a mani nude ed eravate praticamente alla pari. Il suo talento innato è davvero sbalorditivo; uno al secondo livello del true profound realm è riuscito davvero ad esibire una profound strength del tuo livello. Comunque il divario tra voi due era comunque di sette livelli; per quanto riguarda le fondamenta e le profondità della profound strength non poteva reggere il confronto con te.
Se tu avessi continuato a combatterlo a mani nude, dopo un po' non sarebbe riuscito ad affrontare i tuoi attacchi e alla fine avrebbe perso. Ma quando non sei riuscito ad attaccarlo per un po' hai deciso invece di usare un'arma."

"Non poter vincere contro qualcuno di sette livelli inferiore a me, come avrei potuto non diventare irritabile!"
Murong Yi strinse i denti mentre si giustificava. Era d'accordo con ciò che aveva detto Feng Baiyi e, ora che ci pensava, se entrambi non avessero usato armi, allora non avrebbe perso.
Sarebbe stata una vittoria indegna, se non altro non avrebbe ricevuto un'umiliazione del genere.

"In effetti nemmeno lo spadone di Yun Che non era così spaventoso; solo che ci sono pochissimi maestri che usano quell'arma e non avevi l'esperienza nel combattere contro lo spadone. Altrimenti la tua Lancia Silver Dragon non sarebbe stata respinta via così facilmente da Yun Che... Quando hai perso la tua arma, hai perso lucidità; eri destinato a perdere.
Ero lì vicino e ho visto tutto quello che è accaduto. Lo spadone di Yun Che è strabiliante, ma è comunque pesante; era molto lento e lasciava anche una grande punto debole dopo ogni attacco. Con la tua tecnica di movimento profound avresti potuto facilmente schivare i suoi attacchi e contrattaccare una volta che avesse lasciato delle aperture. Se lo avessi fatto, Yun Che non avrebbe mai potuto vincere contro di te.
E quando le vostre armi si sono scontrate... lo scontro diretto è il punto forte degli spadoni, come avresti potuto non avere la peggio?!"

"In più quella Spada Colossale del Signore Supremo pesa millenovecentocinquanta chilogrammi; anche se la sollevassimo entrambi, non saremmo in grado di usarla così facilmente. Sospetto che quei tre colpi siano stati il suo limite. Per questo la tua sconfitta non è stata principalmente a causa di Yun Che, ma a causa tua.
Credo che dopo avermi ascoltato, se combattessi di nuovo contro di lui, non potresti perdere. D'altra parte, se fossi stato io..." Una luce fredda brillò nei suoi occhi. Sogghignò. "Avrei bisogno solo di tre scambi per ucciderlo."

Richiamando alla mente gli eventi della battaglia di ieri, più ci pensava, più Murong Yi ritenne plausibili le parole di Feng Baiyi.
Iniziò immediatamente a rimpiangere e rispose stringendo i denti. "Hai ragione. Se potessi combatterlo di nuovo, non potrei perdere... Ma al momento sono pieno di ferite. Non posso nemmeno uscire dal letto.
Altrimenti... lo avrei fatto a pezzi personalmente!"

"Non ti preoccupare. Ti aiuterò a vendicarti. Tra cinque giorni al massimo ti porterò la testa di Yun Che. Ti garantisco che la tua rabbia svanirà completamente." Disse contento Feng Baiyi.

"Davvero?!" Murong Yi spalancò gli occhi con entusiasmo. Ma poi aggrottò le sopracciglia e disse. "Ma Yun Che ha ricevuto gli inviti di entrambi i principi. Se dovessimo intervenire..."

"Non ti preoccupare. Gestirò perfettamente la questione e, per essere sicuri, ho anche invitato un'altra persona."

"Chi?" Murong Yi chiese subito.

"Xue Lang." Feng Baiyi socchiuse gli occhi.

"Xue Lang... Settima posizione della Classifica Celeste, Xue Lang?" Murong Yi rivelò un'espressione scioccata. "Ha accettato di aiutarci?"

Feng Baiyi rise con indifferenza e annuì. "Conosci anche tu il suo carattere. Finché gli dai abbastanza profitto, sarà disposto a fare qualsiasi cosa. Per questo ha richiesto 800 monete purple profound. Dopotutto l'influenza di Yun Che al momento è immensa; è rischioso ucciderlo. Dipende tutto se Fratello Murong è disposto a tirare fuori questa somma."

"Assolutamente nessun problema!" L'espressione di Murong Yi divenne feroce. "Se lo ucciderai, figuriamoci ottocento monete purple profound, non esiterei anche se fossero ottomila!"

"Bene!" Feng Baiyi si alzò. Il tono della sua voce era diventato freddo e feroce. "Fratello Murong, non ti resta che aspettare buone notizie... Ah, anche io aspetto impazientemente che questa persona, che ha osato comportarsi in modo così arrogante di fronte a me, si inginocchi ai miei piedi implorando perdono. Ahahahah..."



