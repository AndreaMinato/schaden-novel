---
title: Capitolo 1562 – Beihan Chu
pubDate: 2025-03-10T08:57:10.467Z
tags:
    - atg
---


<em><strong>Capitolo regolare, 10 in coda, 0/10 donazione</strong></em>


<em><strong>-Alstor</strong></em>






Le parole di Nanhuang Chanyi sorpresero la folla, ma non troppo. Tuttavia, quando Nanhuang Mofeng pronunciò le parole “Divine King di quinto livello”, la loro scarsa sorpresa si tramutò subito in totale incredulità.


Divine King di quinto livello… alla Battaglia delle Rovine Centrali?


Che razza di scherzo era!?


Ancora peggio, Nanhuang Chanyi li aveva invitati personalmente!?


“Voi due?” l’ex Principe Ereditario della Fenice, Nanhuang Jiang, riconobbe immediatamente Yun Che e Qianye Ying’er. Si accigliò e commentò: “Chanyi, questa è la Battaglia delle Rovine Centrali, non dovresti scherzare.”


“Non sto scherzando.”


Yun Che non aveva mai detto a Nanhuang Chanyi il livello della sua forza misteriosa, e per lei era impossibile misurarle accuratamente perché la sua era inferiore. Tuttavia, anche quando Nanhuang Mofeng disse che erano al quinto livello del Divine King Realm, restò stranamente calma: “Il suo nome è Yun Che. L’ho incontrato per caso mentre venivo qui, quindi l’ho invitato a rappresentarci nella Battaglia.”


“Per caso?” Nanhuang Mofeng divenne ancora più scuro in volto: “La Battaglia delle Rovine Centrali non è un gioco, e non si dovrebbero assoldare dei rinforzi senza averci riflettuto attentamente! Come puoi prendere le cose così alla leggera?”


“Potremmo chiudere un occhio se fosse abbastanza forte, ma è solo un Divine King di quinto livello! Non è semplicemente degno di partecipare alla Battaglia delle Rovine Centrali!”


Nanhuang Mofeng era più anziano di Nanhuang Chanyi e la sua forza, il suo prestigio e la sua influenza erano secondi solo a quelli del Divine Sovereign della Fenice. Considerando quanto fossero ridicole le circostanze in cui Yun Che era stato reclutato, aveva tutto il diritto di sgridare un po’ Nanhuang Chanyi.


“Zio Feng,” intervenne Nanhuang Jian: “Li ho già incontrati anche io. Dong Xueci li ha minacciati e Chanyi li ha salvati dalla situazione in cui si trovavano. Era la prima volta che si incontravano. Tuttavia, non riesco a capire perché Chanyi abbia preso senza motivo questa decisione. Forse…”


Lo sguardo di Nanhuang Mofeng divenne improvvisamente gelido: “Per caso voi due le avete mentito riguardo alla vostra forza misteriosa!?”


La Nazione Meridionale della fenice aveva solo quattro Divine King di decimo livello, e la loro squadra impallidiva terribilmente di fronte a quelle degli altri tre Regni. Se Yun Che avesse mentito a Nanhuang Chanyi, dicendole di essere un Divine King di decimo livello, molto probabilmente lei avrebbe deciso subito di reclutarlo.


Quella sembrava l’unica spiegazione accettabile.


“…” Yun Che non rispose alla domanda, e neppure Nanhuang Chanyi tentò di giustificarsi. Lanciò a Yun Che un’occhiata indifferente da oltre i gioielli del copricapo, poi si voltò verso il Divine Sovereign della Fenice, domandandogli: “Onorevole Padre, cosa ne pensa?”


Il Divine Sovereign della Fenice osservò Yun Che per un po’, poi chiese a sua figlia: “Cosa sai di lui?”


“Assolutamente nulla.” Rispose Nanhuang Chanyi.


Il Divine Sovereign della Fenice inarcò leggermente le sopracciglia, ma il suo tono rimase gentile: “In tal caso, vorrei sapere per che motivo hai scelto di reclutarlo.”


“Per nessun motivo in particolare, Onorevole Padre.” Rispose a bassa voce Nanhuang Chanyi: “L’ho invitato solamente perché ho la sensazione che, per qualche motivo, sia straordinario.”


“Tutto qua?” il Divine Sovereign della Fenice sembrò sorpreso da quella risposta.


“Tutto qua.” Nanhuang Chanyi annuì: “Comunque, al massimo dieci persone possono partecipare alla Battaglia. Non c’è niente di male ad avere un sostituto in più a disposizione.”


“Non è così semplice!” intervenne Nanhuang Mofeng in tono serio: “La squadra che faremo partecipare rappresenterà l’intera Nazione Meridionale della Fenice! Siamo sempre stati i più deboli, e la nostra squadra è sempre stata criticata. Sai quanto siamo stati ridicolizzati l’ultima volta, quando abbiamo fatto partecipare due Divine King di ottavo livello!?”


“Per evitare di subire la stessa umiliazione, quest’anno abbiamo pagato una grande somma solo per radunare quattro Divine King di decimo livello e otto Divine King di nono livello. Ma se permettessimo a un Divine King di quinto livello di far parte della nostra squadra…”


“In poche ore, tutti sapranno che abbiamo fatto partecipare un Divine King di quinto livello! La Nazione Meridionale della Fenice diventerà lo zimbello dei quattro Regni delle Rovine degli Inferi!”


“Non possiamo assolutamente permetterlo!!”


Le parole di Nanhuang Mofeng furono incredibilmente dure e decise. Ciò che disse era perfettamente logico, e tutti la pensavano come lui.


“Mancava poco all’inizio della Battaglia, e Chanyi ha preso questa decisione sbagliata solo perché era troppo preoccupata per il nostro Regno. Non è colpa sua.” Nanhuang Jian difese frettolosamente Nanhuang Chanyi, poi si voltò verso Yun Che e disse: “Voi due, per favore restituite lo Stemma della Fenice Meridionale e andatevene. Non so come abbiate spinto Chanyi a commettere un errore del genere, ma la Nazione Meridionale della Fenice non intende punirvi, dato che questa è un’occasione così importante. Inoltre, dopo la Battaglia delle Rovine Centrali sarete liberi di visitare il Regno Meridionale delle Rovine quando vorrete.”


Non era mai una cattiva idea convincere due Divine King di quinto livello ad unirsi alle proprie fila.


Ma Nanhuang Chanyi ignorò Nanhuang Jian e fece un cenno ai due, dicendo: “Prego, sedetevi.”


Incredibilmente, stava indicando i due posti accanto a lei!


“Io…” Nanhuang Jian la fissò, incredulo e confuso.


“Ottimo.” Rispose Yun Che, facendo un cenno d’assenso, poi lui e Qianye Ying’er si sedettero proprio accanto a Nanhuang Chanyi. Ignorarono completamente gli sguardi sospettosi e scioccati puntati su di loro da ogni direzione.


Nanhuang Mofeng corrugò bruscamente la fronte, e sul suo volto comparve un’espressione infuriata: “Chanyi, come –”


“Zio Feng,” il suo tono era gentile, ma conteneva una pressione fredda e indescrivibile che interruppe all’istante Nanhuang Mofeng: “Hai dimenticato che ora sono la Principessa Ereditaria? Se sei così preoccupato per l’onore della Famiglia Reale, non dovresti rivolgerti a me chiamandomi Sua Altezza? Quindi, perché continui a chiamarmi per nome?”


“…” Nanhuang Mofeng si irrigidì di colpo.


“Il mio Onorevole Padre mi ha già concesso pieno potere sulla gestione della Battaglia delle Rovine Centrali! L’ultima parola spetta a me, e nessuno può mettere in discussione le mie decisioni!”


“Ho deciso che Yun Che farà parte della squadra della Nazione Meridionale della Fenice. La faccenda è chiusa, e non tollererò ulteriori obiezioni!”


La squadra della Nazione Meridionale della Fenice rimase in silenzio per qualche secondo. Tutti i suoi membri si scambiarono sguardi increduli.


Nanhuang Chanyi non era semplicemente educata, sembrava quasi che fosse nata con una scarsa capacità di provare emozioni. Anche se tutti sapevano quanto fosse bella, raramente appariva in pubblico. In effetti, questa era la prima volta che presenziava alla Battaglia delle Rovine Centrali, per di più per un motivo che ormai tutti conoscevano.


Il suo tono fu soverchiante, e non ammise discussioni. Figurarsi tutti gli altri, persino Nanhuang Jian e Nanhuang Mofeng non l’avevano mai vista con un atteggiamento simile.


“Ricomponetevi.” Il Divine Sovereign della Fenice intervenne mentre tutti erano ancora stupefatti. Il suo tono era ancora più privo di emozioni: “Chanyi ha ragione. Le ho dato completa autorità sulla gestione della Battaglia e sulla scelta dei membri della squadra, quindi ha diritto a prendere decisioni anche senza il vostro appoggio. Tuttavia, non dimenticare che sarai responsabile per qualsiasi cosa accada quest’oggi, Chanyi.”


“Lo capisco.” Disse Nanhuang Chanyi, chinando leggermente il capo.


“Ma…” Nanhuang Jian voleva dire qualcos’altro, ma notò lo sguardo del Divine Sovereign della Fenice e si costrinse a rimangiarsi qualsiasi cosa stesse per aggiungere. Il massimo che poté fare, a questo punto, fu fulminare Yun Che con lo sguardo.


Nanhuang Jian era il membro più potente della squadra, mentre il suo membro più debole era comunque un Divine King di nono livello. Ma ora, all’improvviso un Divine King di quinto livello si era unito a loro… Figurarsi Nanhuang Jian, persino gli altri undici membri della squadra stavano fissando Yun Che con ostilità.


Il livello complessivo della loro squadra era appena precipitato a causa di Yun Che! Non sarebbe stato esagerato affermare che fossero stati privati del loro ultimo briciolo di dignità!


Non riuscivano semplicemente a capire cosa stesse passando per la testa a Nanhuang Chanyi! Se avesse reclutato Yun Che perché le aveva mentito sulla sua forza misteriosa, avrebbero potuto accettarlo, ma perché non aveva cambiato idea neppure dopo che Nanhuang Mofeng aveva rivelato apertamente che fosse solo un Divine King di quinto livello?


Ancora peggio, il Divine Sovereign della Fenice stesso aveva davvero deciso di assecondarla!


Nanhuang Mofeng sbuffò con freddezza e non disse altro. Tuttavia, aveva un’espressione orribile.


Senza curarsi degli sguardi con cui tutti la stavano fissando, Nanhuang Chanyi tornò tranquillamente al suo posto, per poi inviare una trasmissione sonora a Yun Che: “Non deludermi troppo.”


“Non resterà delusa.” Rispose Yun Che: “Tuttavia… sono curioso. Come hanno detto gli altri, sono solo un Divine King di quinto livello. Perché si fida così ciecamente di me?”


Nanhuang Chanyi gli lanciò un’occhiataccia, poi rispose: “Fidarmi di te? Cosa intendi dire? Sto solo difendendo la mia dignità di Principessa Ereditaria. Da quando ricopro questa carica, questo è il primo grande evento di cui devo occuparmi. Se permettessi a chiunque di opporsi alle mie decisioni, cosa ne sarebbe della mia dignità?”


“Inoltre, direi che se vuoi puoi vederla in questo modo: sono stata egoista e ho abusato del mio potere.”


Yun Che: “…”


Nel frattempo, le espressioni delle persone dall’altro lato del Campo di Battaglia delle Rovine Centrali divennero piuttosto confuse.


“Fratellone, quello è Yun Che!” disse Dong Xuekui: “Si è unito alla Nazione Meridionale della Fenice?”


“Hehe.” Dong Xueci ridacchiò e rispose: “Interessante, interessante. Deve aver cercato protezione dalla Nazione Meridionale della Fenice, dopo aver capito cosa succede a chi osa offendermi. Dopotutto, un Divine King di quinto livello è molto prezioso per la Nazione Meridionale della Fenice.”


Ogni sua parola era pregna di disprezzo.


“Il posto dove è seduto… non si sarà davvero unito alla loro squadra, vero?” domandò Dong Xuekui, inarcando un sopracciglio.


“Impossibile,” rispose Dong Xueci, a cui non importava affatto: “Un Divine King di quinto livello che partecipa alla Battaglia delle Rovine Centrali? La Nazione Meridionale della Fenice non avrà alcun onore, certo, ma non sono così senza vergogna da gettare al vento il loro ultimo briciolo di decenza.”


Dong Jiukui si era già unito alla squadra della setta delle Rovine Orientali, ma non notò Yun Che in quella della Nazione Meridionale della Fenice. Perché lui e gli altri Divine Sovereign della setta delle Rovine Orientali stavano osservando la zona della Città Settentrionale del Gelo.


Quella Battaglia avrebbe potuto cambiare il futuro e lo status della setta delle Rovine Orientali.


I quattro grandi Divine Sovereign continuarono a guardare verso ovest, man mano che l’inizio della Battaglia si avvicinava sempre di più. Alla fine, un’aura comparve all’orizzonte, seguita da una voce limpida che raggiunse le orecchie di tutti:


“Beihan Chu, discepolo del Palazzo della Spada Nascosta del Palazzo Celeste delle Nove Luci, è giunto ad assistere alla Battaglia delle Rovine Centrali.”


Il Divine Sovereign del Gelo si alzò immediatamente in piedi, sorridendo. Anche gli altri tre Divine Sovereign e tutti i praticanti del mistero di ogni setta si alzarono in piedi. Gli spettatori trattennero il fiato, sollevarono lo sguardo e osservarono il cielo, con espressioni piene d’entusiasmo e di ammirazione.


Era comprensibili. Nelle Cinque Rovine degli Inferi, chi non sapeva di Beihan Chu e del Palazzo Celeste delle Nove Luci?


Poco dopo, una piccola arca misteriosa con a bordo due persone comparve all’orizzonte. Uno dei due uomini indossava abiti neri, aveva delle sopracciglia affilate, uno sguardo tagliente e un’aura straordinaria. Era l’ex Principe Ereditario della Città Settentrionale del Gelo, nonché il migliore dei discepoli del Palazzo della Spada Nascosta, Beihan Chu!


Accanto a lui c’era un uomo di mezza età dall’aria molto seria. Tuttavia, non era il Venerabile Spada Nascosta. Infatti, il suo status era chiaramente inferiore a quello di Beihan Chu.


Alle spalle dei due c’era una barriera a forma di cubo, alta circa quanto una persona. Sembrava sigillare qualcosa, ma era impossibile vedere o percepire cosa ci fosse oltre quel velo di oscurità vorticante.


Innumerevoli occhi osservarono quell’arca misteriosa che si fermò in alto nel cielo proprio al centro del Campo di Battaglia. Beihan Chu scese con un salto dall’Arca, seguito dall’uomo di mezza età.


L’Arca, tuttavia, non se ne andò. Continuò a fluttuare a mezz’aria, mantenendo attiva quella barriera nera.


“Sei arrivato, Chu’er.” Il Divine Sovereign del Gelo si fece avanti per accogliere suo figlio, sorridendo. La sua solita pressione maestosa era scomparsa.


“Onorevole Padre!” Beihan Chu fece un profondo inchino verso il Divine Sovereign del Gelo, poi ripeté il gesto in tutte le direzioni, dopodiché disse: “Sono arrivato in ritardo perché ho dovuto occuparmi di alcune faccende. Vi prego di perdonarmi.”


Quano il suo sguardo raggiunse i posti a sedere della Nazione Meridionale della Fenice, si fermò chiaramente ad osservare Nanhuang Chanyi per alcuni istanti. Sulle sue labbra comparve un sorriso.


“Hahahaha.” Il Divine Sovereign della Fenice rise a squarciagola: “Non esagerare, caro nipote. Il solo fatto che tu sia qui è sufficiente a rendere ancora più prestigiosa la Battaglia delle Rovine Centrali. Jian’er, Beihan Chu non ha neppure la metà dei tuoi anni, e non credo sia necessario lodare il suo talento. Eppure, è comunque umile ed educato, nonostante la sua posizione nel Palazzo Celeste delle Nove Luci. Dovresti imparare da lui.”


“Certamente, Onorevole Padre.” Rispose rispettosamente Nanhuang Jian: “Ascolterò i tuoi insegnamenti.”


Quando il Divine Sovereign della Fenice fu il primo a complimentarsi con Beihan Chu, l’atmosfera si incupì leggermente. Le voci che si erano diffuse senza freni sembravano sempre più reali.


“Chu’er, dov’è il tuo Maestro? Arriverà più tardi?” domandò sorridendo il Divine Sovereign del Gelo, stringendo le mani di Beihan Chu.


“No, Onorevole Padre. Il Maestro avrebbe dovuto accompagnarmi, ma c’è stato un imprevisto durante il viaggio e ha dovuto andarsene per risolvere alcuni problemi. Mi ha detto di prendere il suo posto come supervisore della Battaglia delle Rovine Centrali di oggi.” Rispose Beihan Chu.


La risposta di Beihan Chu sorprese leggermente tutti i presenti. Il Venerabile Spada Nascosta non sarebbe stato presente? Cosa diavolo era successo durante il loro viaggio?


Ovviamente, il Divine Sovereign del Gelo non aveva alcuna intenzione di indagare sulla faccenda in pubblico. Annuì lentamente e rispose: “Capisco. È un vero peccato, ma se il Venerabile Spada Nascosta ha dovuto intervenire personalmente, deve trattarsi di una faccenda molto importante. Naturalmente, ciò ha la priorità rispetto alla Battaglia. Oh, giusto, chi è la persona alle tue spalle?”


Osservò l’uomo di mezza età dietro Beihan Chu e sollevò improvvisamente le sopracciglia. Quell’uomo aveva un aspetto ordinario e sembrava un subordinato di Beihan Chu. Eppure, era forte quanto lui, se non di più!


E lui, il Divine Sovereign del Gelo, era il praticante del mistero più potente delle Cinque Rovine degli Inferi.


“Oh!” Beihan Chu presentò frettolosamente l’uomo di mezza età: “Onorevole Padre, questo mio Anziano è Bubai l’Eccelso, Lu Bubai. È il Terzo Maestro di Palazzo del Palazzo della Spada Nascosta.”


“Cos…” la presentazione di Beihan Chu fece sobbalzare tutti i presenti, compreso il Divine Sovereign del Gelo.


Il Terzo Maestro di Palazzo del Palazzo della Spada Nascosta era praticamente un dio per loro!


Ma, dato che era rimasto alle spalle di Beihan Chu, nessuno aveva realizzato chi fosse fino a quel momento.


Il Divine Sovereign del Gelo fece immediatamente un piccolo inchino e cominciò ad accoglierlo, con un tono agitato: “Benvenuto, Bubai l’Eccelso. Questo piccolo sovrano è Beihan Suo. La prego di perdonarmi per la mia maleducazione…”


“Le parole sono superflue!” Bubai l’Eccelso lo interruppe bruscamente e con indifferenza, prima ancora che potesse finire la frase. Poi, disse: “Sono qui solo per proteggere il Giovane Maestro di Palazzo. Niente di tutto questo ha a che vedere con me. Potete fingere che io non esista.”


Le parole di Bubai l’Eccelso fecero sollevare di scatto lo sguardo a Beihan Suo: “Giovane… Giovane Maestro di Palazzo?”


Quella non era l’unica cosa che catturò la sua attenzione. Non aveva alcun senso che il Terzo Maestro di Palazzo fosse la guardia personale di Beihan Chu e restasse alle sue spalle.


“Hmm?” Bubai l’Eccelso gli lanciò un’occhiataccia: “Non lo avete ancora saputo? Il Giovane Maestro di Palazzo è entrato nella Classifica dei Sovereign Celesti della Regione Settentrionale.”


BOOM———


Quelle parole esplosero nelle orecchie di tutti come tuoni.


Il Divine Sovereign del Gelo, il praticante del mistero più potente delle Cinque Rovine degli Inferi, rimase paralizzato dallo stupore. Si sentì come se ogni goccia di sangue del corpo gli fosse andata alla testa. Divenne paonazzo, e in preda all’entusiasmo riuscì a malapena a balbettare: “C-cosa… cos’ha… detto…”
                                


                                



