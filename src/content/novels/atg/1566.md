---
title: Capitolo 1566 - Yun Che Entra in Campo
pubDate: 2025-03-10T08:57:10.468Z
tags:
    - atg
---


Capitolo sponsorizzato, ringraziamo Federico!
7 in coda, <strong>0/10</strong> donazione</em>
<em>-Schadenfreude</em>


"..." Nanyang Chanyi chiaramente fu sorpresa da queste parole. La sua voce diventò un po' più fredda. "Pervertito."


Yun Che smise di esaminarla usando la sua percezione spirituale. Invece la fissò per poi dire: "Non percepisco nessun panico, shock, rabbia o intento omicida provenire da lei. Non le importa affatto cosa sta succedendo... È capace di provare emozioni, vero?"


"Un'altra persona sarebbe già morta per una trasgressione del genere." Disse Nanhuang Chanyi. La sua voce era ancora tenue come il fumo e priva di emozione.


"..." Yun Che si accigliò lievemente per poi chiedere: "Devo ammettere di essere incuriosito. Perché mi ha scelto?"


"No, ribalterei la domanda," rispose: "Perché ha scelto me?"


"Istinto."


La sua risposta la fece sorridere: "Come può l'istinto di un uomo rivaleggiare con quello di una donna?"


Yun Che distolse lo sguardo e smise di fare domande.


<em>Boom!</em>


Ci fu un forte impatto e un grido di dolore, e il nono partecipante della Fenice Meridionale fu sconfitto in cinque mosse. Nessuno fu sorpreso minimamente da questo risultato... Un Divine King di nono livello non era rilevante e i setta nemici non avrebbero avuto bisogno di coalizzarsi per batterlo.


Un coltivatore della Fenice Meridionale cadde a terra, privo di sensi. Una pozza di sangue si allargò velocemente da sotto il suo corpo. Era chiaro che avesse subìto un attacco insidioso.


Normalmente il paese della Fenice Meridionale si sarebbe infuriato e avrebbe denunciato l'avversario per il suo attacco maligno. Stavolta però, tutto ciò che poteva fare era stringere i denti, trattenere la furia e portare via il partecipante per guarirlo.


Tutto ciò che volevano ora era che la Battaglia della Fenice Meridionale finisse il più velocemente possibile e rimediare il prima possibile in seguito... Non potevano assolutamente permettersi di offendere Beihan Chu.


Dopotutto, considerando l'attuale posizione di Beihan Chu, provocare lui era come offendere il Palazzo Celeste delle Nove Luci!


La città del Gelo Settentrionale poteva essere forte, ma non aveva abbastanza potere per firmare la loro condanna a morte. Tuttavia il Palazzo Celeste delle Nove Luci poteva farlo!


Il torneo stava continuando e il pubblico continuava ad esultare. Solo la gente della Fenice Meridionale era mortalmente silenziosa.


Alla città del Gelo Settentrionale rimanevano ancora sei partecipanti, mentre i setta delle Rovine Orientali e Occidentali ne avevano quattro... mentre al paese della Fenice Meridionale ne aveva solo uno.


"Jiang'er." Nanhuang Mofeng disse con solennità: "Abbiamo perso nove battaglie e ci rimane un solo partecipante... capisci cosa significa?"


"Capisco!" Nanhuang Jian annuì in risposta. "Vincerò a tutti i costi questo scontro. In quanto principe del paese della Fenice Meridionale, non permetterò che il nostro setta perda ogni incontro anche a costo di rischiare la vita!"


La Battaglia delle Rovine Centrali stava ancora continuando.


la setta delle Rovine Orientali perse contro la città del Gelo Settentrionale, che perse a sua volta contro la setta delle Rovine Occidentali.


Tutti gli occhi erano puntati sul paese della Fenice Meridionale, l'identità del loro ultimo combattente era certa. Poteva essere solo l'ex principe ereditario e il più potente esperto della loro formazione: Nanhuang Jian.


Il motivo per cui non lo avevano ancora mandato era per avere un'ultima occasione per combattere con onore.


Non avrebbero lasciato che la loro nazione perdesse in modo così umiliante!


Nel frattempo, la città del Gelo Settentrionale e i setta delle Rovine Orientali e Occidentali stavano guardando il paese della Fenice Meridionale con vari livelli di disprezzo. Beihan Chu non aveva detto una parola fin dall'inizio del torneo proprio come avrebbe dovuto fare un supervisore imparziale, ma tutti sapevano che era la causa del comportamento insolito dei tre setta.


Ora l'uomo nel campo di battaglia era il nuovo capo della setta della Preghiera del Re, Qi Hanshan. Nel regno delle Rovine Orientali, il suo setta era secondo solo a quello delle Rovine Occidentali. Qi Hanshan aveva quasi tremila anni ed era stato un Divine King di decimo livello per cinquecento anni. Naturalmente la sua forza misteriosa e la sua esperienza non lasciavano molto spazio per delle pie illusioni.


Il coltivatore del Gelo Settentrionale che aveva combattuto contro Qi Hanshan, aveva "perso" lo scontro solo in un paio di scambi, così Qi Hanshan era ancora pieno di energia. Tutti sapevano che le tre parti stavano cospirando per eliminare tutte le speranze della Fenice Meridionale, costringendoli a lasciare il torneo con un marchio di vergogna.


Qi Hanshan fissò Nanhuang Jian con un sorriso di derisione e provocazione.


"Jian'er." Nanhuang Mofeng disse con tono profondo: "Ciò che è importante non è il nostro risultato a questo torneo, ma è difendere il nostro ultimo briciolo di orgoglio. Ora vai e dimostra al mondo la nostra forza!"


"Sì!" Rispose con semplicità Nanhuang Jian per poi stringere i pugni fino a far crepitare le sue giunture. I suoi muscoli si gonfiarono sempre di più e il suo spirito combattivo stava ribollendo anche se non era sceso in campo.


"Aspetta!"


Una voce dal tono calmo interruppe Nanhuan Jian prima che balzasse in campo.


Nanhuang Chanyi si alzò e disse lentamente: "Yun Che entrerà nel campo di battaglia come ultimo rappresentante!"


Le sue parole sbalordirono tutti i presenti. Nanhuang Mofeng si girò ed esclamò scioccato: "Cos'hai detto?!"


Nanhuang Chanyi aveva mantenuto il suo silenzio fin dall'inizio del torneo e tutti pensavano che fosse perché era consapevole dell'errore che aveva commesso.


Nessuno si aspettava che sarebbe intervenuta e avrebbe detto... parole così ridicole.


"Chanyi... basta!" Disse Nanhuang Mofeng con un'espressione scontenta.


"Fratellone, per favore torna al tuo posto." Disse Nanhuang Chanyi. "Entri in campo Yun Che!"


Yun Che si alzò.


"Assolutamente scandaloso!" Gridò Nanhuang Mofeng. I suoi capelli erano ritti e strabuzzava gli occhi per la rabbia. La furia che stava ribollendo nel suo corpo eruttò completamente: "Non ha già causato abbastanza guai?! È già una disgrazia portare un Divine King di quinto livello nella nostra formazione e ora lo fa combattere nell'ultimo incontro in questa Battaglia delle Rovine Centrali?!"


Indicando Yun Che, Nanhuang Mofeng ringhiò: "Sta cercando di ridurci negli zimbelli del mondo intero e farci perdere l'ultimo briciolo della nostra dignità?!"


"So cosa sto facendo." Rispose Nanhuang Chanyi.


Nanhuang Mofeng si voltò e ordinò a Nanhuang Jian: "Ignorala! Jian'er, entra in campo!"


"Zio Feng, sono io ad avere l'autorità di decidere." Disse Nanhuang Chanyi con un tono un po' gelido: "La mia parola è legge in questo campo di battaglia! Nemmeno mio padre può interferire con le mie decisioni, figuriamoci lei!"


Nanhuang Mofeng le scoccò un'occhiata di sottecchi per poi rispondere con tono solenne: "Non ha più avuto potere decisionale da quando ha condotto la Fenice Meridionale alla morte per il suo egoismo!"


"Forse ci sono ancora speranze se andassi da Beihan Chu e gli implorassi pietà dopo, ma ora non è nient'altro che una traditrice!"


Le persone dentro la barriera non osarono dire una parola.


Gli spettatori notarono cosa stava succedendo dentro la barriera e risero ancora di più... Erano già in una situazione così disperata e avevano scelto questo momento per litigare?


"Sono ancora la persona che l'onorabile padre ha scelto nonostante tutto." Disse Nanhuang Chanyi: "Dev'essere Yun Che ad entrare in campo!"


Nanhuang Mofeng non si arrese: "Crede seriamente che la ascolteremo dopo tutto quello che ha fatto?!"


"Chanyi." Disse all'improvviso il Divine Sovereign della Fenice Meridionale: "Sei sicura di volerlo fare?"


"Sì," rispose piano Nanhuang Chanyi. Nessuno poteva vedere il suo sguardo attraverso il velo di nappine.


"Mm." Il Divine Sovereign della Fenice Meridionale annuì in segno di riconoscimento. "Jian'er, torna al tuo posto. Yun Che, combatterai per conto della Fenice Meridionale."


"Onorabile padre?" Nanhuang Jian si irrigidì. Non poteva credere alle sue orecchie.


"Sua maestà, lei..." Disse con urgenza Nanhuang Mofeng. "Rimarrà a guardare mentre diventeremo gli zimbelli del mondo intero!"


"Ho detto che avrei lasciato che Chanyi decidesse tutto. Non mi rimangerò la parola." Rispose il Divine Sovereign.


"Cos'è più importante, un decreto reale o l'orgoglio del nostro paese?!" Nanhuang Mofeng stava tremando per la rabbia. "Lei è il motivo per cui ci siamo ridotti così in primo luogo! Si sta solo umiliando da sola mandando Yun Che in battaglia... perchè continuiamo ancora con queste sciocchezze?"


"Umiliarmi da sola?" Nanhuang Chanyi lo interruppe: "Come sa che Yun Che non vincerà?"


"Crede che potrà... vincere?" Nanhuang Mofeng avrebbe riso se non fosse così arrabbiato: "È posseduta da un demonio o cosa??"


"Zio Feng, facciamo una scommessa?" Disse Nanhuang Chanyi. "Cosa farà se Yun Che vincerà questa battaglia?"


"Eheh!" Un Divine King di quinto livello dalle origini sconosciute che batte il famoso Divine King al picco del suo stadio Qi Hanshan? Nanhuang Mofeng aveva la sensazione che la donna stesse insultando la sua esperienza e la sua intelligenza: "Mi suiciderò se vincerà!"


"È eccessivo." Disse Nanhuang Chanyi. "Zio Feng è perfettamente leale, sarebbe inaccettabile, non importa quanto il suo errore è grave. Se Yun Che vincerà, voglio che si prostri di fronte a me tre volte come punizione per la sua disubbidienza e la sua mancanza di rispetto."


"Se Yun Che perderà," Nanhuang Chanyi continuò prima che Nanhuang Mofeng potesse rispondere: "Mi dirigerò personalmente nel Palazzo Celeste delle Nove Luci per salvare personalmente il paese della Fenice Meridionale."


"Accetterà questa scommessa?"


"Umpf, da dove prende questa sicurezza?" Disse Qianye Ying'er con uno sbuffo.


"Questa è una bella domanda." Rispose con indifferenza Yun Che.


"..." Qianye Ying'er strinse gli occhi mentre fissava Nanhuang Chanyi... Pensò ad un'ipotesi.


Non si aspettava che sarebbe accaduto in un regno stellare intermedio.


"Va bene, farà meglio a non dimenticarselo!" Era impossibile che Nanhuang Mofeng rifiutasse una scommessa come questa: "Se questo ragazzo perderà, si dirigerà verso il Palazzo Celeste delle Nove Luci ed espierà le sue colpe!"


"Yun Che, vada." Disse alla fine Nanhuang Chanyi.


"Cosa mi accadrà se perderò?" Chiese con curiosità Yun Che.


"Non morirai." Rispose Nanhuang Chanyi.


"Interessante." Disse sorridendo lievemente Yun Che. Provò un po' di curiosità nei confronti di Nanhuang Chanyi. All'improvviso ebbe la sensazione di conoscere il viso dietro le nappine.


"Chenyi, tu..."


Nanhuang Jian voleva ancora dire qualcosa, ma Yun Che era già entrato nel campo di battaglia prima che potesse aggiungere altro. Fissò Qi hanshan del Regno delle Rovine Occidentali dritto negli occhi.


La barriera isolava ogni suono, ma non impediva di vedere le persone negli spalti, così nessuno sapeva qual era stato l'argomento di discussione del paese della Fenice Meridionale. Tutti rimasero sbalorditi quando notarono che il loro ultimo rappresentante non era Nanhuang Jian e le loro palpebre fremettero quando sentirono l'aura di Yun Che. Alcuni sputarono una boccata di saliva per l'incredulità.


Anche Beihan Chu, il supervisore che non si era mosso dal suo posto e che era rimasto impassibile fin dall'inizio si stava sporgendo in avanti. Sembrava che non stesse credendo ai suoi occhi.


"Yun Che." Yun Che riferì il suo nome con indifferenza.


"..." Qi Hanshan rimase senza parole per un paio di secondi, poi le sue labbra fremettero.


Dopo un lungo periodo di silenzio, scoppiò del trambusto in tutta l'arena.


Quasi tutti i membri della Fenice Meridionale stavano chinando le teste. Non avevano nemmeno bisogno di ascoltare la folla per sapere come stavano reagendo gli altri.


La folla doveva pensare che il paese della Fenice Meridionale fosse impazzito... Anche loro avevano il presentimento che il Divine Sovereign e Nanhuang Chanyi avessero perso il senno.
                                


                                



