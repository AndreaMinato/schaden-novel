---
title: Capitolo 157 – Amore, promessa
pubDate: 2024-05-29T03:27:25.201Z
tags:
    - atg
---




Capitolo sponsorizzato! Grazie mille!
-Alstor
P.s. Volevo postare questo pomeriggio ma mi sono addormentato e poi mi sono accorto di aver tradotto il capitolo sbagliato. Se volete per Natale vi regalo un po' del mio sonno arretrato, a me non mancherà.




La brezza notturna si fece fredda al tramontare del sole. L'intero Palazzo Interno era in assoluto silenzio; non si sentivano nemmeno i versi degli insetti. Yun Che era seduto sul tetto del Padiglione Panoramico sul retro della Sala Supreme Profound e era silenziosamente immerso nei suoi pensieri, al chiaro della luce lunare.


Era già passato un anno da quando aveva lasciato Floating Cloud City. Inizialmente aveva progettato di vivere piuttosto semplicemente; voleva guarire le sue Profound Vein, riuscire a ottenere qualche risultato entro tre anni e poi tornare a Floating Cloud City per liberare suo nonno e la sua zietta, riprendendosi la sua dignità. Ma poi aveva incontrato Jasmine e grazie a lei la sua vita aveva preso una nuova strada. Persino il suo destino si era intrecciato a quello di lei, e Jasmine aveva fatto cambiare anche il suo futuro.


Ma ora nella sua vita c'era anche Lan Xueruo.


Era davvero sicuro di amarla. Era stato profondamente attratto dal suo aspetto meraviglioso e dal suo portamento raffinato fin dalla prima volta che l'aveva vista. Essendo stato affianco a lei per metà anno, specialmente affrontando insieme una situazione di vita o di morte, tra i due era lentamente nato un sentimento profondo.


E solo ieri aveva scoperto la vera identità di Lan Xueruo, aveva scoperto ciò che doveva sopportare, e cosa lui avrebbe dovuto affrontare se avesse voluto rimanere con lei.


Quello che Qin Wuyou gli aveva detto il giorno prima era stato estremamente crudele, ma Yun Che non poteva negare che aveva ragione. La sua forza era davvero troppo insignificante; anche se poteva riuscire a tenere a bada le vendette personali, se si fosse costretto a prendere parte alle faide della famiglia imperiale, che coinvolgevano persino due dei Maggiori Sect, ne sarebbe stato immediatamente inghiottito e sarebbe sparito come sabbia nell'oceano.


“Fratello Minore Yun, allora eri qui.”


La gentile voce di Lan Xueruo raggiunse Yun Che alle spalle. Subito dopo lo accarezzò una folata di vento profumato, la ragazza era già saltata sul tetto del padiglione. Sorrise a Yun Che: “Sono appena stata nel tuo alloggio a cercarti, ma ho scoperto che non eri lì. Non mi aspettavo che fossi davvero interessato a sederti qui ad ammirare la luna. C'è qualcosa che ti preoccupa?”


“Non direi che sono preoccupato.” Yun Che continuò a guardare davanti a sé: “Sto solo pensando a una decisione che potrebbe essere molto importante per la mia vita.”


Lan Xueruo si sedette accanto a Yun Che. Esitò un po', poi chiese con timore: “Fratello Minore Yun, ho sentito che hai ricevuto contemporaneamente gli inviti del Terzo Principe e del Principe Ereditario. Inoltre, gli appuntamenti sono esattamente alla stessa ora. Sei.. sei indeciso su quale dei due inviti accettare?”


Yun Che non rispose e, invece, chiese: “Sorella Maggiore, quale dei due inviti dovrei accettare? Uno è da parte del Principe Ereditario, l'altro da parte del Terzo Principe; sembrerebbe che io non possa permettermi di rifiutare nessuno dei due.”


Sul volto di Lan Xueruo apparve un'espressione seria e combattuta, poi disse esitando: “Io, io voglio sapere la tua decisione. Io... non ho l'autorità di interferire nei tuoi affari.”


“... mi hanno detto che al momento il Palazzo Imperiale è in sconvolto da movimenti tra le ombre. L'Imperatore è malato e costretto a letto; non gli resta molto da vivere. Se un giorno dovesse morire, tutta l'instabilità e le macchinazioni della corte esploderebbero in una volta sola... Sorella Maggiore, voglio saperlo, vuoi che io mi lasci coinvolgere nella disputa della Famiglia Imperiale?” chiese Yun Che in tono calmo e indifferente.


“No! Non voglio! Non lo vorrei per nulla al mondo.” Lan Xueruo si affrettò a scuotere la testa: “Fratello Minore Yun, so che non sei il tipo di persona che ha sete di potere, e che non lo faresti mai, vero?”


“E se fossi costretto a schierarmi con qualcuno?” chiese Yun Che in un sussurro.


Lan Xueruo si irrigidì e i suoi grandi occhi, in preda al panico, guardarono Yun Che: “Perché dovresti essere costretto? Non comprendi quanto siano pericolosi e orribili l'instabilità e i complotti della Famiglia Imperiale. Una volta coinvolto, potresti non riuscire mai più a prenderne le distanze. Non puoi immaginare quanto sia complicato e pericoloso. Fratello Minore Yun, non dovresti essere una persona desiderosa di potere, né appassionata di conflitti, cos'hai in mente di preciso? Stai davvero programmando di sottometterti al Principe Ereditario o al Terzo Principe?”


“Hai ragione. Non mi interessa il potere e desidero ancora meno prendere parte ai conflitti. Ma in questo mondo ci sono molte cose che non posso semplicemente rifiutarmi di fare perché non mi piacciono.” Yun Che si voltò e guardò Lan Xueruo; la osservò con affetto: “Sorella Maggiore... dovrei chiamarti Sorella Maggiore Xueruo o... Principessa Cang Yue?”


I bellissimi occhi di Lan Xueruo si dilatarono e subito vi apparvero agitazione e nervosismo. Inclinò la testa e balbettò: “Tu... tu lo sapevi? Te l'ha detto l'Istruttore Qin? Io... io non te l'ho tenuto nascosto di proposito. Solo che... solo che...”


Yun Che non aspettò che finisse la frase e continuò a mormorare: “Fin dalla prima volta che ti ho vista, sono stato catturato dal tuo aspetto delicato, grazioso e affascinante. Dopodiché, quando la Frazione Esterna dello Xiao Sect mi ha attaccato, hai rischiato di rimanere coinvolta e correre grandi pericoli pur di salvarmi. Poi, sei persino partita personalmente per la Frazione Esterna e siamo fuggiti insieme per salvarci la vita... quando siamo arrivati alla Città Imperiale Ventoblu e siamo entrati nel Palazzo Profound, ti sei sempre preoccupata di organizzare tutto con attenzione e di prenderti cura di ogni cosa. Se non fosse per te, sarei già stato ucciso da Xiao Zaihe, forse sarei diventato un vagabondo o forse starei ancora fuggendo disperatamente, costretto a mangiare solo vento e bere rugiada. Come avrei mai potuto avere un posto così sicuro dove stare?”


“Hai fatto così tanto per me e ho sempre pensato che fosse perché ti piacevo. E anche io ho amato ogni istante che ho trascorso insieme a te... fino a ieri, quando ho ricevuto le due lettere d'invito e l'Istruttore Qin mi ha detto tutto. Solo allora ho capito come mai mi hai sempre trattato con così tanta cura, perché sei venuta di persona alla Frazione Esterna dello Xiao Sect, perché mi hai portato alla Città Imperiale Ventoblu, tutto perché desideravi il mio talento e il mio potenziale; hai fatto tutto per soddisfare l'unico desiderio di tuo padre, l'Imperatore, e farmi rappresentare la Famiglia Imperiale al Torneo Ventoblu. Tutto quello di cui ero convinto, il tuo affetto per me esisteva solo nella mia immaginazione...”


Le parole di Yun Che contenevano un vago senso di dolore e di perdita. Crearono il caos nella mente di Lan Xueruo e l'ultima frase fu per lei come una pugnalata al cuore. Urlò in preda al panico: “Non è così... Non è così! È vero che ti ho scelto per rendere felice mio padre, ma non è per questo che ti ho tenuta nascosta la verità, né ho voluto approfittarmi di te. Volevo solo trovare il momento giusto per dirti tutto. Perché più rimanevo con te, più avevo paura... avevo paura che se ti avessi detto tutto avresti pensato che ti stessi ingannando e usando. Ma il motivo per cui avevo così paura è che... è che...”


“Sorella Maggiore...” Yun Che la interruppe di nuovo. Disse con un tono addolorato: “Voglio... avere un po' di pace...”


Dopo averlo detto, Yun Che si fece scivolare giù dal tetto e svanì nel buio della notte.


“Fratello Minore Yun... Fratello Minore Yun!!”


La luce della luna brillava e rischiarava i dintorni. Tuttavia Lan Xueruo non riusciva a vedere Yun Che.


“Non è come pensi, davvero, non è come pensi... non volevo tenerti tutto nascosto. Non ho mai voluto usarti...” il cuore di Lan Xueruo cadde in un abisso senza fondo. Senza forze, si accovacciò e si strinse le ginocchia tra le braccia, cominciando a piangere.


Quando suo padre si era ammalato gravemente, non aveva pianto... quando la Famiglia Imperiale aveva incontrato una disgrazia, non aveva pianto... quando Fen Juechen del Burning Heaven Clan aveva continuato a fare pressione su di lei, non aveva pianto... aveva sopportato tutto in silenzio. Ma in quel momento, quando Yun Che se n'era andato, si era sentita come se la sua mente e il suo spirito si fossero completamente svuotati. Era come se avesse perso una parte importante della sua vita; come se il suo cuore fosse trafitto da degli aghi. Non riusciva a trattenere le lacrime che le scorrevano senza sosta lungo le guance.
Era senza speranza, come una foglia caduta dall'albero e abbandonata dal resto del mondo.


“Sorella Maggiore, le tue lacrime sono troppo preziose. Così preziose che... non ho altra scelta che scambiarle per la mia vita.”


Una voce dolce e simile ad un sogno giunse a Lan Xueruo da vicino le sue orecchie. Sollevò immediatamente lo sguardo e vide Yun Che proprio di fronte a lei, attraverso i suoi occhi offuscati dalle lacrime. Yun Che distese le mani e accarezzò delicatamente le sue guance per asciugare le lacrime brillanti.


“Fratello Minore Yun, non... lasciarmi!”


Quelle parole furono accompagnate da un profondo singhiozzo ed esplosero senza controllo dalle labbra di Lan Xueruo. Erano state sepolte in una parte remota del suo cuore per troppo tempo; nemmeno lei aveva realizzato di averle dette.
Il dolore così forte da spezzare il cuore che provava prima era come una lama affilata che le aveva lacerato l'anima; aveva liberato le emozioni che aveva tenuto nascoste dentro sé e le aveva permesso di capire definitivamente quanto sincere fossero diventate le emozioni che provava nei confronti di quel “Fratello Minore Yun”.


Si lanciò contro il petto di Yun Che e continuò a piangere dal profondo del cuore. Non aveva mai pianto così ostinatamente, ma trovandosi accanto a Yun Che e appoggiandosi al suo petto sentiva di non dover più fingere e di non dover più trattenere le sue emozioni. La preoccupazione, l'ansia, il dolore e il rimorso che aveva accumulato dentro di sé in tutti quegli anni... uscirono totalmente da lei, come un fiume in piena, come se si fosse rotta una diga.


“Sorella Maggiore, mi dispiace...” Yun Che si scusò dolcemente, abbracciandola: “Non credo davvero a nulla di quello che ho detto poco fa. Ti conosco da tutto questo tempo, come potrei non sapere che sei una ragazza dal cuore così tenero; come avresti mai potuto nascondermi la verità di proposito solo per usarmi. Ho detto quelle cose perché ero spaventato e agitato... non so se in realtà sono entrato nel tuo cuore perché sei così buona e anche perché sei una principessa, Sorella Maggiore. Io, del resto, sono debole e di umili origini. Eccetto il mio orgoglio, il mio essere una testa calda e i miei sentimenti per te, non ho nulla. Quindi, ero davvero spaventato e agitato... sono stato un egoista, volevo vedere se avresti pianto per me...”


“Un uomo che fa piangere la sua donna è l'uomo più disgustoso dell'intero mondo... Sorella Maggiore, ti prego di perdonare il mio stupido egoismo. Farò delle tue lacrime un tesoro e le custodirò per sempre con cura nel mio cuore; saranno il tesoro più prezioso della mia vita e diventeranno la mia più grande fonte di forza...”


“Non è colpa tua. Non serve che ti scusi con me... è colpa mia, è tutta colpa mia. Sono stata io a nasconderti la verità, sono stata io a avere sempre quel tipo di atteggiamento con te...” Lan Xueruo scosse con forza la testa tra le braccia di Yun Che e pianse dolorosamente: “Ho sempre pensato che tutte le mie preoccupazioni, il mio desiderio e la mia urgenza di vederti fossero dovuti al fatto che avevi il potenziale per realizzare il sogno di mio padre... solo ora quando te ne sei andato ho realizzato che non riuscirò mai più a separarmi da te... Uuuh... non lasciarmi. Non voglio essere una principessa... non ti chiederò nemmeno di partecipare al Torneo Ventoblu. Voglio solo... che tu rimanga con me, così potrò sempre vederti... non lasciarmi...”


Lan Xueruo aveva finalmente rivelato completamente ogni singolo aspetto dei suoi veri sentimenti per Yun Che, senza restrizioni. Yun Che sorrise leggermente. Strinse ancora di più Lan Xueruo e disse dolcemente: “Le emozioni che provo per te sono esattamente come quelle che tu provi per me, Sorella Maggiore. Dato che le nostre emozioni sono le stesse, condivideremo i nostri fardelli. I tuoi problemi ora sono anche miei, Sorella Maggiore. Se non dovessi essere in grado di realizzare un tuo piccolo sogno, Sorella Maggiore, come potrei essere degno del tuo amore? ...Parteciperò al Torneo Ventoblu e prenderò parte anche alle difficoltà della Famiglia Imperiale... ora non fermarmi. Prima ho detto che stavo prendendo una decisione molto importante per la mia vita... e questa è la mia scelta.”


“Anche se sono ancora solo un pulcino d'aquila, dammi tempo e un giorno avrò le ali. Per favore, dammi l'opportunità di usare le mie ali e ripararti dalla pioggia... anche se ci dovesse essere una tempesta troppo forte e non dovessi essere in grado di proteggerti, potrei comunque prenderti e volare via, Sorella Maggiore. Possiamo andarcene per sempre da questa terra sconvolta dalle tempeste e cercare ancora una volta un posto che sia solamente nostro. Questo è il mio privilegio, perché ti amo, Sorella Maggiore... neppure tu potresti togliermelo.”


Lan Xueruo non rispose. Cercò solo di fare il suo meglio per trattenere i singhiozzi, tremando violentemente contro la spalla di Yun Che. La spalla dell'uomo a cui si stava appoggiando non era grande o spaziosa, ma le dava un'enorme sensazione di calore e tranquillità. Si sentiva come se fosse una piccola ninfea trascinata dalla corrente che avesse finalmente trovato un luogo caldo dove fermarsi.


I due rimasero seduti sul tetto del padiglione, illuminati dalla luce lunare. Per molto tempo, non parlò nessuno di loro. Le lacrime, le accuse e le promesse fecero svanire per sempre l'ultima barriera tra i due. I loro cuori erano strettamente e indissolubilmente legati, mentre ascoltavano i loro desideri più sinceri.


“Domani portami da tuo padre, va bene? Non dimenticarti che il tuo uomo è un dottore geniale e non ci sono malattie che non possa curare.”


“Mn...” Lan Xueruo rispose con dolcezza, appoggiata alla spalla di Yun Che. Chiuse gli occhi e gli angoli delle sue labbra si inarcarono delicatamente. Con quelle lacrime che le bagnavano le estremità degli occhi, la sua bellezza era incomparabile.





