---
title: Capitolo 1573 – Miserabile Oltre Ogni Descrizione
pubDate: 2025-03-10T08:57:10.469Z
tags:
    - atg
---


<em><strong>Capitolo sponsorizzato! Grazie mille Federico! 3 in coda, 0/10 donazione</strong></em>


<em><strong>-Alstor</strong></em>






Alla fine, Beihan Chu smise di strisciare a terra, poi rimase immobile.


Innumerevoli mandibole caddero a terra nello stesso istante, e persino i grandi Sovereign avevano gli occhi così spalancati da sembrare sul punto di schizzare fuori dalle loro orbite.


L’Eccelso Bubai si sentì cedere bruscamente le ginocchia, ma si costrinse a nasconderlo. Mentre osservava quella scena, sul suo volto comparve per la prima volta un’espressione terribilmente scioccata e incredula.


A cosa avevano appena assistito?


Beihan Chu… il Beihan Chu che era diventato un Divine Sovereign, era stato davvero scaraventato via con un solo pugno…


Da Yun Che!?!?


Beihan Chu si rialzò lentamente da terra, avvolto da un terrificante silenzio. Aveva gli occhi spalancati al massimo, e stava tremando visibilmente. Sentiva tutto il suo corpo da Divine Sovereign scosso da un dolore indescrivibile, la sua aura era caotica, e aveva la sensazione che i suoi organi interni fossero stati fatti a pezzi…


Nella sua gola risalì un fiotto di sangue, ma si costrinse a ingoiarlo. Riuscì a malapena a rialzarsi in piedi, ma non appena rilasciò la sua aura, riprese a sputare grandi boccate di sangue, ancora più violentemente e abbondantemente di prima, vomitandone senza sosta… Poi, subito dopo essere riuscito a rialzarsi del tutto in piedi, cadde in ginocchio e continuò a vomitare sangue, fiotto dopo fiotto, più di una decina di volte, ognuno dei quali conteneva pezzi di denti.


Circa venticinque dei suoi denti si erano rotti. Considerando il suo fisico da Divine Sovereign, naturalmente non erano stati spezzati dall’impatto della caduta. Al contrario, erano stati distrutti crudelmente dall'Energia Misteriosa contenuta nell’attacco di Yun Che, che si era riversata in tutto il suo corpo con una forza spaventosa in una sola frazione di secondo…


Era chiaro che Yun Che l’avesse fatto di proposito, con grande crudeltà.


A furia di vomitare sangue, Beihan Chu era ormai mezzo morto. Dopo aver smesso di sputarlo, la sua aura si ritrasse notevolmente. Tuttavia, rimase in ginocchio, irrigidito, senza rialzarsi neppure parecchio tempo dopo. Solo i suoi occhi spalancati continuavano a muoversi avanti e indietro, sembrava che fosse improvvisamente precipitato in un incubo incomprensibile.


Esatto… un incubo… quello era sicuramente un incubo…


Yun Che abbassò lentamente il braccio destro e disse, con un tono tranquillo e indifferente: “Ha ancora intenzione di concedermi sette attacchi?”


Quelle sette gelide parole furono come pugnali che trafissero il cuore e l’anima di Beihan Chu. Le sue pupille si contrassero, e sembrò svegliarsi improvvisamente da quell’incubo. Si rialzò con un salto, facendo una capriola a mezz’aria, e fissò Yun Che dritto negli occhi… si portò involontariamente la mano al volto, e subito dopo la abbassò, notando che era diventata di un acceso rosso scarlatto.


Il suo viso… era stato sfigurato.


Solo fino a pochi minuti prima, era così maestoso e affascinante, così incredibile e impareggiabile. Era uno dei Giovani Maestri di Palazzo del Palazzo Celeste delle Nove Luci, un genio straordinario che era riuscito a entrare nella Classifica dei Sovereign Celesti, il giudice di quella Battaglia delle Rovine Centrali. I Realm King delle Cinque Rovine degli Inferi avevano dovuto trattarlo con estremo rispetto e grande cordialità, compreso suo padre. Tutti gli spettatori lo avevano guardato con ammirazione, come se stessero adorando un figlio degli dei.


Davanti a Yun Che, aveva dato prova di tutta la forza e la maestosità di un Divine Sovereign, era rimasto orgogliosamente immobile, con le mani dietro la schiena, come se il suo avversario fosse solo una grossa formica.


Eppure, Yun Che l’aveva scaraventato a terra come un cane paralizzato e sanguinante, con un solo pugno.


Il suo volto era ricoperto di sangue, aveva sputato quasi tutti i suoi denti, e la sua espressione si era distorta fino a diventare inquietante… era uno spettacolo così pietoso che nessuno dei presenti riusciva neppure a guardarlo con compassione.


“Chu… Chu’er!?”


Solo a quel punto, il Sovereign del Gelo riuscì a gracchiare con grande fatica… era semplicemente incredulo, la piega presa dagli eventi lo aveva pietrificato dallo stupore.


In effetti, tutti erano scioccati, e sembrava che sul volto di ogni spettatore ci fosse scritta la parola “stupito”.


“…” gli angoli degli occhi e delle labbra di Beihan Chu stavano tremando violentemente. Aveva la vista annebbiata, e a volte gli girava la testa. Non perché avesse ricevuto ferite agli occhi o al cervello, ma solo perché in tutta la sua vita non aveva mai subito un’umiliazione così spietata, che ora stava lacerando il suo cuore e la sua anima.


“Tu…” aprì la bocca, ma la voce che fuoriuscì dalla sua gola fu roca quanto il grido di un’anatra a cui fosse stato tirato il collo.


“Ahh!” Nei suoi occhi spalancati comparve all’improvviso un agitato bagliore nero, e dopo aver lanciato quel grido strozzato scattò verso Yun Che, come se fosse impazzito.


In un solo istante, venne interamente avvolto da un’aura oscura e persino la sua pelle sembrò diventare grigia come la cenere. Rilasciò subito la forza soverchiante di un Divine Sovereign, sebbene chiaramente caotica e disordinata, e contemporaneamente un’’aura di spada eruppe violentemente dal suo braccio destro, materializzandosi in una proiezione di energia nera lunga circa trenta centimetri.


Ma quale prova d’innocenza? Quali sette attacchi concessi a Yun Che… Ormai aveva perso completamente la sua dignità, quindi cos’altro aveva da perdere!? In quel momento, voleva solo fare a pezzi Yun Che nel modo più crudele possibile.


Tutte le fluttuazioni di Energia Misteriosa all’interno del Campo di Battaglia scomparvero all’istante. Una serie di assordanti grida di sorpresa si sollevò dalla folla, mentre quella proiezione d’energia a forma di spada sfrecciava verso la gola di Yun Che.


Yun Che non si mosse di un solo millimetro. Di fronte a innumerevoli sguardi increduli, le cui pupille si erano contratte fino a diventare spilli, sollevò un braccio e inaspettatamente fece per afferrare l’oscura energia di spada che stava per trafiggere la sua gola.


Beihan Chu, in preda alla rabbia dovuta all’umiliazione, stava usando tutta la sua forza da Divine Sovereign, senza minimamente trattenersi!


“MUORI… VAI ALL’INFERNO!!” ululò Beihan Chu, con un tono inquietante.


SCREECH——


Si sentì uno stridore così raggelante che tutti si sentirono come se dei coltelli affilati avessero trafitto i loro cuori. La proiezione d’energia nera di Beihan Chu entrò in contatto con le dita di Yun Che, e del sangue fresco sgorgò nell’aria…


Ma non fu quello di Yun Che…


La proiezione d’energia di Beihan Chu si frantumò all’istante, insieme alle sue cinque dita, scaraventando in aria luce nera, sangue e frammenti di carne.


La mano di Yun Che continuò ad avanzare, afferrando subito dopo la gola di Beihan Chu e bloccando il grido disperato che stava per fuoriuscire dalle sue labbra. Dopodiché, cominciò a stringere la presa, facendo contrarre la carotide e la colonna vertebrale di Beihan Chu, fino a deformarle e cominciare a spezzarle.


“Giovane Maestro di Palazzo? Nella Classifica dei Sovereign Celesti?” fissando Beihan Chu dritto negli occhi, fissando quelle pupille quasi sul punto di lacerarsi dallo stupore e dalla paura, Yun Che mormorò con una voce fredda e cupa: “Continuavi a vantarti così allegramente che mi chiedevo quanto fossi forte. Ma a quanto pare, non sei altro che un cane disabile, capace solo di abbaiare!”


“Urgh… Ah… Aaaahhh…” Il volto di Beihan Chu divenne nero, poi verdognolo, e la sua mano destra ormai senza dita si agitò disperatamente a mezz’aria, mentre cercava di liberarsi. Ma quella presa soffocante non aveva stretto solo la sua gola, ma anche bloccato la circolazione della sua Energia Misteriosa…


Il suo così grande potere da Divine Sovereign, di cui era così orgoglioso, era stato calpestato da Yun Che come se non fosse altro che un insetto. Non importava quanto ci provasse, non riusciva a divincolarsi.


“Chu’er!”


“Fermati!!”


Due grida così assordanti che quasi ruppero i timpani di tutti gli spettatori sorsero da due lati opposti. Dopodiché, ci furono all’istante due esplosioni fragorose… e varie grida di paura.


Il Sovereign del Gelo e l’Eccelso Bubai rilasciarono contemporaneamente la loro Energia Misteriosa, sfrecciando dritto verso Yun Che.


Il Sovereign del Gelo era l’uomo più potente delle Cinque Rovine degli Inferi, e non era solo un Divine Sovereign, ma un Divine Sovereign di quarto livello, quasi al quinto! Anche l’Eccelso Bubai era un Divine Sovereign di quarto livello, soltanto poco più forte del Sovereign del Gelo. Non appena il potere di quei due Divine Sovereign di quarto livello eruppe nel Campo di Battaglia delle Rovine Centrali, le sole fluttuazioni d’energia e la forza dell’impatto con le loro auree furono sufficienti a scagliare per aria migliaia di spettatori.


Quelle due aure, che per gli abitanti delle Cinque Rovine degli Inferi erano come quelle di due divinità, sfrecciarono contemporaneamente verso la stessa persona… una persona che consideravano un “insignificante concorrente della Battaglia delle Rovine Centrali”.


Il potere dei due Divine Sovereign travolse Yun Che, impedendogli di muoversi per un secondo, mentre diventava terribilmente scuro in volto.


BOOM!!


Una gigantesca esplosione d’energia gelida e bizzarra colpì il lato sinistro del petto di Yun Che. Roteò a mezz’aria e venne istantaneamente scagliato a parecchie centinaia di metri di distanza, e il colpo fu così violento da frantumare il terreno dove si trovava fino a un istante prima.


Anche Beihan Chu, che prima era immobilizzato dalla sua presa, venne scaraventato lontano. Il Sovereign del Gelo si voltò e sfrecciò verso di lui, prendendolo fra le braccia prima che cadesse a terra. Quando vide la mano menomata e sanguinolenta del figlio, spalancò gli occhi così violentemente che quasi schizzarono fuori dalle orbite.


“…” Yun Che si rialzò in piedi, poi si pulì con una mano la veste dalla polvere rimasta sul lato sinistro, all’altezza del suo petto.


Il Campo di Battaglia era in preda al caos più totale. Paura, stupore, incredulità… no, il pubblico non aveva semplicemente la minima idea di come descrivere ciò che provava, dopo aver assistito a quella scena.


Beihan Chu era stato davvero ferito gravemente da un singolo pugno di Yun Che, che poi aveva trattato il suo rabbioso contrattacco come se fosse uno scherzo, neutralizzandolo come se niente fosse e colpendo di nuovo.


Era un geniale Divine Sovereign, entrato nella Classifica dei Sovereign Celesti, il miracolo delle Cinque Rovine degli Inferi, il loro orgoglio e la loro gioia!


E Yun Che era chiaramente solo un Divine King di quinto livello!


Possibile che non avesse davvero usato nessun metodo particolare per sconfiggere quei due primi Divine King? Possibile che non avesse davvero usato nessun Artefatto Diabolico per ferire gravemente quei dieci Divine King in pochi secondi!?


Prima di quella scena, nessuno avrebbe mai creduto che un Divine King di quinto livello potesse essere così forte. Erano sicuri che avesse usato un Artefatto Diabolico o qualcosa del genere, per sconfiggere i dieci Divine King al picco…


Quindi, di preciso… a cosa diavolo avevano appena assistito!?


Un Divine King di quinto livello aveva sconfitto senza fatica Beihan Chu, un Divine Sovereign di primo livello, calpestandolo e umiliandolo come se fosse un cane… neppure un folle sarebbe mai riuscito a inventare una storia così assurda, eppure quella “barzelletta” si era avverata davanti ai loro stessi occhi.


“Lui… lui… lui…” Nanhuang Jian fissò Yun Che. in preda allo stupore, non riusciva neppure a parlare normalmente: “Si può… sapere… chi è…”


“Ah…” le labbra di Nanhuang Mofeng continuavano a muoversi, ma era assolutamente senza parole.


“Non va bene!” balbettò all’improvviso uno dei Divine King della Nazione Meridionale della Fenice: “Ha ferito gravemente Beihan Chu, e l’ha anche umiliato di fronte all’intero pubblico. Quindi, il Palazzo Celeste delle Nove Luci non lascerà mai correre… e Yun Che sta rappresentando la nostra Nazione.”


Quando lo disse, tutti i membri della Nazione Meridionale della Fenice, ancora in preda allo shock, si voltarono verso di lui con espressioni sconvolte e terrorizzate.


La forza di Yun Che era così spaventosa da essere semplicemente inconcepibile. Inoltre, era anche stato estremamente spietato e crudele. Aveva spezzato i denti di Beihan Chu, sfigurato il suo volto e menomato la sua mano… e ancora peggio, gli aveva inflitto un’umiliazione indescrivibile, distruggendo completamente la sua dignità!


Considerato lo status di Beihan Chu all’interno del Palazzo Celeste delle Nove Luci, non aveva offeso soltanto lui… e la vendetta del Palazzo sarebbe stata inimmaginabile.


Considerata la forza stupefacente di Yun Che, se avesse deciso di ignorare la faccenda ed andarsene, nessuno avrebbe potuto impedirglielo. Quindi, l’ira del Palazzo Celeste delle Nove Luci sarebbe sicuramente ricaduta sulla Nazione Meridionale della Fenice… e come avrebbero potuto resistere?


“Non c’è bisogno di preoccuparsi per questa faccenda.” Alla fine, il Sovereign della Fenice intervenne con una strana sicurezza.


Osservò Yun Che, poi Nanhuang Chanyi. Ripensando al comportamento incredibilmente strano di sua figlia, e a tutto quello che aveva detto quel giorno, si sentì battere il cuore all’impazzata dallo stupore.


Conosceva bene “l’altra identità” di Nanhuang Chanyi.


Per spingerla ad agire in quel modo… chi diavolo era quell’uomo di nome Yun Che!?


Qianye Ying’er, rimasta in totale silenzio fino a quel momento, si alzò lentamente in piedi… e, nello stesso istante, Nanhuang Chanyi le lanciò una rapida occhiata furtiva.


Sotto a innumerevoli sguardi increduli e confusi, Qianye Ying’er si diresse lentamente verso il Campo di Battaglia, per poi entrarvi. Non smise di camminare, e si fermò solo quando giunse al fianco di Yun Che.


“Non c’era bisogno che ti facessi avanti.” Disse Yun Che: “Non mi attaccheranno, a meno che abbiano qualcosa che non va nella testa.”


“Umpf, ad avere qualcosa che non va nella testa sei tu, come sempre!” replicò Qianye Ying’er, glaciale.


Di fronte a loro, il Sovereign del Gelo fulminò con lo sguardo Yun Che, come se volesse pugnalarlo con gli occhi, mentre supportava Beihan Chu con una mano. Il suo cuore era avvolto da un turbine di rabbia e stupore, ma si trattenne con amarezza dall’attaccare: “Tu… si può sapere chi sei!?”


Anche quando aveva ferito gravemente Beihan Chu in un solo colpo, anche quando aveva spezzato tutte le sue dita con una mano sola, Yun Che aveva sempre e solo rilasciato una Energia Misteriosa al quinto livello del Divine King Realm.


Non aveva mai assistito a nulla di così strano e terrificante. In effetti, non aveva mai neppure sentito dire che fosse possibile.


Neppure le voci e le leggende sui trascendenti Reami Sovrani raccontavano di storie così surreali.


“Questa prova è sufficiente a dimostrare la mia innocenza?” domandò Yun Che, ignorando completamente la domanda del Sovrano del Gelo.


“…” il Sovereign del Gelo divenne scuro in volto.


Bang!


Beihan Chu, la cui Energia Misteriosa non era più repressa, si divincolò dalla presa di suo padre e scattò ferocemente in avanti. Ma dopo due soli passi, si fermò improvvisamente, e nei suoi occhi comparve uno sguardo pieno di odio e paura. Alla fine, indietreggiò e ringhiò con la voce gracchiante: “Onorevole Padre… uccidilo… UCCIDILO!!”


“Stai zitto!”


L’Eccelso Bubai scese dal cielo, rivolgendo quelle due dure e severe parole a Beihan Chu.


Beihan Chu era scioccato: “Secondo Maestro…”


“Non ti ho detto di stare zitto!?” Lu Bubai gridò di nuovo. Dopodiché, si voltò verso Yun Che, con un’espressione senza alcuna traccia di rabbia. A dire il vero, sembrava incredibilmente tranquillo: “Yun Che, il tuo duello con il Giovane Maestro di Palazzo ha già dimostrato che non hai usato alcun Artefatto Diabolico proibito per sconfiggere quei dieci Divine King. Hai ottenuto la vittoria con la tua sola forza.”


“Quindi, la scommessa fra la Nazione Meridionale della Fenice e gli altri tre setta è stata vinta dalla Nazione.”


Avrebbe dovuto essere il supervisore, Beihan Chu, a prendere quella decisione. Ma in quel momento, fu Lu Bubai a pronunciare il verdetto: “Come da accordi, il Regno Centrale delle Rovine apparterrà alla Nazione Meridionale della Fenice per i prossimi cinquecento anni. Gli altri Reami delle Cinque Rovine degli Inferi non potranno neppure mettervi piede.”


Normalmente, il vincitore della Battaglia riceveva il quaranta percento del Regno Centrale delle Rovine per cinquant’anni.


Ma stavolta… la Nazione Meridionale della Fenice lo aveva ottenuto nella sua interezza, e per ben cinquecento anni!


Era un evento senza precedenti nella storia delle Cinque Rovine degli Inferi!


Ed era dovuto al fatto che nessuno poteva immaginare che Yun Che avrebbe davvero vinto, quando avevano deciso la posta della scommessa.


Il Sovereign del Gelo, quello delle Rovine Orientali e quello delle Rovine Occidentali divennero orribilmente scuri in volto, ma… nessuno di loro disse nulla.


Neanche i membri della Nazione Meridionale della Fenice, tuttavia, esultarono o si rallegrarono.


“Un’ultima cosa.” Yun Che distese la mano destra: “La Spada del Cielo Nascosto.”


“Giovane Maestro di Palazzo, gliela consegni.” Lu Bubai tirò un profondo sospiro, prima di pronunciare quelle parole che stupirono tutti i presenti.
                                


                                



