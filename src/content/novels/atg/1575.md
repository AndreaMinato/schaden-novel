---
title: Capitolo 1575 – Prendere con la Forza
pubDate: 2025-03-10T08:57:10.469Z
tags:
    - atg
---


<em><strong>Capitolo sponsorizzato! Grazie mille Federico! 1 in coda, 0/10 donazione</strong></em>


<em><strong>-Alstor</strong></em>






“Qualcosa non va?” chiese Qianye Ying’er, inarcando le sopracciglia.


“…” Yun Che non rispose. Si limitò a voltarsi e alzare lo sguardo al cielo.


“Cerchi ancora di fuggire?” Lu Bubai non mosse neppure le braccia. un bagliore nero lampeggiò nei suoi occhi e una barriera di sottile energia oscura avvolse il corpo della ragazza, bloccando completamente i suoi movimenti e la sua Energia Misteriosa. Non poté più nemmeno muovere un muscolo, né tantomeno fuggire.


Tuttavia, era chiaro che Lu Bubai non avesse intenzione di ucciderla e che era stato estremamente cauto quando l’aveva imprigionata col suo potere.


“Cri… minali!” gridò la ragazza a denti stretti. Non c’era traccia di paura sul suo volto, e i suoi occhi spalancati contenevano un odio senza fine.


“Il Grande Anziano… e il Fratellone Xiang… verranno sicuramente a salvarmi, e di certo… non ve la faranno passare liscia!”


La sua voce aveva ancora un tono piuttosto infantile, non del tutto scomparso, a prova del fatto che, tutto sommato, era più giovane di quanto sembrasse. Probabilmente, aveva circa quindici o sedici anni.


“Salvarti? Farcela passare liscia?” Lu Bubai rise con freddezza: “Il tuo Clan Yun Traditore da solo?”


Yun Che: “…”


Quando Lu Bubai pronunciò le tre parole “Clan Yun Traditore”, tutti gli spettatori cominciarono a sussurrarsi l’un l’altro. Il Sovereign del Gelo capì cosa stava succedendo e chiese: “Quella ragazza appartiene al Clan Yun Traditore?”


Beihan Chu si portò una mano al petto e ansimò profondamente. Poi, ringhiò con disprezzo: “Esatto! Il Maestro, il Secondo Maestro e io abbiamo incontrato per caso alcuni membri del Clan Traditore Yun mentre venivamo qui.”


“Credevo che ai membri del Clan Yun Traditore fosse vietato lasciare la Regione dei Traditori senza permesso?” gli occhi del Sovereign del Gelo si illuminarono: “Possibile che stessero cercando di scappare?”


“Già, è probabile.” Rispose Beihan Chu: “I membri del Clan Traditore Yun si sono dispersi, fuggendo in tutte le direzioni. Il Maestro li ha inseguiti, ecco perché oggi non ha potuto essere presente.”


Quando disse l’ultima frase, Beihan Chu strinse ferocemente i denti… se il Venerabile Spada Nascosta fosse stato lì, lui non avrebbe dovuto subire quella terribile umiliazione.


“Ma noi siamo stati abbastanza fortunati da incontrare questa ragazzina, e l’abbiamo catturata senza difficoltà.” Beihan Chu abbassò la voce: “Il Secondo Maestro ha detto che probabilmente gode di uno status straordinariamente prestigioso nel Clan Yun Traditore, e che il Maestro di Palazzo Capo sta giusto cercando di… Come minimo, riportandola al Palazzo Celeste delle Nove Luci compenserò leggermente il mio crimine d’aver perso la Spada del Cielo Nascosto.”


“Torna qui!” Lu Bubai fece roteare il palmo della mano. Stava per scaraventare di nuovo la ragazzina sull’arca misteriosa.


La ragazza non riusciva a muovere un solo muscolo, e non sarebbe riuscita a opporre resistenza neppure se fosse stata mille volte più forte. Tuttavia, si rifiutò comunque con testardaggine di arrendersi al suo destino, e un raggio di luce di colore viola acceso eruppe dalle sue esili e candide mani.


Era impossibile che qualcuno al Divine Soul Realm potesse sfuggire a un Divine Sovereign, non importava quanto ci provasse. Sia i suoi movimenti sia la sua Energia Misteriosa non potevano liberarsi da quelle restrizioni. Tuttavia, le mani della ragazza rilasciarono comunque quel raggio di luce viola, senza l’aiuto di nessun Artefatto Profound.


Il raggio attraversò il cielo e colpì Lu Bubai dritto agli occhi…


Quando vide quella luce viola, Lu Bubai rimase paralizzato e persino le sue pupille si dilatarono drasticamente…


Bang!!


Il raggio di luce viola lo colpì dritto agli occhi, ma non riuscì comunque a ferirlo. Tuttavia, Lu Bubai rimase comunque paralizzato dallo stupore per un istante. Ma subito dopo, nel suo sguardo si accese un bagliore infervorato.


A terra, Beihan Chu tremò violentemente e balbettò all’improvviso: “Un Manico Diabolico… Un Manico Diabolico viola!?”


“He… Haha…” Lu Bubai scoppiò improvvisamente a ridere, con una gioia incontrollabile, una gioia provata solo da chi si sente improvvisamente benedetto dai cieli: “Abbiamo davvero trovato un tesoro… Hahaha… Eh!?”


Di fronte a lui comparve improvvisamente una persona, che interruppe bruscamente la sua sfrenata risata di gioia.


Yun Che giunse accanto alla ragazza e distese lentamente una mano, spingendola alle proprie spalle. Contemporaneamente, neutralizzò il sigillò di oscurità che l’aveva imprigionata.


“…” La ragazzina era stupefatta, e rimase alle spalle di Yun Che con lo sguardo perso nel vuoto. Un velo di Energia Misteriosa rilasciata da lui la avvolse. Sembrava che la stesse proteggendo, ma assicurandosi al tempo stesso che non potesse fuggire.


Il sorriso di Lu Bubai si congelò. Corrugò leggermente la fronte e chiese: “E questo cosa significa?”


“Voglio questa ragazza.” Rispose Yun Che, gelido.


Qianye Ying’er: “…”


“Tu!” Lu Bubai fece un passo in avanti, ma subito dopo represse tenacemente la sua rabbia e disse con calma: “Quella ragazza è discende da un Clan di traditori, devo portarla a Palazzo e punirla per i suoi crimini. Anche se avete lo stesso cognome, onorevole Yun, è chiaro che lei non ha alcun legame con quel Clan di traditori, quindi a cosa serve questo inutile gesto di pietà?”


Yun Che si limitò ad afferrare una delle esili mani della ragazza, per poi scendere verso terra insieme a lei.


Non importava quanto fossero straordinari la pazienza e l’autocontrollo di Lu Bubai, già prima era sul punto di esplodere dalla rabbia. Si voltò di scatto e giunse improvvisamente di fronte a Yun Che, bloccandogli la strada. Era diventato terribilmente scuro in volto, e disse: “Il nostro Palazzo Celeste delle Nove Luci in passato non ha mai avuto dispute o faide con lei, onorevole Yun, ma prima ci ha ingannati, privandoci della Spada del Cielo Nascosto, umiliando uno dei nostri Giovani Maestri di Palazzo e ferendolo terribilmente. Ma nonostante questo, io e il Giovane Maestro di Palazzo l’abbiamo assecondata, ancora e ancora… La prego, non cerchi di prendersi tutto il braccio dopo che le abbiamo offerto una mano!”


L’inganno a cui si riferiva era naturalmente la decisione calcolata di Yun Che di rilasciare quel Dominio di oscurità per impedire a tutti di vedere cosa stesse succedendo mentre affrontava i dieci Divine King. Per quel motivo, nessuno aveva visto la battaglia e tutti erano giunti alla conclusione che Yun Che avesse sicuramente usato un Artefatto Diabolico molto potente, il che aveva suscitato la curiosità e l’avidità di Beihan Chu… Tutto ciò che era successo in seguito, era dovuto a quell’inganno.


Anche se sapeva bene che Yun Che li aveva ingannati di proposito, Lu Bubai aveva comunque ammesso la sconfitta.


Tuttavia, dato che Yun Che continuava a mancare loro di rispetto… persino lui avrebbe disprezzato sé stesso se avesse ceduto ancora una volta, figurarsi gli altri.


E poi, dovevano assolutamente… assolutamente portare quella ragazza al Palazzo Celeste delle Nove Luci!


Era preoccupato per le possibili origini di Yun Che, ma questo non significava certo che temesse anche lui. Inoltre, anche se la forza di Yun Che di fosse davvero rivelata pari alla sua, c’erano comunque i Sovereign del Gelo, delle Rovine Orientali e delle Rovine Occidentali!


Mentre parlava, cominciò subito a rilasciare la sua intensa e soffocante aura da Divine Sovereign. Delle proiezioni d’energia a forma di spada comparvero sopra le sue braccia e le sue spalle, brillando debolmente ed emanando una spaventosa potenza diabolica.


Yun Che: “…”


Delle dita sottili afferrarono l’angolo della sua veste da dietro, stringendo sempre di più la presa secondo dopo secondo.


Lu Bubai continuò: “Le Cinque Rovine degli Inferi hanno sempre obbedito agli ordini del Palazzo Celeste delle Nove Luci. Oltre a me, ci sono altri sette Divine Sovereign delle Cinque Rovine. Basterebbe un mio singolo ordine e la attaccherebbero tutti insieme a me, compreso il Sovereign della Fenice, e sono certo a quel punto non riuscirebbe ad andarsene da qui vivo, per quanto la sua forza sia straordinaria, onorevole Yun.”


“Possiamo ancora essere amici. Lei è un uomo intelligente, onorevole Yun, quindi perché vuole rischiare la vita per una ragazza che non conosce neppure?”


Le parole di Lu Bubai erano sia un consiglio sia una minaccia. Prima di accertarsi dell’identità di Yun Che, non voleva scontrarsi con lui. Ma se Yun Che avesse insistito a portare via la ragazza con la forza… sarebbe stato costretto a ucciderlo immediatamente.


La risposta di Yun Che fu di sole tre parole:


“Sparisci o muori!”


“…” Qianye Ying’er fece un sospiro, rassegnata.


L’espressione di Lu Bubai mutò drasticamente, ma non divenne né più cupa né più seria. Al contrario, divenne totalmente calma, ma nei suoi occhi si accese all’improvviso un intenso intento omicida.


“A quanto pare, sei determinato a offenderci anche dopo che ti abbiamo mostrato rispetto!”


Rumble!


La furia di un Divine Sovereign era sufficiente a far tremare la terra e squarciare il cielo. Nubi nere turbinarono sopra di loro, e sotto di loro cominciò a raccogliersi un vento scuro. L’intento omicida e la rabbia che Lu Bubai non doveva più trattenere eruppero simultaneamente. Sollevò una mano, avvolta da un bagliore nero che ricordava un minaccioso spettro.


Anche l’espressione di Yun Che cambiò. Gli angoli delle sue labbra cominciarono a incurvarsi, in un sorriso incredibilmente sinistro.


“Oggi, lascerai qui la ragazza, la Spada del Cielo Nascosto… e la tua stessa vita!” l'Energia Misteriosa Oscura avvolse all’istante Lu Bubai dalla testa ai piedi, facendo danzare nell’aria la sua barba e i suoi capelli. La potenza soverchiante del Divine Sovereign avvolse tutta la zona, facendo tremare senza controllo molti degli spettatori, terrorizzati: “Non sai neppure apprezzare la gentilezza che ti viene mostrata, e hai preferito firmare la tua condanna a morte. Adesso, anche se ti inchinassi e implorassi pietà, sarebbe comunque troppo tardi!”


Uno stridore terrificante riecheggiò nell’aria e un raggio di energia di spada nera sfrecciò improvvisamente dalle braccia di Lu Bubai, dirigendosi verso Yun Che. quel raggio creò nel terreno delle crepe lunghe oltre dieci chilometri, mentre sfrecciava in avanti.


Contemporaneamente, una barriera invisibile avvolse il corpo di Yun Che.


Sigillo Supremo!


Strinse la ragazza fra le sue braccia e schivò l’attacco con uno scatto. La Barriera del Dio Malvagio bloccò completamente l’onda d’urto dell’attacco, impedendo che lei restasse ferita.


A quel punto, Lu Bubai lanciò un grido rabbioso e scattò in avanti, ma le sue cinque dita non puntavano verso la ragazza dalla veste bianca, bensì verso il petto di Yun Che.


Con uno scatto delle braccia, Yun Che scaraventò lontano la ragazza. La Barriera del Dio Malvagio intorno a lui lasciò il suo corpo, avvolgendo invece quello della ragazzina. Dopodiché, Yun Che scattò in avanti e, sorprendentemente, caricò verso Lu Bubai. Anche lui inarcò le dita ad artiglio, contrastando direttamente l’attacco.


Pffffbooom!


I due colpi si incrociarono, frantumando lo spazio nel raggio di cinque chilometri come se fosse fragile ghiaccio. La tempesta oscura prodotta da quello scontro inghiottì all’istante la ragazza, che lanciò un grido di sorpresa… Ma subito dopo, realizzò che quella barriera sovrannaturale intorno a lei stava rilasciando un debole bagliore, bloccando del tutto il devastante potere dell’oscurità che impazzava nell’area.


Boom!


Boom!!


BOOOM!!!!


L’oscurità continuò a esplodere, e le mani dei due combattenti si scontrarono ancora e ancora, facendo collassare di nuovo lo spazio circostante, che si era appena ripreso dalla devastazione.


La battaglia fra Yun Che e Lu Bubai era cominciata così improvvisamente che nessuno, in tutto il Campo di Battaglia delle Rovine Centrali, aveva avuto il tempo di reagire. Per quasi tutti i presenti, quel potere era senza dubbio paragonabile a un terrificante disastro naturale, e in molti cominciarono a fuggire per mettersi in salvo, lanciando grida spaventate.


L’Eccelso Bubai, che aveva continuamente assecondato Yun Che, che era chiaramente preoccupato per le sue possibili origini, l’aveva davvero attaccato senza preavviso… Per di più, l’aveva fatto con tutta la sua forza, e il suo intento omicida aveva avvolto tutta la zona circostante. Questo aveva colto totalmente alla sprovvista persino Beihan Chu e gli altri Divine Sovereign.


Ma a scioccarli ancora di più fu il fatto che… Yun Che stava davvero tenendo testa a Lu Bubai in uno scontro diretto!


Lu Bubai era un Divine Sovereign di quarto livello! Inoltre, era a quel livello da ormai più di ottocento anni, quindi la sua Energia Misteriosa era profonda e sconfinata come un’oceano. Yun Che aveva sconfitto Dong Xueci, aveva sconfitto dieci Divine King al picco, aveva sconfitto Beihan Chu, e adesso… stava davvero tenendo testa a Lu Bubai in un confronto di pura forza bruta!


Ma la sua forza misteriosa era comunque solo al quinto livello del Divine King Realm!


Che razza di mostro era!?


“Il Secondo Maestro ha attaccato!” dopo essersi ripreso dallo shock, Beihan Chu, che fino a quel momento aveva cercato di ignorare la sua vergogna e il suo rancore, sobbalzò visibilmente: “Onorevole Padre, spettabili Realm King, dobbiamo immediatamente attaccarlo insieme! Facciamo a pezzi Yun Che!”


“No,” disse con calma il Sovereign del Gelo, con lo sguardo rivolto al cielo: “Quanto è prestigioso l’Eccelso Bubai? Se cercassimo avventatamente di aiutarlo, finiremmo solo per umiliarlo e suscitare la sua ira. E poi… lui da solo è sufficiente.”


RUMBLE!!


Un altro raggio di luce nera fendette l’aria. Il braccio di Yun Che venne bruscamente spinto a lato, e le dita di Lu Bubai si inarcarono come una lama. Poi, colpirono violentemente il petto di Yun Che, rilasciando un’intensa aura di spada e scagliandolo all’indietro.


“Oh no!” Nanhuang Chanyi gridò preoccupata. Fece un passo in avanti, ma subito dopo si fermò… perché aveva improvvisamente notato che Qianye Ying’er, ferma al centro del Campo di Battaglia, non sembrava minimamente agitata.


Dopo aver scaraventato all’indietro Yun Che, Lu Bubai non tentò di catturare di nuovo la ragazza dalla veste bianca. Al contrario, scattò ancora una volta verso Yun Che. Perché ormai lei non poteva scappare, e dato che ormai la situazione era precipitata, Yun Che doveva morire!


Yun Che fece una capriola a mezz’aria e l'Energia Misteriosa emanata dal suo corpo subì all’improvviso un bizzarro cambiamento.


Tuono!


La sua Energia Misteriosa, diventata all’istante molte volte più violenta e caotica, colpì direttamente Lu Bubai, che aveva caricato con tutte le sue forze. Prima ancora che Lu Bubai potesse stupirsi, due occhi cremisi scuro comparvero di fronte a lui, e una mano avvolta da un bagliore sanguigno scese di scatto verso di lui.


RUMBLE!!


I due attacchi si scontrarono a mezz’aria e gli occhi di Lu Bubai si gonfiarono subito così tanto da essere sul punto di esplodere. Si sentì come il suo pugno avesse colpito un’indistruttibile lastra di metallo. In quello stesso istante, non si sentì più il braccio destro. Tutte e cinque le dita della sua mano si erano rotte, e il rumore dei vasi sanguigni che collassavano fu assordante.


Ma nonostante tutto, aveva una grande e solida esperienza, dunque sfruttò la forza dell’impatto per indietreggiare il più velocemente possibile, riuscendo a evitare di poco la piena potenza dell’attacco di Yun Che.


“Tu…” usò la mano sinistra per sollevare il suo braccio destro, e dalle sue labbra tremanti sfuggì un grido spaventato. Stupore e paura si alternavano nei suoi occhi, come se avesse visto una divinità o un fantasma. Anche parecchi secondi dopo, il suo braccio era ancora intorpidito. Non riusciva a sollevarlo, e un’abbondante quantità di sangue stava colando rapidamente per tutta la sua lunghezza.


“Secondo… Maestro!” Beihan Chu quasi svenne dallo stupore, e anche gli altri Divine Sovereign rimasero così scioccati che le loro stesse anime tremarono.


Ancora una volta, Yun Che aveva fatto brutalmente a pezzi tutto ciò che credevano di sapere e di cui erano convinti.


Yun Che non continuò ad attaccare, perché quella sequenza d’impatti aveva quasi infranto la Barriera del Dio Malvagio che proteggeva la ragazza dalla veste bianca. Si voltò, e si diresse verso di lei. Una volta giunto al suo fianco, distese una mano e la avvolse in una nuova Barriera del Dio Malvagio.


Ma in quello stesso istante, Beihan Chu si voltò di scatto e sfrecciò nel cielo come una saetta. In un solo istante, giunse di fronte a Qianye Ying’er e rilasciò da una mano una proiezione d’energia a forma di spada lunga quasi tre metri, che si appoggiò alla gola di Qianye Ying’er.


“…” Qianye Ying’er non mosse un muscolo.


Quell’improvviso colpo di scena spinse tutti i presenti a fissarla, scioccati.


“Yun Che.” disse Beihan Chu, ansimando rumorosamente. Se la proiezione d’energia fra le sue dita si fosse mossa anche solo di un millimetro, avrebbe tagliato la gola a Qianye Ying’er: “Questa è la tua donna, giusto? Consegna quella ragazza… al Secondo Maestro! Poi, tu e lei potrete andarvene sani e salvi, e potrete anche tenere la Spada del Cielo Nascosto.”


“Se rifiuterai, la ucciderò!”


<em>Ben fatto…</em> mentre stringeva il suo braccio intorpidito, Lu Bubai non poté che lodare mentalmente Beihan Chu, sebbene normalmente avrebbe disprezzato un gesto simile.


Yun Che non rispose, ma nei suoi occhi freddi e indifferenti comparve una sorta di compassione.
        
                        



