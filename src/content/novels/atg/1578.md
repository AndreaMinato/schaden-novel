---
title: Capitolo 1578 – La Misteriosa Chanyi
pubDate: 2025-03-10T08:57:10.470Z
tags:
    - atg
---


Capitolo regolare,
0 in coda, <strong>0/10</strong> donazione</em>
<em>-Schadenfreude</em>


Nelle cinque Rovine Infernali erano i Divine Sovereign a dominare.


Ce n'erano pochi in tutti e quattro i regni.


La Battaglia delle Rovine Centrali era uno scontro tra Divine King al picco del loro livello ed era secondo solo alle lotte tra Divine Sovereign.


Ma oggi, queste figure importantissime erano state annientate in un solo colpo da un fendente di Yun Che.


Tre dei quattro grandi Realm King avevano perso la vita.


Anche le persone che erano venute ad arbitrare il torneo, Beihan Chu e Lu Bubai, erano morti qui.


La Battaglia delle Rovine Centrali era diventata una calamità. E tutto, tutto...


Yun Che atterrò di fronte alla formazione della Fenice Meridionale. L'aura che il suo corpo irradiava era cupa e pesante, ma era priva di sete di sangue. Anche così, terrorizzò i membri della Fenice Meridionale.


Morti...


Tutti... erano morti...


Con un solo fendente... Con un solo colpo di spada?!


Questa persona li aveva davvero rappresentati... e aveva partecipato alla Battaglia delle Rovine Centrali?!


Poteva esserci qualcosa di più assurdo e ridicolo?!


Nanhuang Mofeng si fece avanti, teso come una corda di violino. Porse i suoi rispetti a Yun Che e si inchinò: "Ringrazio il venerabile... Yun per averci mostrato pietà."


Nanhuang Jian barcollò per poi fare un passo avanti e forzandosi a dire con tono calmo: "Dopo aver assistito alla gloria del venerabile Yun, posso... morire senza rimpianti."


"Sigh." Il Divine Sovereign della Fenice Meridionale sospirò a lungo mentre fissava l'arena. Provava shock, paura e tristezza.


Tre grandi Realm King e dieci milioni di coltivatori erano morti così, incluso Beihan Chu che era appena entrato nella classifica dei Sovereign Celesti e Lu Bubai, che era una figura importante nel Palazzo Celeste delle Nove Luci.


Anche qualcuno come lui avrebbe avuto bisogno di molto tempo per accettare ciò che era successo oggi.


La Divina Regione Settentrionale era un mondo estremamente crudele, non si poteva cedere alla compassione, ma poter seppellire dieci milioni di persone senza battere ciglio... Questa persona poteva essere definita un vero e proprio demonio.


Il Divine Sovereign sapeva che questi fortunati sopravvissuti della Fenice Meridionale, incluso lui stesso, per diverso tempo avrebbero tremato di paura ogni volta che avrebbero ripensato a questo massacro.


Non disse nulla a Yun Che, invece si girò e fece un cenno con la mano: "Andiamo."


Sapeva che tutti non vedevano l'ora di allontanarsi il più possibile da Yun Che e da Qianye Ying'er.


"Do l'addio all'onorabile padre." Nanhuang Chanyi fece una riverenza con fare rispettoso.


Nessuno disse nulla. Si limitarono ad andarsene con terrore e trepidazione. Solo Nanhuang Chanyi rimase indietro per fronteggiare da sola Yun Che e Qianye Ying'er.


Non sembrava che il Divine Sovereign temesse per la sua sicurezza.


"Non si preoccupi, la nostra Fenice Meridionale non dirà una sola parola di ciò che è successo oggi." Disse Nanhuang Chanyi. "Gli uomini del Palazzo Celeste delle Nove Luci non sapranno nemmeno dei vostri nomi. Tuttavia..."


"Siete davvero crudeli."


Il suo viso era nascosto, ma il tono della sua voce non sembrava minimamente scosso.


Qualcun altro, perfino il suo fratello maggiore Nanhuang Jian, non sarebbe riuscito nemmeno a parlare normalmente, figuriamoci a rimanere così calmo.


"Umpf, non è stato tutto a causa tua?" Disse freddamente Qianye Ying'er.


Adesso erano in grado di uccidere persone come Beihan Chu e Lu Bubai, ma non potevano permettersi di offendere il Palazzo Celeste delle Nove Luci. Sapevano bene quanto fosse forte un enorme setta di un regno stellare superiore.


Se avessero voluto prevenire ogni futuro problema, avrebbero dovuto mettere a tacere tutti i membri della Fenice Meridionale... Tuttavia, sia Yun Che sia Qiangye Ying'er avevano scelto di non attaccare la Fenice Meridionale. Yun Che in particolare li aveva esclusi deliberatamente dal suo attacco.


Non perché non volessero, ma perché non potevano.


A causa di una persona, Nanhuang Chanyi...


Il motivo per cui Yun Che e Qianye Ying'er avevano partecipato al torneo era perché volevano una parte del regno delle Rovine Centrali e delle sue risorse. Nanhuang Chanyi era il motivo principale per cui la situazione era arrivata fino a questo punto. Era stato il suo rapporto con Beihan Chu o vari suoi piccoli interventi che avevano gettato olio sul fuoco.


"A causa mia?" Nanhuang Chanyi fissò la giovane vestita di bianco che aveva lo sguardo vacuo. "Non intendi dire che è a causa sua?"


Prima che questa ragazza vestita di bianco era apparsa, Yun Che aveva solo schiacciato Beihan Chu e gli aveva preso la Spada Celeste Nascosta. Aveva fatto tutto questo per mettere alla prova Nanhuang Chanyi. Ma la comparsa di questa ragazza aveva esacerbato il conflitto fino a raggiungere il punto di non ritorno, e Beihan Chu era stato ucciso da un solo colpo di spada di Qianye Ying'er...


"Voglio il regno delle Rovine Centrali." Disse all'improvviso Yun Che con tono gelido.


"Va bene." Nanhuang Chanyi annuì senza esitare. "D'ora in poi apparterrà a te. Potrai usarlo finché vuoi per i prossimi cinquecento anni."


"Prima che me ne vada, non voglio che nessuno mi disturbi." Continuò Yun Che.


"...Certo." Nanhuang Chanyi annuì di nuovo. "Da domani in avanti, a parte voi, nessun altro entrerà nel regno delle Rovine Centrali. Potete fare quello che volete. Potete anche distruggerlo se volete."


Tutte le persone che dovevano morire erano morte. Anche se il Palazzo Celeste delle Nove Luci non fosse venuto a sapere come erano morti Beihan Chu o Lu Bubai, sicuramente avrebbero capito che erano periti nel regno delle Rovine Centrali. Così presto avrebbero mandato delle persone ad indagare.


A parte questo, i Realm King e tutte le formazioni di battaglia dell'arena a parte quelle della Fenice Meridionale erano state annientate dalla faccia dell'universo insieme a tutti gli spettatori. Ci si poteva ben immaginare lo scompiglio che avrebbe causato.


Date le capacità della Fenice Meridionale, avrebbe potuto trattenere gli altri tre regni, ma non il Palazzo Celeste delle Nove Luci.


Eppure Nanhuang Chanyi aveva accettato.


Inoltre aveva già ottenuto le risposte che desiderava.


Le labbra di Qianye Ying'er fremettero lievemente mentre trasmetteva un messaggio a Yun Che.


"Bene, tornerò ad incontrarvi nel regno delle Rovine Centrali tra sei mesi." Disse Nanhuang Chanyi.


"...!!" Gli sguardi di Yun Che e di Qianye Ying'er cambiarono lievemente allo stesso tempo.


Perché il messaggio che Qianye Ying'er gli aveva mandato era stato: "Chiedile di dirigersi nel regno delle Rovine Centrali tra sei mesi."


"Non preoccupatevi, sono una vostra amica." Nanhuang Chanyi sorrise lievemente. "Solo quel branco di idioti delle Divine Regioni Orientale, Occidentale e Meridionale avrebbero scelto di inimicarsi dei mostri del genere... e anche di diventare i vostri nemici mortali."


"..." Yun Che e Qianye Ying'er rimasero in silenzio.


Nanhuang Chanyi si girò e si allontanò lentamente volando: "Benvenuti nella Divina Regione Settentrionale. La vostra brillante dimostrazione di forza mi ha convinto ancora di più del fatto che sta per giungere una nuova era in questo mondo abbandonato dalla legge divina, un'era che sconvolgerà l'intero universo... anche se è un'alba oscura."


Gli occhi dorati di Qianye Ying'er si strinsero, ma ciò che era riflesso nelle sue iridi non fu né shock, né gioia. Invece da essi trapelò una luce pericolosa e fredda... In un istante, le sue labbra mostrarono uno splendido sorriso.


Come aveva previsto, lo strano comportamento di Nanhuang Chanyi era dovuto al fatto che sapeva chi era Yun Che.


La Divina Regione Settentrionale e le altre tre erano nemiche, così raramente circolavano notizie tra di esse. Yun Che poteva essere diventato il messia della Divina Regione Orientale... ma alla fine era successo durante l'Assemblea Profound God, un evento tenuto per i giovani di quel regno. Perfino Yun Che era stato solo negli stadi intermedi del Divine Spirit Realm allora.


Dato quanto era difficile per la Divina Regione Settentrionale ottenere notizie dell'esterno, perché avrebbero prestato attenzione a qualcuno di così basso livello?


Perfino Qianye Ying'er sapeva solo dell'esistenza della classifica dei Sovereign Celesti, ma non conosceva nessuno dei nomi dei geni al suo interno. In effetti non si era nemmeno disturbata a scoprirlo. Dopotutto c'erano fin troppi talenti e spesso venivano rimpiazzati molto in fretta.


Perfino Yun Che era stato solo un Divine King di primo livello alla fine.


Per quanto riguardava il ritorno di Jie Yuan e come Yun Che aveva salvato il mondo... queste notizie non si erano diffuse in giro. A parte le grandi figure delle tre regioni divine, pochi ne erano stati informati, figuriamoci la Divina Regione Settentrionale che non aveva nemmeno partecipato a questo evento.


Ma strettamente parlando, non era impossibile che qualcuno potesse sapere ciò che era successo... Tuttavia sicuramente non sarebbe stato solo un membro delle Cinque Rovine Infernali.


Una figura del genere doveva essere...


Nanhuang Chanyi conosceva la vera identità di Yun Che e molto probabilmente anche quella di Qianye Ying'er.


Ma loro non sapevano nulla di lei... a parte il fatto che era la principessa ereditaria della Fenice Meridionale.


"Puoi darmi una stima a grandi linee del suo livello?" Chiese all'improvviso Yun Che.


Qianye Ying'er scosse la testa: "È di gran lunga superiore al nostro."


L'aveva capito solo in base a come Nanhuang Chanyi aveva origliato la loro trasmissione.


"..." Yun Che si incupì. E pensare che avrebbero incontrato una persona del genere in uno dei regni stellari intermedi della Divina Regione Settentrionale. Che sfortuna... Era una variabile fin troppo decisiva, improvvisa e completamente fuori dal loro controllo.


"Ha detto che siamo amici, cosa ne pensi?" Chiese Qianye Ying'er.


Yun Che alzò lo sguardo per poi dire freddamente: "Nella Divina Regione Settentrionale... non esistono amici, solo strumenti!"


"Bene." Qianye Ying'er fu soddisfatta da questa risposta.


"Allora rendiamo Nanhuang Chanyi un nostro strumento o forse..." Disse con una strana luce nel suo sguardo: "Una schiava."


Yun Che si girò. Questo regno delle Rovine Centrali era diventato un suo territorio, ma l'enorme variabile che era apparsa oggi avrebbe impedito loro di rimanere qui.


Qianye Ying'er capì qualcosa dallo sguardo di Yun Che e disse: "Significa che le tue richieste erano solo un trucco? Avevi intenzione di andartene da qui senza farglielo sapere?"


"Sapevo che mi stava mettendo alla prova da quando mi voleva spingere ad affrontare da solo quei dieci Divine King." Disse Yun Che. "Hai assolutamente ragione. Ciò di cui abbiamo bisogno ora è tempo, così dobbiamo evitare ogni possibile variabile. Nanhuang Chanyi è qui, così non dovremmo rimanere qui."


"In realtà secondo me dovremmo stare qui." Disse Qianye Ying'er. "È proprio a causa di questa Nanhuang Chanyi che il regno delle Rovine Centrali è il posto più sicuro per noi."


Le sopracciglia di Yun Che fremettero.


"Inoltre," continuò la donna. "Mentre tu stavi partecipando alla Battaglia delle Rovine Centrali, la stavo osservando. Ho scoperto che non ha mostrato nessun punto debole, ma ho scoperto una sua qualità che le sarà di grande svantaggio."


Yun Che: "?"


"La compassione." Disse Qianye Ying'er. "È stato particolarmente ovvio quando hai attaccato. Chiaramente voleva intervenire, ma è riuscita a trattenersi fino all'ultimo... Se non avesse cercato di nascondere qualcosa, sicuramente ti avrebbe bloccato."


"E anche il rispetto e la riverenza che prova nei confronti di suo padre." Dopo aver detto queste parole, una luce fredda e piena di derisione brillò negli occhi di Qianye Ying'er.


Dopo aver ponderato per un po' di tempo, Yun Che guardò la ragazza vestita di bianco che aveva salvato. Quando aveva affrontato Lu Bubai prima, aveva mostrato un'espressione coraggiosa e piena di sfida, ma ora il suo visino era pieno di timidezza e paura. Era rimasta ferma senza muovere un muscolo e aveva ancora più paura di parlare.


"Come ti chiami?" Chiese Yun Che.


"..." La giovane aprì la bocca, ma ci mise molto tempo per rispondere con voce tremula: "Yun... Shang."


Yun Che stese una mano verso di lei: "Seguimi, ho alcune cose da chiederti."


La giovane aveva assistito personalmente a come Yun Che aveva ridotto questo posto in un abisso di morte. Non osò rifiutare, né aveva scelta al riguardo. Si limitò a prendere per mano ubbidientemente Yun Che con grande cautela.


"Non mi spiegherai cosa è successo prima?" Chiese con voce fredda Qianye Ying'er.


Yun Che non rispose. Si limitò a trascinare la ragazza verso le profondità silenziose del regno delle Rovine Centrali.


Ai confini delle Rovine Centrali, Nanhuang Chanyi si fermò all'improvviso e si girò con tranquillità.


Stese una mano e un anello nero apparì su una delle sue dita sottili. Dopodiché una luce brillò nei suoi occhi e uno strano loto nero fiorì sull'anello.


"Signora, è arrivato..."
                                


                                



