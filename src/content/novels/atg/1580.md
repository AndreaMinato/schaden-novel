---
title: Capitolo 1580 – Il Venerabile Spada Nascosta Trema
pubDate: 2025-03-10T08:57:10.470Z
tags:
    - atg
---


<em><strong>Capitolo regolare, 0 in coda, 0/10 donazione</strong></em>


<em><strong>-Alstor</strong></em>






“Nella Regione Settentrionale ci sono tre Reami Sovrani; il Regno dello Yama, il Regno della Luna Ardente e la Terra delle Anima Rubate.” Disse improvvisamente Qianye Ying’er: “A quale dei tre ti riferivi?”


“… il Regno della Luna Ardente.” Yun Shang era chiaramente più nervosa di fronte a Qianye Ying’er, e abbassò parecchio la voce.


“Umpf, se il Regno della Luna Ardente si è infuriato così tanto, a quanto pare quell’artefatto sacro custodito dal tuo Clan era davvero eccezionale.”


Dato che anche lei proveniva da un Reame Sovrano, Qianye Ying’er conosceva una discreta quantità di informazioni sui tre della Regione Settentrionale.


Soprattutto su…


Nella sua mente, comparve per un istante l’immagine di una donna… seguita da un nome che avrebbe fatto gelare il sangue nelle vene a tutti gli Imperatori Divini delle tre Regioni Divine, se fosse stato pronunciato ad alta voce.


Yun Che non le fece altre domande. Si alzò in piedi e guardò verso l’orizzonte. Il suo sguardo rimase immobile per parecchio tempo. Ma poi, distese improvvisamente una mano e la appoggiò sopra la testa di Yun Shang. Le sue dita emanarono un bagliore e Yun Shang tremò leggermente, poi svenne e cadde delicatamente.


Yun Che si avvicinò, la prese prima che cadesse a terra, e sfiorò la sua fronte con un dito. Il suo Manico Misterioso penetrò all’istante nella sua anima, ma poco dopo lui la lasciò andare.


Non aveva letto i suoi ricordi, aveva solo controllato che non gli avesse mentito… e, in effetti, non aveva detto neppure una bugia.


Il Clan Yun… il Manico Misterioso… quel fulmine viola… diecimila anni…


Erano troppe coincidenze, decisamente troppe coincidenze.


Delle coincidenze sconcertanti.


Lanciando un’occhiata alla ragazzina svenuta fra le braccia di Yun Che, Qianye Ying’er disse: “Credo sia ora che tu mi dia una spiegazione!”


“Probabilmente, siamo membri dello stesso Clan.” Rispose Yun Che.


“Dello stesso… Clan?” Qianye Ying’er si accigliò leggermente, perché dopotutto quella era pur sempre la Regione Settentrionale.


Yun Che distese il braccio sinistro e comparve immediatamente un bagliore turchese.


Il potere rilasciato da quella luce turchese era molte volte più intenso di quello di Yun Shang. Ma la sua forma, e la sua unica aura legata alla loro stirpe erano quasi identiche.


Qianye Ying’er rimase in silenzio per alcuni secondi, prima di reagire: “I membri del Clan Yun del Manico Celeste fuggiti diecimila anni fa dalla Regione Settentrionale… tu sei un loro discendente?”


“Molto probabilmente, sì.” Rispose Yun Che: “Perché il tempismo, il cognome, la arte misteriosa e il potere del Manico Misterioso… tutto combacia alla perfezione.”


“Quindi, è così che hai ereditato l'Energia Misteriosa Oscura?” domandò Qianye Ying’er. Ma subito dopo, cambiò idea: “No! Il Clan Yun dell’Regno Demoniaco Illusorio da cui provieni, i tuoi genitori e tua figlia, nessuno di loro possedeva l'Energia Misteriosa Oscura. Altrimenti, me ne sarei sicuramente accorta.”


Quando era schiava di Yun Che, aveva interagito con quasi tutte le persone a lui care.


Yun Che non lasciò andare la ragazza addormentata fra le sue braccia, ma era impossibile sapere se fosse perché se n’era dimenticato o perché istintivamente non voleva abbandonarla. Rimase con lo sguardo puntato verso l’orizzonte, e disse piuttosto sovrappensiero: “Il mio Clan Yun nacque circa diecimila anni fa nell’Regno Demoniaco Illusorio… prima di allora, non veniamo mai menzionati, né nei nostri annali né nei registri storici dell’Regno Demoniaco Illusorio.”


Qianye Ying’er: “…”


“Diecimila anni fa, la Famiglia Reale Demone Illusorio riuscì finalmente a unificare il continente, dopo molti anni di guerra. Gran parte del merito fu della Famiglia Yun, che per questo motivo venne posta a capo delle Dodici Famiglie Guardiane. Il potere del Manico Misterioso, che possedeva solo il mio Clan, era famoso in tutto l’Impero. Eppure, non c’era assolutamente traccia di un Clan così potente o di un’abilità di stirpe così straordinaria negli annali antecedenti, il che era già di per sé molto strano.”


“Una volta, sentii mio padre parlarne. Disse che, all’epoca, la Famiglia Reale Demone Illusorio si dimostrò molto gentile e benevola con la Famiglia Yun. Per questo motivo, i miei antenati decisero di lasciarsi alle spalle il loro passato e di servire lealmente la Famiglia Reale. Tuttavia, credo che neppure mio padre ritenesse questa spiegazione molto convincente.”


“Solo che era passato così tanto tempo, quindi a nessuno importava più davvero quali fossero le origini della Famiglia Yun.”


Qianye Ying’er osservò la reazione di Yun Che. Chiaramente, quella faccenda aveva avuto un forte impatto su di lui.


Yun Che chiuse gli occhi e descrisse lentamente le scene che comparvero spontaneamente nella sua immaginazione: “Diecimila anni fa, nel Regno del Manico Celeste, nel Clan Yun del Manico Celeste, a capo del Reame, avvenne un terribile incidente. Il Secondo Anziano e parte dei membri del Clan presero l’artefatto sacro e fuggirono, lasciando persino la Regione Settentrionale stessa. Questo, a causa delle opinioni e degli ideali contrastanti che avevano creato una spaccatura nel Clan, perché degli estranei stavano cercando di ottenere per sé l’artefatto sacro che loro custodivano. Continuarono a fuggire, fino a quando non atterrarono su un piccolo pianeta, la Stella Polo Blu, stabilendosi infine nell’Regno Demoniaco Illusorio.”


“Avevano utilizzato una qualche tecnica segreta, che aveva fatto perdere loro tutta la forza misteriosa e il loro Sangue Diabolico. Era il prezzo da pagare per liberarsi dell'Energia Misteriosa Oscura… ma il potere del Manico Diabolico, impresso nel profondo del loro sangue e legato alla loro stirpe, in qualche modo sopravvisse miracolosamente, e decisero di cambiarne il nome in Manico Misterioso.”


“Sulla Stella Polo Blu, che si trovava nei piani d’esistenza inferiori, la velocità della loro coltivazione divenne l’ombra di ciò che era quando vivevano nella Regione Settentrionale. Molto probabilmente, prima che la loro forza maturasse di nuovo si ritrovarono in una terribile crisi, e in quel momento di difficoltà vennero salvati dalla Famiglia Reale Demone Illusorio. Così, l’intero Clan decise di servirla.”


“Dato che stavano ripagando il loro debito, decisero di sfruttare quell’opportunità anche per cambiare identità e costruire un nuovo futuro per il Clan Yun.”


“Anche se la loro forza era limitata dal piano d’esistenza su cui si trovavano, la loro conosceva della via del mistero e la loro esperienza permisero loro di diventare rapidamente il Clan più potente dell’Regno Demoniaco Illusorio. Dopodiché, aiutarono la Famiglia Reale a conquistare il continente e divennero la più forte delle Dodici Famiglie Guardiane, con una posizione seconda solo a quella della Famiglia Reale stessa.”


“Da allora in poi, continuarono a vivere come Famiglia Guardiana della Famiglia Reale. Nessuno avrebbe mai scoperto le loro origini, né il loro passato. Né la Regione Settentrionale né il Clan Yun del Manico Celeste avrebbero mai potuto trovarli, dato che non possedevano più l'Energia Misteriosa Oscura.”


“Tuttavia, non vollero cambiare cognome. Il loro unico potere di stirpe, legato al sangue che scorreva nelle loro vene, e la loro arte misteriosa del fulmine erano marchi impossibili da cancellare.”


La spiegazione dettagliata di Yun Che stava ovviamente chiarendo a Qianye Ying’er che non fosse arrivato alla sua conclusione solo tramite ipotesi e congetture. Lei corrugò la fronte e gli chiese: “Davvero tutti i pezzi si incastrano così bene? Aspetta un attimo… e allora, cosa ne è stato dell’artefatto sacro? Possibile che anche questo possa essere spiegato da un’altra coincidenza?”


“Possiedo io quell’artefatto sacro.” Disse Yun Che, spalancando gli occhi, nei quali comparve uno strano bagliore.


“Di cosa si tratta?”


“Faresti meglio a non chiederlo.”


“Umpf.” Qianye Ying’er sbuffò.


C’era un dettaglio che aveva sempre confuso Yun Che, dopo che tutti quegli anni prima era tornato nell’Regno Demoniaco Illusorio.


E riguardava proprio quella faccenda. Tutti sapevano che lo Specchio del Samsara era il più grande tesoro della Famiglia Reale Demone Illusorio, eppure dopo che lui l’aveva riportato nell’Regno Demoniaco Illusorio, la Piccola Imperatrice Demoniaca gli aveva ordinato di restituirle solo il Sigillo dell’Imperatore dei Demoni… e non gli aveva mai chiesto lo Specchio del Samsara.


E non solo la Piccola Imperatrice Demoniaca. Neppure Yun Qinghong, che era estremamente leale alla Famiglia Reale, gli aveva mai chiesto di restituirlo.


In seguito, quando aveva sposato la Piccola Imperatrice Demoniaca e aveva menzionato distrattamente l’argomento, lei gli aveva detto che poteva considerarlo la sua dote nuziale… Anzi, per essere precisi, che poteva considerarlo il suo dono di nozze.


Quel tesoro era stato protetto dalla Famiglia Reale per generazioni, eppure l’ultima discendente di quella stessa Famiglia Reale non gli aveva chiesto di restituirlo. Al contrario… sembrava aver deciso di donarglielo come se niente fosse… e si trattava della Piccola Imperatrice Demoniaca, una donna estremamente severa e legata alle tradizioni.


Anche se gli era sembrata una decisione piuttosto illogica, Yun Che non era mai stato il tipo da mettere troppo in discussione la buona sorte o rifiutare la generosità altrui.


A ripensarci… forse, lo Specchio del Samsara apparteneva fin dall’inizio alla Famiglia Yun.


Forse uno dei Patriarchi, in passato, lo aveva offerto alla Famiglia Reale… Ma, diecimila anni prima, il Secondo Anziano del Clan Yun del Manico Celeste aveva preferito fuggire dalla Regione Settentrionale piuttosto che lasciarlo cadere in mano a un Reame Sovrano. Quindi, quell’ipotesi sembrava piuttosto improbabile.


O forse, per qualche motivo ne era stata rivelata l’esistenza e, per impedire che altri provassero a rubarlo, la Famiglia Yun aveva annunciato pubblicamente che quel tesoro apparteneva alla Famiglia Reale. Ma, in realtà, era sempre stato posseduto dalla Famiglia Yun… anni prima, Yun Qinghong e sua moglie avevano persino portato con loro lo Specchio del Samsara nel continente del Cielo Misterioso, il che sembrava una prova eccellente di questa teoria.


Se le coincidenze fossero state solo una o due, allora chiunque le avrebbe considerate nient’altro che coincidenze. Ma siccome tutto, compreso il mistero dell’artefatto sacro, combaciava alla perfezione… Yun Che non aveva altra scelta se non crederci, per quanto sembrasse incredibile.


“A quanto pare, la mia Famiglia Yun in realtà proveniva da questa terra diabolica…” Yun Che sospirò piano. In passato, non avrebbe mai immaginato che quella fosse la verità. Non riusciva a immaginare come avrebbe reagito suo padre, se fosse stato ancora vivo e l’avesse scoperto.


“Vuoi indagare sulla questione?” domandò Qianye Ying’er.


“Sì, prima o poi lo farò.” Rispose Yun Che: “Ma non adesso. Per i prossimi sei mesi, resteremo qui. Questo è davvero il posto perfetto per noi, per adesso.”


“E lei?” chiese Qianye Ying’er, lanciando un’occhiataccia a Yun Shang.


“Lasceremo che ci segua.” Yun Che represse rapidamente l’emozione che comparve per un istante nei suoi occhi. La giovane ragazza fra le sue braccia… non era Yun Wuxin. Ma la sensazione che provava vedendola rannicchiata al sicuro fra le sue braccia diede vita a un’illusione, di cui lui era perfettamente consapevole, ma dalla quale non voleva liberarsi: “Dato che le ho promesso di riportarla a casa, lo farò.”


Le labbra di Qianye Ying’er si incurvarono verso il basso, poi incrociò le braccia al petto e chiese con un tono piuttosto freddo: “Seguirci? Davvero vuoi lasciare che ci veda coltivare ogni giorno? Vuoi forse ravvivare le nostre sessioni di coltivazione di coppia con qualche novità?”


Yun Che appoggiò a terra Yun Shang e la avvolse in una piccola barriera per evitare che la tempesta le facesse del male. Dopo essersi rialzato, il suo sguardo divenne cupo: “Nei prossimi sei mesi, raffinerò completamente il potere divino che ho ricevuto dalla Fenice di Ghiaccio. Inoltre, assorbirò il sangue dell’Imperatrice Diabolica e l’aura di questo luogo. Anche se non riuscirò certo a diventare un Divine Sovereign entro sei mesi, dovrei comunque riuscire a raggiungere il picco del Divine King Realm.”


“In quanto a te… dovrai attenerti ai tuoi doveri da incubatrice con la nostra coltivazione di coppia, e dovresti riuscire a coltivare come si deve una arte misteriosa Diabolica dell’Imperatrice Colpo Celeste Nemesi dei Diavoli che apparterrà solamente a te.”


“Con il sangue dell’Imperatrice Diabolica come fondamenta del tuo potere, il Tomo Illusorio Notte Eterna come base e per di più il talento che ti ha reso la famosa Dea del Brahma… mi aspetto che tu non mi deluda, in questi sei mesi.”


“E la mia forza misteriosa?” domandò Qianye Ying’er senza entusiasmo.


“Finché sarò al Divine King Real, tu dovrai essere al Divine Sovereign Realm. Quando diventerò un Divine Sovereign, tu… potrai diventare di nuovo una Divine Master.” Rispose tranquillamente Yun Che, con delle affermazioni che sarebbero state inconcepibili per qualsiasi altro praticante del mistero.


Negli occhi di Qianye Ying’er comparve un bagliore, e inarcò le sue sopracciglia dorate: “Stai limitando il recupero della mia forza misteriosa?”


“Io sono l’unica persona al mondo in grado di guarire le tue Vene Misterioses,” rispose freddamente Yun Che: “Fino a quando non avrò coltivato come si deve la Calamità Oscura dell’Eternità e non potrò controllarti completamente, non permetterò mai che la tua forza superi la mia!”


Qianye Ying’er socchiuse leggermente i suoi occhi dorati, poi sogghignò con freddezza: “Se recuperassi più velocemente la mia forza misteriosa, ne trarresti solo vantaggi, ma ammiro sinceramente la tua scelta.”


Whoosh!!


Una terrificante raffica di vento travolse Yun Che e Qianye Ying’er, coprendoli e inghiottendo poi tutta l’area circostante.


Il cuore del Regno Centrale delle Rovini, una terra così pericolosa da terrorizzare profondamente tutti gli abitanti delle Cinque Rovine degli Inferi, era diventato il luogo in cui Yun Che avrebbe coltivato per sei mesi.


…………..


Ai confini del Regno Centrale delle Rovine.


I grandi Realm King del Regno Settentrionale, di quello Occidentale e di quello Orientale delle Rovine erano morti nel Regno Centrale delle Rovine, insieme a innumerevoli altri potenti praticanti del mistero. Si poteva immaginare facilmente il caos in cui fossero già precipitati quei tre Reami Stellari.


La Nazione Meridionale della Fenice aveva ottenuto il pieno controllo del Regno Centrale delle Rovine per cinquecento anni e aveva vietato severamente a chiunque di mettervi piede.


Tuttavia, poco dopo che le Cinque Rovine degli Inferi furono avvolte dalla confusione, un’aura terrificante ed estremamente minacciosa sfrecciò verso il Regno Centrale delle Rovine… ma proprio quando stava per raggiungerne il confine, la voce di una donna risuonò improvvisamente nel cielo, facendolo rallentare.


“Venerabile Spada Nascosta, cosa la porta qui?”


Quell’uomo era il Maestro di Palazzo del Palazzo della Spada Nascosta del Palazzo Celeste delle Nove Luci, il Maestro di Beihan Chu, il Venerabile Spada Nascosta!


Aveva inseguito i fuggitivi del Clan Yun Traditore, e dopo averne catturati alcuni li aveva riportati al Palazzo Celeste delle Nove Luci. Lungo la strada, aveva anche ricevuto una trasmissione sonora da Beihan Chu, che diceva di aver catturato per pura coincidenza una ragazza di quel Clan di traditori. La ragazza, che tutti avevano cercato disperatamente di proteggere, possedeva sicuramente uno status straordinario all’interno del loro Clan.


Inizialmente, era rimasto al Palazzo Celeste delle Nove Luci, in attesa del ritorno di Beihan Chu e Lu Bubai. Ma, invece, aveva ricevuto la notizia della distruzione dei loro cristalli dell’anima.


Quindi, aveva immediatamente cominciato a correre come un folle verso il Regno Centrale delle Rovine.


“Chi sei?” domandò, con un tono cupo. La donna di fronte a lui indossava una veste imperiale dorata, molto lussuosa e appariscente, e portava sul capo una corona di giada decorata con delle perle. Anche se il suo volto era nascosto, il suo corpo emanava vagamente un’aura incredibilmente attraente.


La sua forza misteriosa era solo al Divine Spirit Realm, eppure aveva osato bloccargli la strada.


“Questa principessa si chiama Nanhuang Chanyi.” La voce della donna era limpida come l’acqua: “Dato che lei era il Maestro di Beihan Chu, Venerabile Spada Nascosta, dovrebbe conoscere il mio nome.”


“Quindi tu sei quella cieca e sciocca Nanhuang, che non ha saputo riconoscere il valore del mio Chu’er?” l’aura del Venerabile Spada Nascsta sorse ferocemente verso Nanhuang Chanyi, in maniera terribilmente minacciosa: “Sei arrivata al momento giusto! Dimmi cos’è successo! Chi ha ucciso Chu’er… Parla!!”


“Sono stata io a ucciderlo, ma lei cosa crede di potermi fare?” rispose tranquillamente Nanhuang Chanyi.


“Tu? Haha… tu da sola?” in preda alla rabbia, il Venerabile Spada Nascosta notò all’improvviso che qualcosa non quadrava… sotto la terribile pressione della sua Energia Misteriosa, una semplice donna al Divine Spirit Realm avrebbe dovuto cadere in ginocchio, sopraffatta dalla paura. Eppure, lei era così tranquilla!


“Esatto, io da sola.” Nanhuang Chanyi rimase calma e sollevò lentamente un dito, mostrando un anello nero come l’inchiostro al Venerabile Spada Nascosta.


Il Venerabile Spada Nascosta si arrabbiò ancora di più e stava per ridere freddamente… ma poi, si sentì all’improvviso come se innumerevoli aghi d’argento avessero trafitto i suoi occhi, che si spalancarono all’istante.


Rimase con lo sguardo fisso sull’anello, e i suoi occhi pieni di rabbia cominciarono subito a tremare violentemente. Dopodiché, anche le sue mani e i suoi piedi cominciarono a tremare, poi barcollò come se fosse sul punto di svenire. La sua espressione e ogni cellula del suo corpo erano pregne di terrore.


“Lei… lei è…” aprì la bocca, ma la sua voce era completamente irriconoscibile.


“Questa principessa ha ucciso Beihan Chu e Lu Bubai? E allora, vuole forse minacciarmi o denunciarmi?” domandò Nanhuang Chanyi, con ancora lo stesso tono cortese di prima.


Ma quando il Venerabile Spada Nascosta sentì quelle parole, gli sembrarono inquietanti e spettrali, pronte a strappargli l’anima dal corpo.


Scosse energicamente il capo, come se fosse impazzito. I suoi occhi si spalancarono così tanto da sembrare sul punto di schizzare fuori dalle orbite. La sua bocca si aprì e richiuse più e più volte, senza che lui riuscisse a dire nulla, e alla fine si inginocchiò, con tutti i muscoli irrigiditi: “No… no… non oserei mai… la prego… la prego… mi risparmi la vita…”


“Torna dal tuo Maestro di Palazzo Capo, e digli che per i prossimi cento anni i membri del Palazzo Celeste delle Nove Luci non devono neppure avvicinarsi alle Cinque Rovine degli Inferi.” Ordinò tranquillamente Nanhuang Chanyi: “Inoltre, la nostra ‘ombra’ non deve essere scoperta da nessun altro. Se trapelerà anche solo la minima informazione, l’intero Palazzo Celeste delle Nove Luci verrà sterminato.”


Non spiegò perché avesse ucciso Beihan Chu… perché non era tenuta a farlo.


“Mn…” il Venerabile Spada Nascosta riusciva a malapena a credere di essere ancora vivo. Annuì e si prostrò a terra… in preda a quell’immenso stupore e alla paura, sembrò non sapere fare altro che quello.
                                


                                



