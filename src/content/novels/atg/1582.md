---
title: Capitolo 1582 – Regina Diabolica del Nord
pubDate: 2025-03-10T08:57:10.470Z
tags:
    - atg
---


Capitolo regolare,
0 in coda, <strong>0/10</strong> donazione</em>
<em>-Schadenfreude</em>


Molto tempo fa, Jasmine gli aveva detto che i ricordi che il Sangue Indistruttibile del Dio Malvagio gli avevano mostrato che i semi erano sparsi nella Stella Polo Blu. Questo era uno dei motivi per cui era andata nel continente del Cielo Misterioso.


Forse Jasmine non aveva voluto menzionare la Divina Regione Settentrionale e l'aveva lasciata fuori dalla spiegazione, o forse il Dio Malvagio aveva rimosso deliberatamente alcuni ricordi per qualche motivo... ma il quinto Seme del Dio Malvagio era stato trovato nella Divina Regione Settentrionale.


Nel mondo dei diavoli.


Se non avesse ottenuto il seme dell'oscurità e non avesse saputo alcuni antichi segreti del Dio Malvagio, non avrebbe capito perché si trovava qui.


Yun Che fece un cenno e una tempesta avvolse il mondo di fronte a lui con la potenza di diecimila dragoni. Il dominio del vento era enorme, ma era perfettamente controllato da Yun Che. Quando l'uomo ritirò le braccia, anche le raffiche scomparirono in un istante.


"Wah!" Yun Shang esclamò con ammirazione. "Coltiva anche l'Energia Misteriosa del vento signore? È incredibile."


La maggior parte dei coltivatori della Divina Regione Settentrionale coltivava l'Energia Misteriosa dell'oscurità e meno della metà si dedicava anche ad altri tipi di elementi. Tuttavia lo aveva già visto usare il fuoco, il fulmine e il vento. Per quanto ne sapeva, non aveva mai visto un coltivatore come lui.


"Andiamo."


Yun Che si girò e riaccompagnò Yun Shang da dove erano venuti.


Aveva percepito l'esistenza del seme del Dio Malvagio da quando era entrato nel regno delle Rovine Centrali. Aveva capito subito che le tempeste di questa regione dovevano essere state causate dal Seme del Dio Malvagio.


Tuttavia, non l'aveva cercato subito, se le raffiche del regno delle Rovine Centrali si fossero fermate all'improvviso, avrebbe attirato molta attenzione.


In passato, trovare un Seme del Dio Malvagio l'avrebbe entusiasmato molto, ma oggi era innaturalmente freddo e impassibile. Forse ci si sentiva così quando rimaneva solo odio nel proprio cuore.


Quando tornò al fianco di Qianye Ying'er, le tempeste si erano attenuate di molto.


La donna stava per fare domande, quando notò il cambiamento nell'aura di Yun Che. Il suo corpo era chiaramente circondato da puro elemento del vento.


Lo guardò di nuovo come se fosse un mostro e poi chiese: "Non dirmi che hai padroneggiato l'Energia Misteriosa di tipo vento?"


Yun Che fece un cenno... e tutte le tempeste nel raggio di cento chilometri scomparirono immediatamente. Il mondo rimase spaventosamente silenzioso per diverso tempo.


"..." Qianye Ying'er sussultò per poi dire: "Il Dio della Creazione degli Elementi merita proprio la sua fama. Le tre Regioni Divine non si sono rese conto di che mostro hanno provocato. Ciò che è ancora più divertente è il fatto che questo mostro spaventoso era il gentile messia che voleva tornare a casa sua nei regni inferiori e vivere in pace. Ahahahah!"


Qianye Ying'er scoppiò a ridere. Le sue parole erano piene di profonda ironia e tristezza.


"È l'ora di andare." Disse Yun Che.


"Dove?" Qianye Ying'er gettò un'occhiata verso Yun Shang per poi dire: "Hai intenzione di portarla a casa sua?"


"Esatto."


"Ah!" Yun Shang lo guardò con piacevole sorpresa. "Davvero?"


"Sono ad un passo dall'entrare nel Divine Sovereign Realm." Disse Yun Che. Dal quinto al decimo livello del Divine King realm; era un tipo di progresso che avrebbe potuto spaventare a morte gli Imperatori Divini. Tuttavia lui rimase impassibile: "Non mi bastano queste risorse... Il Regno delle Mille Desolazioni sembra una buona scelta per il nostro prossimo passo."


"Significa che vuoi evitare Nanhuang Chanyi?" Qianye Ying'er strinse gli occhi e le sue labbra si incurvarono mentre diceva: "In realtà credo che dovresti incontrarla. Ha detto che sarebbe tornata dopo sei mesi e credo che non infrangerà la sua promessa."


"Non eri tu a dire che odiavi farti coinvolgere in problemi inutili?" Rispose freddamente Yun Che, ma poi alzò le sopracciglia e disse: "Hai scoperto chi è?"


"Forse." Qianye Ying'er sollevò un dito ed evocò una barriera insonorizzante attorno a loro, tenendo Yun Shang fuori. Poi disse lentamente: "La Divina Regione Settentrionale è molto più isolata di quanto tu ti possa immaginare. Fammi indovinare, non hai mai sentito parlare della Divina Regione Settentrionale, né del nome di un potente diavolo di quell'area, nonostante tu sia vissuto nella Divina Regione Orientale per diversi anni. Vero?"


"..." Aveva ragione.


"Nella Divina Regione Orientale, l'abilità del Monarca del Brahma di raccogliere informazioni è seconda solo a quelle del regno degli Dei Lunari, che ha la tecnica speciale della 'Luna che SorgÈ. Tuttavia perfino noi sappiamo molto poco della Divina Regione Settentrionale. Nonostante i nostri sforzi, la maggior parte delle informazioni che abbiamo ottenuto erano incentrate sui tre più grandi regni sovrani. Nessuno aveva prestato attenzione ai loro giovani geni perché non ce n'era semplicemente il bisogno."


"Ma Nanhuang Chanyi sa che esisti. Non è molto strano? Inoltre ciò che ti ha detto e come si è comportata con te... mi ha dato la sensazione che sapesse della tua tribolazione dei nove stadi, della profezia del Vero Dio, delle tue Vene Misteriose del Dio Malvagio e anche... del ritorno dell'Imperatrice Diabolica."


"Se mi sbaglio, allora non capire il motivo per cui ha parlato dell'alba dell'oscurità."


"..." Yun Che si accigliò ulteriormente.


"Solo il membro di un regno sovrano potrebbe essere informato fino a questo punto ed identificarti così facilmente! Ma quella Nanhuang Chanyi è solo la principessa di un paese di un regno stellare intermedio."


"Proviene da un regno sovrano, ma si nasconde in un regno stellare intermedio con una copertura perfetta. È una donna e quella sensazione che dà..." Qianye Ying'er non si era resa conto di essersi accigliata. "Tutto ciò mi suggerisce un nome."


"Chi?"


"La Strega!"


"La Strega... chi è?" Chiese Yun Che.


"Prima di parlare della Strega, dobbiamo parlare della cosiddetta donna più letale al mondo. Anche quel vecchio cane di Qianye Fantian mi ha detto molto tempo fa che se c'era una cosa che lo doveva spaventare in questo universo, sarebbe stata lei."


"Il suo nome è Chi Wuyao!"


Yun Che non aveva mai sentito parlare di questa persona.


"È una delle tre imperatrici diabolici della Divina Regione Settentrionale?" Chiese Yun Che. Qualcuno che poteva intimidire perfino Qianye Fantian doveva essere almeno a quel livello.


"È la grande Realm King e una dei tre imperatori diabolici della Regione Settentrionale. Tuttavia pochi la chiamerebbero così perché ha un titolo ancora superiore: la Regina Diabolica del Nord."


"Se è la regina, allora chi è il re?" Chiese Yun Che.


"Non esiste una persona del genere." Disse Qianye Ying'er mentre un lampo oscuro brillava nei suoi occhi. "Nessuno ha mai osato definirsi il re delle regioni settentrionali."


"È molto più potente degli altri imperatori divini?" Chiese accigliato Yun Che.


"No." Qianye Ying'er continuò: "Perché tutti gli uomini che hanno intrattenuto dei rapporti con lei... sono morti."


Yun Che: "..."


"Apparentemente ha un viso incantevole e ogni suo sorriso può consumare il corpo e l'anima... letteralmente!" Qianye Ying'er sbuffò con sdegno mentre lo diceva. "Si dice che abbia sposato quattro uomini in tutta la sua vita: prima un Realm King di un regno inferiore, poi quello di un regno intermedio e dopo uno di un regno superiore... il suo trono è costruito su cadaveri di uomini. Si dice che tutti e tre i suoi sposi siano morti perché ha risucchiato la loro essenza di sangue."


"L'ultimo uomo che ha sposato è l'Imperatore Divino del Cielo del Regno del Cielo Limpido."


Regno del Cielo? Le sopracciglia di Yun Che fremettero... Qianye Ying'er un tempo gli aveva detto che c'erano tre regni sovrani nella Regione Settentrionale: la Luna Ardente, Yama e la terra della Terra delle Anime Rubate. Non ci sarebbe dovuto essere un Regno del Cielo Limpido.


"Eheh, gli uomini sono creature così basse e misere." Qianye Ying'er sorrise con freddezza e sdegno. "Era una donna che si è approfittata dei suoi 'amati' per salire di posizione e solo il cielo può dire quanti uomini ha sfruttato prima di arrivare a questo punto. Ma innumerevoli uomini si sono comunque innamorati di lei, incluso l'Imperatore Divino del Cielo Limpido. Ha scelto di sposarla anche se l'intero regno era contrario e la regione settentrionale stava deridendo la sua decisione... naturalmente la sua morte + stata proprio ridicola."


"...Intendi dire che anche l'Imperatore Divino del Cielo è morto?" Yun Che mostrò un'espressione scioccata.


"Esatto, è morto." Il sogghigno di Qianye Ying'er si allargò. "Proprio come tutti gli uomini che ha sposato, non ci sono stati segni di battaglia, veleno, ferite interne o esterne. Stavano perfino sorridendo... però ora sono tutti morti."


"Non è tutto. Nessuno sa che tipo di metodo anomalo ha usato Chi Wuyao, ma in qualche modo ha fatto sì che l'intero regno si sottomettesse e cambiasse il suo nome in regno delle Anime Rubate, tutto in pochi secoli. Eheh, mi chiedo, ha dormito con tutti gli uomini dell'intero regno per far sì che accadesse?"


"Per quanto riguarda quell'Imperatore, è una disgrazia per una persona nella sua posizione!"


Yun Che non aveva mai sentito parlare di una Regine Diabolica del Nord, ma ciò che Qianye Ying'er aveva descritto lo fece raggelare. Chiese: "Così stai dicendo che Nanhuang Chanyi è una sua sottoposta?"


"La Regina Diabolica è servita dalle Nove Streghe." Continuò Qianye Ying'er. "Le Nove Streghe sono anche conosciute come le 'OmbrÈ della regina. Da ciò che so, alcuni hanno ipotizzato che le nove streghe siano le personificazioni dell'anima della regina o donne insolite che sono state scelte per vari motivi. Nanhuang Chanyi probabilmente fa parte della seconda categoria."


"Le nove Streghe si nascondono nell'oscurità e sorvegliando la Divina Regione Settentrionale. Prestano particolare attenzione agli eretici, così che le tre regioni divine non possano introdurre spie. Nessuno sa chi sono davvero o forse dovrei dire che le loro identità cambiano costantemente. Delle cose sono certe però: tutte le streghe hanno l'eredità divina del regno delle Anima Rubate e la loro forza è incredibile. Hanno anche una percezione spirituale eccezionale e ottime capacità intuitive..."


"In conclusione, in base alla conoscenza limitata che ho riguardo alla Divina Regione Settentrionale, Nanhuang Chanyi molto probabilmente è una strega che serve la Regina Diabolica!"


Yun Che rimase in silenzio mentre rifletteva su queste informazioni.


Se era vero, significava che era stato riconosciuto da un regno sovrano meno di un anno dopo in cui era entrato nella Divina Regione Settentrionale... che sfortuna terribile.


"Sei davvero un portatore di disgrazie. Ovunque vai non ci sarà pace."


"Cosa vuoi fare quando la incontreremo?" Chiese Yun Che.


"Riprenderò il controllo naturalmente!" Qianye Ying'er mostrò uno sguardo freddo. "Non mi piace essere manipolata da un'altra persona!"


"E come farai?"


"Oh, è semplice." Qianye Ying'er sorrise sinistramente per poi sollevare una piccola campana dorata: "Questa è una campanella spirituale del Brahma. Ha la capacità di invadere l'anima e a fare perdere i sensi. Finché non la sveglieremo apposta, non si riprenderà per molto tempo."


"Ma hai perso il tuo potere del Brahma. Come hai intenzione di usarla?" Chiese Yun Che.


"Sono sempre preparata." Qianye Ying'er strinse le dita. "La Campanella Spirituale del Brahma contiene una piccola riserva della mia energia del Brahma. È per questo che sono riuscita a scappare fin qui anche se le mie Vene Misteriose sono state danneggiate e sono stata ridotta ad un Divine Sovereign da quel vecchio cane di Qianye Fantian."


"La quantità di energia che contiene al momento... probabilmente è sufficiente per un altro utilizzo. Tuttavia avrò bisogno del tuo aiuto per assicurarmi di riuscirci, data la mancanza dell'energia del Brahma e le mie attuali condizioni."


"Intendi l'Anima del Drago?"


"Esatto."


"Cos'hai intenzione di fare esattamente?"


Qianye Ying'er mosse lievemente le labbra e mandò una trasmissione del suono nelle sue orecchie.


"Eheh, quanto sei spregevole." Disse sogghignando Yun Che.


"Hai fatto gran lunga di peggio a me, no?" Qianye ricambiò il sogghigno e disse: "Allora, lo facciamo o no?"


"Naturalmente." Rispose senza esitazione Yun Che.
                                


                                



