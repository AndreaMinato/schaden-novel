---
title: Capitolo 1586 – Il Termine
pubDate: 2025-03-10T08:57:10.471Z
tags:
    - atg
---


Capitolo regolare,
0 in coda, <strong>0/10</strong> donazione</em>
<em>-Schadenfreude</em>


"Capo nonno, quell'esperto è davvero così sbalorditivo?" Chiese Yun Shang.


La giovane era molto intelligente, ma era anche molto inesperta. Sapeva che Yun Che era incredibile, ma non capiva davvero quanto fosse fuori dal mondo ciò che aveva fatto. Naturalmente fu sorpresa dalla reazione di Yun Ting.


"Naturalmente." Rispose il vecchio.


"È più sbalorditivo di quando lei era più forte?" Continuò a chiedere Yun Shang.


Yun Ting scosse la testa e disse sorridendo: "Posso essere stato un Divine Master, ma non è nulla in confronto alle capacità di questo esperto. Shang'er, puoi non essertene resa conto, ma la benedizione che ti ha concesso in questi sei mesi è qualcosa che gli altri non potrebbero ottenere nemmeno in un milione di vite."


Yun Shang rimase a bocca aperta. le parole del capo avevano migliorato ulteriormente l'immagine che aveva di Yun Che e aggiunsero un velo di mistero alla sua figura.


"Shang'er, non puoi davvero dire il nome di quell'esperto? Deve... deve vederti proprio con favore per averti fatto un favore così enorme. Ha menzionato se ti farà visita prima o poi?" Chiese con tono urgente Yun Xiang.


"Basta." Yun Ting lo fermò con un cenno della mano. Capì perché il tono di Yun Xiang era sembrato così urgente. Il "termine" che avrebbe deciso il fato del clan Yun del Manico Celeste era vicino e questo misterioso benefattore forse avrebbe potuto aiutarli a sopravvivere. "Già non siamo in grado di ripagarlo per i doni che ha fatto a Yun Shang, così come possiamo chiedergli di aiutarci ulteriormente? Ora il solo modo con cui possiamo ripagarlo è non disturbare la sua pace... A meno che non si mostri di sua iniziativa, non fate domande su di lui."


Yun Xiang si ammutolì.


Yun Ting sussultò, poi disse: "Xiang'er, terremo un incontro tra dieci giorni. Diffondi immediatamente quest'ordine a tutti... Coff, coff, coff..."


Tossì piano per un po' dopo aver dato l'ordine, ma nessuno ne sembrò sorpreso. Era chiaro che ci fossero abituati ormai.


Se Yun Ting non fosse voluto sopravvivere disperatamente fino alla "scadenza", forse sarebbe già morto. Le sue condizioni erano davvero pessime.


"Incontro?" All'inizio tutti furono sorpresi dalla sua decisione, poi lo guardarono e Yun Shang capì: "Che sia..."


"Esatto." Yun Ting alzò lo sguardo lentamente e dichiarò ad alta voce: "Shang'er sarà nominata come successore!"


"Il clan Yun del Manico Celeste ha sofferto per decine di migliaia di anni e siamo quasi arrivati al termine di scadenza finale. Tuttavia il cielo ha scelto di donarci un tesoro inestimabile nel nostro momento più difficile. Shang'er ha un manico celeste viola e il suo livello è ad un livello senza precedenti grazie alla benedizione di un maestro... Forse non riusciremo a sfuggire all'annientamento, ma il clan Yun del Manico Celeste risorgerà finché Shang'er rimarrà al sicuro!"


La potente dichiarazione di Yun Ting sollevò subito di morale tutti. Yun Shang fu la sola a provare confusione e istintivamente volse lo sguardo verso Yun Che come per chiedere aiuto.


"Xiang'er... sei d'accordo?" Chiese Yun Ting, questo perché Yun Xiang era l'attuale successore del clan e suo diretto discendente, mentre Yun Shang non lo era.


Con sguardo determinato, Yun Xiang dichiarò senza esitazione: "Shang'er può essere giovane, ma nessun altro nell'intero clan è più adatto di lei a portare la responsabilità del futuro del nostro clan. Farò del mio meglio a sostenerla dopo che le cederò la mia posizione... giuro di farlo anche a costo della vita!"


"Il giovane capo è davvero saggio." Gli Anziani del clan lo lodarono.


"Molto bene." Disse Yun Ting annuendo lentamente: "Questo è il tipo di determinazione che mi aspetterei da un discendente del nostro clan!"


"Per favore, rimanete con noi così da poterci permettere di ringraziarvi." Nonostante l'entusiasmo, Yun Ting non si era dimenticato di Yun Che e di Qianye Ying'er. Yun Che non rifiutò la sua offerta.


"La ringraziamo per l'ospitalità."


.....


Yun Che e Qianye Ying'er furono accolti per il loro gesto. Anche il fatto che la loro stanza fosse localizzata al centro clan dimostrava l'apprezzamento del clan nei loro confronti.


Dall'esterno si potevano sentire delle voci entusiaste. Il ritorno di Yun Shang era una speranza durante l'apocalisse.


Yun Che camminava per la stanza, guardando le decorazioni e percependo le aure attorno a lui... Così era il discendente di un diavolo e questo era il posto da dove proveniva la sua famiglia.


"Quanto tempo hai intenzione di sprecare qui?" Chiese all'improvviso Qianye Ying'er.


Yun Che chiuse gli occhi per poi rispondere: "Non sono stato con la mia famiglia da qunado ero giovane. Quando finalmente ci siamo riuniti, non sono riuscito a compiere il mio dovere di figlio prima che si abbattesse quel terribile disastro su di loro... così trovare la casa dei loro antenati e permettere che i loro spiriti ritornino alle loro radici è forse la sola cosa che posso fare per loro a parte vendicarmi."


"E naturalmente..." La luce nera brillò nei suoi occhi quando li riaprì: "Questa scadenza ci dà una scusa perfetta per portare via ciò di cui abbiamo bisogno."


"Questa è la risposta che volevo sentire." Disse Qianye Ying'er per poi avvicinarsi: "Ma non metterci troppo tempo, mi hai sentito? Altrimenti potrei... occuparmi personalmente della questione."


Yun Che gli gettò un'occhiata per poi dire: "Ci stai pensando troppo!"


"Sarà meglio." Qianye Ying'er roteò gli occhi per poi continuare: "Se ho ragione, l'altro motivo per cui non hai impresso un'impronta dello schiavo su di me è perché temevi che non saresti stato troppo duro. Vuoi che ti sproni quando ce n'è bisogno... non preoccuparti, prometto che non ti deluderò!"


"..." Yun Che si accigliò, ma non lo negò.


<em>Dong dong dong...</em>


Sentirono bussare alla porta. Poi la voce gentile di Yun Shang risuonò nella stanza: "È lì signore?"


"Entra." Rispose Yun Che girandosi. Il suo sguardo freddo e cupo diventò gentile senza che se ne accorgesse.


Yun Shang aprì la porta ed entrò. Si era cambiata e ora indossava un nuovo abito bianco. Si fermò di fronte a Yun Che con le guance rosse e lo fissò con ancora più ammirazione rispetto a prima: "Signore, non sapevo che fosse... così sbalorditivo, eeheeh."


Prima di oggi, ai suoi occhi il capo Yun Ting era la persona più potente al mondo. Ma quando aveva visto lo sguardo pieno di riverenza del vecchio mentre parlava dell'esperto, nemmeno la sua esperienza le aveva impedito di capire quanto Yun Che fosse sbalorditivo.


Yun Che sorrise e disse: "Perché sei qui? Sono sicuro che tu abbia molte cose da fare dopo tutto il trambusto che ha causato il tuo ritorno."


"Volevo solo andarla a trovare, ecco tutto." Yun Shang sorrise di rimando. "Immagino di essermi abituata a stare con lei nell'arco di questi sei mesi, signore. Stranamente non mi sento al sicuro quando non è al mio fianco. Per questo sono sgattaiolata via e sono venuta qui."


"..." Lo sguardo di Yun Che si velò per un momento e poi si riprese: "Yun Shang, qual è il giorno delle scadenza esattamente?"


Yun Shang si intristì quando sentì questa domanda, ma tornò velocemente a sorridere e rispose: "Tra un mese. Ma il capo nonno e gli altri hanno detto che non c'è niente di cui preoccuparsi. Siamo in ottimi rapporti con la setta Divino delle Mille Desolazioni e così probabilmente non ci faranno nulla di male quando arriverà il momento."


Naturalmente con "ottimi rapporti" intendeva che il clan Yun del Manico Celeste stava facendo tutto quello che poteva per attirare il favore della setta Divino delle Mille Desolazioni...


Dopotutto era la setta scelto dal Realm King della Luna Ardente per punirli.


Se il clan di traditori non avesse recuperato il "sacro artefatto" dopo la scadenza di diecimila anni, allora la setta Divino delle Mille Desolazioni sarebbe stato libero di punirli come desiderava... anche eliminandoli completamente dalla faccia della terra. Naturalmente il clan Yun doveva aver fatto di tutto per attirare il favore della setta Divino delle Mille Desolazioni.


"Capisco. Allora probabilmente non hai troppo di cui preoccuparti." Disse Yun Che. Poi chiese con noncuranza: "Oh giusto, cosa farà il regno della Luce Ardente se la setta Divino delle Mille Desolazioni non vi punirà dopo la scadenza?"


"Non faranno nulla." Yun Shang scosse la testa senza esitazione. "Papà un tempo mi ha detto questo: il regno della Luna Ardente ha dichiarato che se il nostro clan potrà evitare di essere distrutto o anche sopraffare la setta Divino delle Mille Desolazioni, questo significa che il fato ha ancora dei piani in serbo per noi. In tal caso, nel nome del Realm King, non interferiranno nelle nostre questioni, né ci puniranno ulteriormente."


Yun Che e Qianye Ying'er si accigliò.


Nonostante sembrasse che il regno della Luna Ardente stesse dando un barlume di speranza al clan Yun del Manico Celeste, in realtà aveva decretato la sua fine.


Questo perché la sua dimostrazione di "compassione" avrebbe assicurato che la setta Divino delle Desolazioni avrebbe fatto di tutto per sterminare il clan Yun del Manico Celeste.Era impossibile che dessero loro l'opportunità di sopravvivere e di entrare in vantaggio.


Anche questa "regione dei traditori" probabilmente era uno dei mezzi della setta Divino delle Desolazioni per tenerli sotto scacco.


Così il clan Yun del Manico Celeste era andato in declino fino a questo punto. Erano rimaste solo centomila persone nel loro clan e la loro popolazione era inferiore a quella di un setta dei regni inferiori. Ora non rappresentavano affatto una minaccia per la setta Divino delle Mille Desolazioni.


la setta Divino delle Mille Desolazioni non avrebbe annientato ora il clan Yun perché doveva ancora "recuperare" il sacro artefatto. Ma nel momento in cui fosse arrivato il giorno della scadenza, il fato del clan Yun sarebbe dipeso dalla decisione della setta Divino delle Mille Desolazioni.


Yun Che e Qianye Ying'er non credevano affatto che avrebbero mostrato pietà.


Questo perché il clan Yun aveva offeso un regno sovrano!


Il motivo per cui la setta Divino delle Mille Desolazioni aveva rimpiazzato il clan Yun del Manico Celeste era a causa del regno della Luna Ardente. Naturalmente non avevano motivo di disubbidire ai loro superiori... l'unica ragione per cui avevano mostrato un atteggiamento così ambiguo era per estorcere il più possibile risorse da loro.


Una breve conversazione dopo, Yun Che fece un'altra domanda che sembrava poco importante: "Perché il Palazzo Celeste delle Nove Luci sta prendendo di mira il tuo clan?"


Yun Che rifletté per un momento per poi rispondere: "Il fratellone Xiang un tempo mi ha detto che il loro capo ha un figlio giovane che sembra avere molto talento nella via del mistero. Tuttavia è rimasto bloccato al picco del Divine King Realm per oltre trecento anni. un anno fa il Palazzo Celeste delle Nove Luci è venuto a sapere in qualche modo di come possediamo un'antica pillola che può aiutarlo ad avanzare di stadio, e da allora ha provato ad ottenerla da noi."


"All'inizio volevano solo fare uno scambio. Dopo che abbiamo rifiutato, hanno inziiato ad usare molti metodi spregevoli." Disse con rabbia Yun Shang. "Ma non gliela daremo mai. Il capo nonno un tempo ha detto che che potrà essere usata come dono finale alla setta Divino delle Mille Desolazioni se non avremo bisogno di usarla... Qualunque cosa accada, non possiamo cederla a quei malvagi!"


"Quell'antica pillola è davvero così incredibile?" Chiese Yun Che, ma non era davvero interessato ad ottenerla. Non importava quanto fosse preziosa, non poteva essere paragonabile all'Acqua Divina della Vita di Shen Xi e al Nettare del Drago dell'Alba.


"Naturalmente è sbalorditiva! È un'eredità dei nostri antenati!" Disse senza esitazione la giovane. "Tuttavia i nostri antenati hanno detto che solo un genio che ha attirato un minimo di quattro tribolazioni durante il Divine Spirit Realm è degno di consumarla... finora non è apparso nessuno del genere nel nostro clan. Perfino il fratellone Xiang ha attirato solo una tribolazione di tre stadi in passato."


Yun Che sorrise e le diede una pacca sulla spalla. Disse: "Rimarrò qui fino al giorno della scadenza. Puoi venire da me se avrai delle domande da fare."


"Mm!" La sua promessa migliorò subito l'umore di Yun Shang. Anche la luce nel suo sguardo sembrò brillare di più.


Fu in quel momento che Yun Xiang entrò e disse: "Shang'er! Così sei qui. Il capo vuole portarti all'altare degli antenati per pregare. Presto."


"Ah... va bene." Yun Shang annuì per poi salutare Yun Che. "Tornerò a cercarla domani signore."


"Vai."


Yun Xiang annuì per poi andarsene insieme a Yun Shang.


Qianye Ying'er ruppe il suo lungo silenzio: "Hai intenzione di salvarli?" 


"No." Rispose Yun Che. "La famiglia Yun di cui facevo parte ha rinunciato completamente alle sue radici dell'oscurità diverse generazioni fa. Oggi siamo a stento imparentati con questo clan Yun. Questo è il loro fato. Ho già concesso loro la mia più grande benevolenza quando ho dato loro un'ultima speranza a cui aggrapparsi."


"Ma proteggerai quella ragazza a tutti i costi, non è vero?"


"Sì." Rispose senza esitare Yun Che.


Qianye Ying'er smise di parlare e chiuse gli occhi. Solo lei sapeva a cosa stava pensando.
                                


                                



