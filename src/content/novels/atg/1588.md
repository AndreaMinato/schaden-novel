---
title: Capitolo 1588 – Dire Addio
pubDate: 2025-03-10T08:57:10.471Z
tags:
    - atg
---


Capitolo regolare,
0 in coda, <strong>0/10</strong> donazione</em>
<em>-Schadenfreude</em>


"Ti dispiace? O dovrei dire... che provi rimpianto?" Chiese Qianye Ying'er vedendo che Yun Che era rimasto in silenzio.


"No." Disse freddamente Yun Che. "Le ho dato delle opportunità, ma ora deve badare a sé stessa. Crescere non è facile, specialmente considerando la situazione attuale del clan Yun del Manico Celeste. Tutti gli occhi, le speranze e le risorse erano puntate su di lui, e così dovrà sopportare quel peso o rimanere schiacciata."


"È così?" Disse con un mezzo sorriso Qianye Ying'er. "Ma sei proprio distratto ultimamente. La tua mente è da un'altra parte anche quando coltivi. Non dirmi che è perché ti manca il delizioso corpo di Nanhuang Chanyi?"


Ignorando le provocazioni di Qianye Ying'er, Yun Che continuò a fissare la porta chiusa e disse: "Yun Shang è la sola speranza del clan Yun del Manico Celeste. Temo solo che potrebbero fare qualcosa di drastico a causa della loro impazienza."


"Oh!" Qianye Ying'er finse i capire e trascinò la voce apposta: "Così è quella ragazzina a distrarti. Ora che ci penso, Xia Qingyue aveva solo sedici anni quando ti ha sposato, non è vero? Ho anche sentito da tua figlia che anche Feng Xue'er, la sua maestra, aveva sedici anni quando si è messa con te... Tsk. Sono passati così tanti anni ma il tuo gusto in fatto di donne non è cambiato affatto."


Yun Che aggrottò lievemente le sopracciglia: "Cosa stai cercando di dire?!"


"Se tua figlia fosse ancora viva, avrebbe quasi sedici anni ormai. Yun Shang ha quasi la sua stessa età e si somigliano perfino. Sfortunatamente..." Qianye Ying'er volse lo sguardo verso il basso e giocherellò con le dita. "Non è Yuxing. Tua figlia è morta, morta per sempre!"


<em>Bang!</em>


Yun Che perse il controllo e al contempo la sua Energia Misteriosa si scatenò. Fece uno scatto avanti, afferrò Qianye Ying'er per la donna e la sbatté contro il muro.


"..." I suoi occhi erano iniettati di sangue e la sua espressione era terrificante.


Le sue dita penetravano nella sua pelle come degli uncini di ferro e il fiato di Yun Che che le arrivava alle guance sembrava caldo come il fuoco. Ma Qianye Ying'er non fu colta minimamente dal panico. Il volto di Yun Che era a pochi pollici di distanza da lei, ma la donna sorrise con fare provocatorio e disse: "Dimmi, com'è morta tua figlia? È stata uccisa da Xia Qingyue? È stata condotta alla morte dalle tre regioni divine? No, è morta a causa della tua ingenuità, della tua inutilità e della tua cosiddetta benevolenza!"


"Tu!" Yun Che strinse la presa ulteriormente, tremando come una foglia.


Qianye Ying'er lo fissò negli occhi mentre gli gridava:  "Credi di poter cancellare la colpa e il rimpianto per non essere riuscito a proteggere tua figlia trattando bene Yun Shang? Credi di poterla usare per riempire la voragine nel tuo cuore? Allora posso dirti che è impossibile! Non accadrà mai!" Il bagliore nel suo sguardo era ancora più tagliente del suo. "Questo è un errore madornale!"


"Ciò che dovresti fare, la sola cosa che puoi fare, è vendicarti per lei! Hai appena perso ogni tuo punto debole e peso, e ora ti renderai vulnerabile di nuovo? Eheh..."


Qianye Ying'er gli afferrò il polso e disse: "Quando siamo arrivati qui, hai detto che avevi intenzione di usare il clan Yun e deprivare il Palazzo Celeste delle Nove Luci delle loro risorse. Sono stata una sciocca ad essermi fidata di te allora!"


"..." Yun Che strinse ancora di più i denti, ma non rispose.


"È vero che sono il tuo strumento, ma non dimenticare che anche tu sei il mio strumento! Puoi essere stupido, ma posso impedirti di essere stupido!" Un terribile intento omicida emerse nel bellissimo sguardo di Qianye Ying'er mentre diceva: "Farai meglio a fermarti quando ancora puoi, o la ucciderò con le mie mani!"


L'atmosfera divenne incredibilmente gelida. Lentamente Yun Che ritrasse la mano dal collo di Qianye Ying'er, lasciando un'impronta rossa sulla sua pelle.


"Le nostre famiglie hanno le stesse origini, ma viviamo in due mondi diversi. Ho già visto questo posto, quindi non dovrei sprecare più tempo qui." Mormorò tra sé e sé Yun Che chiudendo gli occhi.


Mentre stava parlando tra sé e sé, Energia Misteriosa della luce apparì dalle sue dita e guarì i marchi rossi sul collo niveo di Qianye Ying'er.


<em>Slap!</em>


Qianye Ying'er spostò via la sua mano con uno schiaffo per poi chiedere con freddezza: "Quindi?"


"...Partiremo domani." Disse con tono profondo Yun Che. "È il loro fato. Qualunque cosa accadrà loro, non ha niente a che fare con me!"


.....


"Sorella... maggiore Qianying."


Yun Shang si era presentata molto presto rispetto alle altre volte. Sembrava anche di buon umore e il suo sorriso era molto più rilassato rispetto a ieri.


"Non andrai nel tempio ancestrale oggi?" Chiese con un sorriso Yun Che.


"Sono tornata da lì in realtà." Rispose con un sorriso Yun Shang. "Gli Anziani hanno lodato il mio fisico e le mie Vene Misteriose. Hanno detto che ho raffinato e assorbito il sangue del Drago del Fulmine in molto, molto meno tempo del previsto, e che hanno qualcosa di importante di cui discutere. Così mi hanno permesso di venire qui a giocare."


L'aura e il fisico di Yun Shang stavano cambiando giorno dopo giorno. La sua aura aveva il profumo di medicine di alto livello e il suo corpo era stato raffinato molte volte. Era chiaro che molti esperti le avessero dedicato tutte le loro risorse.


Grazie al Nettare del Drago dell'Alba e all'Oscurità Eterna della Calamità, la compatibilità di Yun Shang con ogni tipo di energia spirituale, in particolare con quella dell'oscurità, era assolutamente straordinaria. Sia l'assorbimento delle pillole che il raffinamento del corpo, la sua velocità e i suoi risultati coglievano sempre di sorpresa il clan Yun. Naturalmente avevano acceso ancora di più il loro entusiasmo.


Il motivo per cui le avevano permesso di uscire a rilassarsi era probabilmente perché avevano una cerimonia importante da preparare. Il loro clan forse sarebbe perito una volta arrivato il giorno fatidico, così avevano speso ogni risorsa per Yun Shang mentre ancora potevano.


Il sorriso di Yun Shang era brillante come sempre, ma c'era una luce insicura nel suo sguardo. Non doveva chiederglielo per capirne il perché... solo l'atteggiamento della ragazza aveva spiegato tutto. I membri del suo clan dovevano averle detto di mantenere le distanze o anche lasciarlo, ma stava cercando di non darlo a vedere.


"Yun Shang." Yun Che si chinò verso di lei e disse: "La strada davanti a te sarà piena di difficoltà, ma dovrai resistere perché il tuo clan è in pericolo. Sono sicuro che anche il tuo futuro sarà arduo. Spero... che crescerai velocemente. Se non altro dovrai poterti proteggere da sola."


"Uh?" Yun Shang batté gli occhi, confusa. "Mn, lo so. Ma perché si sta comportando in modo così strano oggi signore? Non dice mai cose del genere."


"Sto partendo." Disse direttamente Yun Che.


Yun Shang si irrigidì per un secondo, poi fu colta dal panico: "Dove... dove è diretto?"


"In qualunque luogo che non sia qui naturalmente." Rispose Yun Che. "Siamo stati ospiti del clan per molto tempo. Ci saremmo dovuti dire addio da molto tempo."


"Ma... ma..." Fu colta dal panico. Un tipo di paura così profonda che non riusciva a parlare con chiarezza: "Ma ha detto che sarebbe rimasto fino alla scadenza."


Yun Che le mise una mano sulla spalle e la guardò negli occhi. "Yun Shang, devi ricordarti di questo. Non ti fidare mai facilmente di ciò che ti dicono perché... anche la persona più fidata potrebbe mentirti un giorno."


"..." Le palpebre di Yun Shang tremolarono, ma poi sorrise: "Mn! Lei è... una persona sbalorditiva. Mi ha salvato la vita, scortato nel mio clan e mi ha anche donato così tanto... ma sono stata così egoista... non volevo che se ne andasse... io..."


Stava facendo del suo meglio per sorridergli, ma non c'era nulla che potesse fare per trattenere le lacrime. "Il suo mondo dev'essere così vasto... faccia attenzione."


"Mn. Non preoccuparti per me." Yun Che le asciugò le lacrime con un dito. Il suo sguardo era calmo e pacifico.


"Io... andrò ad informare il nonno capo e il fratellone Xiang ora. Sono sicura che vorranno accompagnarti personalmente." Disse questo, ma le sue mani si erano strette istintivamente sulla manica di Yun Che. Non voleva che se ne andasse.


Yun Che scosse la testa e rispose: "Non importa, ora me ne andrò. Probabilmente volevano che me ne andassi molto tempo fa."


Lo sguardo di Yun Shang divenne triste e chinò la testa. Ci volle un po' di tempo prima che radunasse la forza per dire: "Signore... mi verrà a trovare in futuro?"


"No." La sua risposta fu indifferente e crudele.


Si asciugò le lacrime. Invece di mostrare tristezza, sollevò la testa e disse: "Se... se un giorno la troverò, per favore potrebbe non evitarmi?"


"...Va bene." Yun Che annuì. "Ma come hai detto, il mio mondo è vasto. Se vuoi trovarmi, dovrai diventare ancora più forte."


"Mn!" Lei annuì con convinzione. "Io... sopravviverò ad ogni costo. Sicuramente... ci rivedremo signore."


Yun Che distolse lo sguardo da lei e scosto il braccio dalla sua spalla. Poi disse: "Qianying, andiamo."


Iniziò ad avvicinarsi alla porta prima ancora di finire di parlare. Non c'erano tracce di esitazione o rimpianto nel suo passo.


"Signore!" Gridò ancora Yun Shang. "Può accontentare un mio desiderio egoista?"


Yun Che si fermò.


"Può... lasciarmi qualcosa?" La sua voce lacrimevole ed implorante poteva sciogliere qualsiasi cuore duro: "Vorrei guardarla quando penso a..."


"Le distrazioni inutili ostacoleranno soltanto il tuo viaggio." Yun Che la interruppe crudelmente per poi tornare a camminare.


Un passo... due passi... tre passi... La ragazza dietro di lui non disse nulla, ma la sua tristezza silenziosa era evidente.


Yun Che si fermò di nuovo e sospirò profondamente. Poi si girò e tornò al fianco di Yun Shang all'improvviso. Stava tenendo una densa luce oscura tra le sue dita.


Era la luce dell'Eterna Calamità dell'Oscurità.


"Ah..." Yun Shang sussultò per la sorpresa, ma Yun Che aveva già disegnato un marchio nero sul suo plesso solare. Nel momento in cui il simbolo prese forma, rilasciò un bagliore cupo per poi svanire nel nulla.


"Si... gnore?" Lei lo guardò confusa.


"Se sei in pericolo, puoi usarlo per chiamarmi."


Nel momento in cui finì di parlare, si girò e prese il volo. Dopo uno scatto, svanì completamente all'orizzonte.


Yun Shang fissò silenziosamente il cielo per molto tempo.
                                


                                



