---
title: Capitolo 159 – Parassita simbiotico dello spirito
pubDate: 2023-10-13T14:00:10.543Z
tags:
    - atg
---


Ultimo dei capitoli sponsorizzati! Grazie ancora!
-Alstor</em></strong>

“Vostra Maestà, per prima cosa fatemi sentire il suo battito.”

L'aspetto di Cang Wanhe aveva dato a Yun Che un pessimo presentimento, ma non osava fare nessuna ipotesi azzardata. Avanzò di un paio di passi e arrivò accanto all'imperatore. Dopo aver appoggiato due dita sulla sua mano destra per percepire il battito, chiuse gli occhi.

Lan Xueruo trattenne di colpo il fiato. Nemmeno Cang Wanhe disse più nulla; la sua vista lievemente offuscata squadrò in silenzio il ragazzo. Tuttavia non credeva che potesse fare qualcosa per aiutarlo. Forse era davvero uno straordinario esperto di medicina, ma era semplicemente troppo giovane. L'esperienza in campo medico non dipendeva solo dagli studi; servivano molti anni per accumularla e sfruttarla al meglio.

Yun Che non ascoltò il battito molto a lungo. Dopo circa dieci secondi, disse a bassa voce: “Vostra Maestà, ora userò la mia Profound Energy per controllare i suoi organi interni. Vi prego di non opporre resistenza.”

“D'accordo. Va' pure avanti e fai del tuo meglio. Sei stato portato qui da Yue'er, senza alcun dubbio posso fidarmi di te.” Acconsentì Cang Wanhe.

Subito dopo Yun Che emise una piccolissima quantità di Profound Energy che iniziò a scorrere tra gli organi interni di Cang Wanhe. Nemmeno questa volta continuò molto a lungo e ritrasse ben presto la Profound Energy. Poi aprì gli occhi con un'espressione preoccupata.

“Come sta?” chiese frettolosamente Lan Xueruo. Anche se Yun Che non l'aveva visitato per nemmeno un minuto, chiunque sarebbe stato sicuro che la “malattia” così grave da rendere impotente Gu Qiuhong non poteva essere diagnosticata dal breve esame di un ragazzino di diciassette anni.
Ma una ragazza innamorata avrà sempre una sorta di cieca fiducia nei confronti del suo amato e Lan Xueruo, Principessa del Ventoblu Empire, non faceva eccezione.

Yun Che rimase in silenzio per un po', poi chiese: “Vostra Maestà, sul vostro petto c'è una cicatrice non troppo lunga? E se c'è, è stata lasciata approssimativamente tre anni fa?”

Cang Wanhe rifletté per qualche secondo, poi annuì e nei suoi occhi comparve un grande stupore: “Esatto. In effetti sul mio petto c'è una cicatrice lunga circa un pollice che è stata lasciata esattamente tre anni fa... come facevi a saperlo?”

Ascoltando la conferma di Cang Wanhe, Yun Che assunse un'espressione cupa.

Quell'espressione fece subito preoccupare Lan Xueruo. Chiese nervosamente: “Fratello Minore Yun, come sono le condizioni di mio padre? Hai scoperto qualcosa?”

“Phew...” Yun Che emise un lungo sospiro e il suo sguardo si fece serio: “Ciò che ha colpito Vostra Maestà non è una malattia, né un veleno e non è nemmeno un danno alle Life Vein, al contrario di ciò che afferma Gu Qiuhong... la verità è che qualcuno vi ha impiantato un parassita!!”

“Ah? Un parassita?” Le graziose labbra di lan Xueruo si spalancarono e sul suo viso apparve un'espressione scioccata.

“Oh? Come fai a dirlo?” Cang Wanhe era ancora, ovviamente, calmo e indifferente. Era chiaro che non credeva alle parole di Yun Che; non perché non credesse in lui, ma perché si fidava ancora di più di Gu Qiuhong.
Negli ultimi tre anni, grazie alle cure di Gu Qiuhong le sue condizioni erano rimaste stabili. Inoltre la fama del medico faceva tremare l'intero Ventoblu Empire ed era ritenuto il più grande fra i dottori geniali, mentre Yun Che era solo un ragazzino di diciassette anni. Nessuno avrebbe creduto alle parole di un diciassettenne e messo in dubbio quelle di un medico che da oltre un secolo era riconosciuto come il migliore dell'Impero.

Yun Che inarcò le sopracciglia: “Questo tipo di parassita è chiamato 'Soul Devouring Life Binding'. Una volta impiantato nel corpo sfrutta il sangue dell'ospite per crescere. Una volta adulto, si stabilisce accanto alle vene del cuore e si nutre della forza vitale dell'ospite.
Questi parassiti sono molto piccoli, ma per crescere devono consumare moltissima forza vitale; per diventare adulto deve divorare quasi metà della forza vitale dell'ospite. Il motivo per cui Vostra Maestà ha avuto una salute così instabile e fragile negli ultimi anni e per cui è anche invecchiato così velocemente è perché più di metà della sua vitalità è stata divorata da questo parassita simbiotico dello spirito.”

L'espressione di Cang Wanhe era ancora calma come prima. Poi, rivelò una traccia di sospetto: “Se le cose stanno davvero come dici, allora è impossibile che questo terribile parassita non sia stato scoperto da Gu Qiuhong, le cui abilità mediche sono da tempo le migliori dell'Impero. Ti potrei credere se dicessi che non è stato in grado di individuarlo alla prima visita, ma negli ultimi tre anni Gu Qiuhong mi ha visitato decine di volte. È estremamente improbabile che ogni singola volta non l'abbia notato. Yun Che, può essere che tu abbia commesso un qualche errore nelle tue deduzioni?”

“Impossibile!” Yun Che scosse la testa senza esitare un secondo: “È assolutamente impossibile. Sapevo che Vostra Maestà non avrebbe mai potuto credermi, quindi vi prego di darmi la possibilità di dimostrare che ho ragione... permettetemi di riaprire la cicatrice che avete sul petto. Vi farò vedere con i suoi stessi occhi il parassita, Vostra Maestà.”

Cang Wanhe aggrottò subito le sopracciglia. Come poteva lasciare che un ragazzino di diciassette anni ferisse il suo nobile corpo?
Tuttavia prima che potesse dire qualcosa, intervenne Lan Xueruo: “Padre, credo nel Fratello Minore Yun e credo ancora di più nel suo temperamento. Non farebbe mai nulla che possa farvi del male padre. La vostra malattia non è mai migliorata, né si è mai aggravata; nemmeno il Maestro Gu ha potuto fare nulla. Anche se il Fratello Minore Yun non dovesse essere in grado di migliorare la situazione, perlomeno sono sicura che non vi farà del male.”

Ovviamente intervenire chirurgicamente sull'Imperatore non era cosa da poco, ma Lan Xueruo non esitò a persuadere suo padre. Da una parte sperava che le cose migliorassero, dall'altra aveva una profondissima fiducia in Yun Che. Non appena parlò, Cang Wanhe inghiottì le obiezioni che voleva porre e annuì lentamente: “In tal caso, va bene... anche se dovessi riaprire inutilmente questa cicatrice, non dovrai preoccuparti né sentirti in colpa per il tuo errore.”

Yun Che annuì in silenzio. Spostò a lato gli abiti di Cang Wanhe, esponendo il suo petto. Nella zona vicino al cuore c'era, in effetti, una cicatrice lunga un pollice. Era passato molto tempo, quindi quella cicatrice era ormai molto chiara, tuttavia era ancora visibile.

Yun Che distese un dito e fece scorrere la sua Profound Energy verso la punta. Proprio quando stava per praticare il taglio sul petto di Cang Wanhe, rallentò leggermente perché aveva avvertito un'altra Profound Energy puntare sulla sua. Quella Profound Energy era nascosta quasi alla perfezione; una persona normale avrebbe fatto molta fatica a percepirla, ma quanto era acuta la percezione di Yun Che? Non solo, avvertì anche che quella Profound Energy era terribilmente potente; la sua forza era almeno allo Sky Profound Realm!

Dopo un breve istante di stupore Yun Che si calmò. Come poteva l'Imperatore non avere esperti di prima'ordine al suo fianco? Ma Yun Che non aveva intenzione di far del male all'Imperatore, quindi non doveva avere alcuna paura. Quando il suo dito toccò il petto di Cang Wanhe, riaprì immediatamente la cicatrice e sgorgarono immediatamente gocce di sangue. Poi Yun Che appoggiò rapidamente la sua altra mano sopra al taglio e vi introdusse con attenzione delle Fiamme della Fenice. In un attimo trovò il nascondiglio del parassita simbiotico dello spirito.

I parassiti hanno una naturale paura per il fuoco e le Fiamme della Fenice erano le regine del fuoco. Il parassita simbiotico dello spirito, terrorizzato, fuggì immediatamente nella direzione opposta, lontano dalle Fiamme della Fenice e fu gradualmente attirato da Yun Che verso la ferita.

“Sta uscendo.” Yun Che aprì gli occhi e annunciò a bassa voce.

Quando finì di parlare, la ferita sul petto di Cang Wanhe iniziò all'improvviso a tremare in modo anomalo. Dopodiché un verme magro e completamente dorato, lungo circa mezzo pollice, spinse metà del suo corpo fuori dal taglio e cominciò a dimenarsi freneticamente.

“Ah!!!!”

Lan Xueruo era così spaventata che urlò dalla paura. Il suo viso rosato perse tutto il colorito. Persino l'Imperatore rimase senza parole e tutto il suo corpo si irrigidì.

“Non muovetevi!!” ringhiò Yun Che, fermando ogni possibile intervento di Lan Xueruo, di Cang Wanhe o della persona nascosta. Sollevò velocemente la mano sinistra e usò le Fiamme della Fenice per costringere il parassita dorato a tornare frettolosamente nelle vene di Cang Wanhe. Poi usò la sua Profound Energy per richiudere la cicatrice e fermare la perdita di sangue.

“Nel mio... nel mio corpo c'è davvero una cosa come quella!” Cang Wanhe sembrava essersi già calmato, ma i suoi muscoli contratti dimostravano che in realtà era ancora terrorizzato.

“Fratello Minore Yun... perché non hai tirato fuori quel... quel parassita, anziché farlo tornare nel corpo di mio padre? L'avevi... l'avevi chiaramente già costretto a uscire.” il piccolo volto di Lan Xueruo era completamente sbiancato. Le ragazze hanno una paura innata per questo tipo di strani insetti; inoltre, quel verme era ancora all'interno del corpo di Cang Wanhe.

Yun Che scosse la testa e rispose: “Non è che non volessi estrarlo, ma non posso. Se fosse stato un qualsiasi altro tipo di parassita, anche se fosse stato ancora più terrificante, sarebbe bastato scoprire il suo nascondiglio per poter trovare un metodo per attirarlo all'esterno e ucciderlo. Ma è il 'parassita simbiotico dello spirito', non solo divora gran parte della forza vitale dell'ospite, ma in più dopo averne bevuto il sangue condivide vita e morte con lui. Se Vostra Maestà dovesse morire, il parassita morirebbe. Viceversa, se il parassita dovesse morire, morirebbe anche Vostra Maestà!”

“Ah!!” Lan Xueruo spalancò i suoi bellissimi occhi e tremò violentemente.

“Co... cosa? In questo mondo esiste davvero una creatura così inquietante!” anche Cang Wanhe aveva un'espressione sconvolta.

Yun Che continuò: “Inoltre deve assorbire la forza vitale di Vostra Maestà per sopravvivere. Se lasciasse il vostro corpo morirebbe subito. E per tutta la vita, può avere un solo ospite; anche se lo trasferissimo nel corpo di un altro ospite sarebbe tutto inutile. Quindi non solo questo parassita non può essere rimosso da Vostra Maestà, ma deve anche essere 'allevato' con cura. Non c'è altra scelta se non rassegnarsi a permettergli di nutrirsi della forza vitale e per nessuno motivo si deve lasciare che muoia.”

Yun Che fece una pausa e la sua voce si fece ancora più seria: “Sorella Maggiore Xueruo, Sua Maestà, le mie prossime parole saranno piuttosto crudeli... un verme parassitario non vive molto a lungo. Per quel che ne so, questo tipo particolare di parassita vive mediamente cinque anni. Ed è all'interno del corpo di Sua Maestà già da tre anni. Tra due anni, questo parassita simbiotico dello spirito morirà. In altre parole... a Vostra Maestà resteranno al massimo altri due anni di vita.”

“Come può essere... come può essere...” Lan Xueruo si morse le labbra e singhiozzò in silenzio.

Cang Wanhe inspirò a fondo. Il parassita che aveva visto uscire dalla ferita e le parole di Yun Che avevano ovviamente gettato la sua mente nella confusione più assoluta, tanto da farlo tremare dall'orrore. Disse con voce molto grave: “Chi può essere stato... chi ha impiantato un parassita così crudele! Lo troverò... e ridurrò il suo cadavere in diecimila pezzi!”

Yun Che guardò Cang Wanhe e disse: “Se Sua Maestà desidera scoprire chi ha impiantato il parassita, può farlo proprio ora.”

Cang Wanhe tremò. Chiese immediatamente: “Yun Che, sai forse chi è il colpevole?”

“Io non lo so, ma Vostra Maestà lo saprà di sicuro.” rispose con calma Yun Che: “Questo parassita si può solo impiantare direttamente nel corpo e deve essere immerso nel sangue del cuore dell'ospite per sopravvivere. L'unico luogo in cui può essere innestato è nel petto, accanto al cuore stesso. Se lo si vuole impiantare, si deve fare un incisione vicino al cuore e mettere il parassita nel taglio. Non potrebbe crescere se venisse ingerito e anche metterlo nel sangue di qualsiasi altra parte del corpo sarebbe inutile. Tutto quello che Sua maestà deve fare è ricordare chi vi ha procurato la cicatrice sul petto, tre anni fa. Allora saprà chi è stato a impiantare il parassita dentro di voi.”

Non appena Yun Che finì di parlare, Cang Wanhe e Lan Xueruo rimasero con lo sguardo perso nel vuoto.

“Im...impossibile! Non può essere il Maestro Gu. Ha dedicato tutto sé stesso a prendersi cura di mio padre in questi anni; è sempre stato in ottimi rapporti con la Famiglia Imperiale... non può essere stato lui! Non ha alcuna ragione per far del male a mio padre!” Lan Xueruo era scioccata... sapeva chi era stato ad incidere quel taglio sul petto di suo padre tre anni fa; era stato il Medico dei Miracoli, Gu Qiuhong. Quella volta Cang Wanhe aveva avuto una grave influenza. Gu Qiuhong aveva detto che era una malattia troppo grave e doveva far fuoriuscire un po' di sangue freddo dal petto...

Ma siccome era giovane, lo rispettava profondamente, lo venerava ed era grata a quel Medico dei Miracoli. Non riusciva a credere che fosse una persona malvagia disposta ad impiantare un parassita nel cuore di qualcuno.


