---
title: Capitolo 1594 – Scavarsi la Fossa da Soli
pubDate: 2025-03-10T08:57:10.472Z
tags:
    - atg
---


Capitolo sponsorizzato, ringraziamo Federico!
6 in coda, <strong>0/10</strong> donazione</em>
<em>-Schadenfreude</em>


"G... Grande Anziano!"


Esclamarono scioccati i membri del clan Yun. Sia il secondo Anziano Yun Fu che il terzo Yun Hua sussultarono e si affrettarono ad esaminare le condizioni del vecchio.


I membri del clan Yun non avevano capito cos'era successo, ma quando ripensarono al rapporto che c'era tra loro e Yun Che e quanto lui teneva a Yun Shang... iniziarono a provare inquietudine. Non potevano nemmeno respirare sotto tutta questa pressione.


Anche il resto degli Anziani erano sbiancati, ma nessuno osò arrabbiarsi con Yun Che.


Non erano solo i membri del clan Yun ad essere confusi. Anche i Draghi delle Devastazioni e i coltivatori del Palazzo Celeste delle Nove Luci rimasero sbigottiti.


Cosa stava succedendo?


Non era stato reclutato dal clan Yun del Manico Celeste per salvarli?


Perché stava picchiando a morte i suoi alleati?


Anche il vecchio vestito di blu era sorpreso. Il suo sorriso divenne più amichevole mentre diceva: "Ora capisco, non è un membro del clan Yun, né un loro amico. Sembra perfino che provi ostilità nei loro confronti. Ora capisco che è stato tutto un malinteso."


Anche se Yun Che aveva massacrato centinaia di Draghi delle Devastazioni, ucciso il loro capo, gravemente ferito il Sovereign Celeste delle Nove Luci e anche picchiato quasi a morte un Grande Anziano del clan Yun, il vecchio continuò a ridacchiare come se niente fosse. Per qualche motivo non sembrava minimamente scioccato, né impaurito.


Il suo portamento raffinato nascondeva un'aura terribile.


Il vecchio puntò lo sguardo verso il basso e chiese: "Capoclan Yun, chi è questo esperto che hai invitato nel tuo clan?"


Yun Ting si inchinò profondamente e solo allora rispose con un po' di difficoltà. "Venerabile Devoto Vuoto della Mente, il suo nome... è Yun Che. È il nostro... onorato ospite."


"Onorato ospite?" Il vecchio disse con un sorriso: "La vostra ospitalità allora dev'essere carente. Sembra che il vostro onorato ospite sia molto scontento."


"..." Yun Ting ebbe l'impulso di volgere lo sguardo verso Yun Che, ma si trattenne per la paura. Rimase in silenzio per molto tempo.


Non si sarebbe mai immaginato che Yun Che fosse così potente.


Il solo motivo per cui era rimasto nel loro clan era a causa di Yun Shang.


Se fosse entrato nelle sue grazie, le condizioni del clan Yun del Manico Celeste sarebbero state molto meno difficili.


Ma loro... loro...


Rimpianto, amarezza e impotenza lacerarono il suo spirito. Non osò nemmeno ripensare a cos'era accaduto nel tempio ancestrale un momento fa.


Sfortunatamente non c'era una cura per il rimpianto in questo mondo.


Nel frattempo, nel tempio ancestrale, Qianye Ying'er non si era mossa di un pollice dall'inizio del combattimento. Era ancora appoggiata pigramente al pilastro di pietra.


La donna scoccò un'occhiata verso la marea di cadaveri di draghi per poi sussurrare tra sé e sé: "Così tanto odio... Probabilmente Long Bai non si rende conto che ha condannato ogni drago al mondo quando ha ucciso Mu Xuanyin."


Si ricordò un po' di volte come Yun Che aveva perso il controllo e si era sfogato con lei. A volte avrebbe gridato la parola "maestra"... All'improvviso strinse gli occhi e mormorò freddamente: "Alla fine la famosa Immortale del Ghiaccio del Nord è solo una donna lasciva. Ridicolo!"


"Coltivatore Yun." Il venerabile Vuoto della Mente mosse la sua frusta e disse con tono amichevole: "Dato che è solo un malinteso, sicuramente possiamo giungere ad un accordo. Il motivo per cui il clan dei Draghi della Devastazione e il Palazzo Celeste delle Nove Luci si sono presentati è una questione privata e l'hanno attaccata perché l'hanno scambiata per un membro del clan Yun del Manico Celeste. Certamente non è il loro obiettivo."


"Il clan dei Draghi della Devastazione ha subìto gravi perdite e il loro capo è morto per le sue trasgressioni. Sono sicuro che hanno pagato un caro prezzo per calmare la sua rabbia, vero? Per favore mostri compassione ora che la questione è stata risolta. Sono sicuro che sia il regno delle Mille Devastazioni che il Palazzo delle Nove Luci non lo dimenticheranno. Non sarebbe un bene se potessimo smettere di essere nemici e potessimo diventare alleati invece?"


Yun Che lo esaminò per un momento per poi rilassarsi: "E tu chi sei?"


L'aura del vecchio era simile, no, lievemente più forte di quella del Sovereign Celeste delle Nove Luci. Ovviamente era un altro Divine Sovereign al picco del suo stadio dalla posizione prestigiosa. La sua sicurezza da sola rivelava il fatto che apparteneva al regno delle Mille Devastazioni.


"Eheh." Il vecchio disse: "Sono il capo tutore dell'ordine della setta delle Mille Devastazioni, Shen Xuzi. Se non crede che sia indegno per lei, può chiamarmi Devoto Vuoto della Mente."


"setta delle Mille Devastazioni". Queste parole erano spaventose e non sarebbe stato sbagliato definirlo il tiranno di questo regno.


Decine di migliaia di anni fa, quando la setta delle Mille Devastazioni aveva ricevuto il mandato del Realm King della Luna Ardente per rimpiazzare il clan Yun, la sua posizione era diventata estremamente stabile. Anche il nome del territorio, che prima si chiamava regno Yun del Manico Celeste, era stato cambiato.


Da allora, la setta delle Mille Devastazioni e il clan Yun era entrato in declino. Ora la setta era cresciuto al punto da poter decidere il destino del clan Yun anche senza il permesso del Realm King.


Il clan Yun del Manico Celeste aveva fatto di tutto per attirare il suo favore. I loro sforzi erano solo aumentati mentre il termine della scadenza si avvicinava.


L'atteggiamento ambiguo della setta delle Mille Devastazioni li aveva spinti a sperare.


Il clan Yun mostrò ancora più umiltà quando si rese conto che si trovavano di fronte al capo tutore dell'ordine. Non osarono mostrare la minima scortesia, né disubbidienza.


"la setta delle Mille Devastazioni?" Le labbra di Yun Che sembrarono fremere lievemente.


"Esatto." Il Devoto Vuoto della Mente si accarezzò la barba per poi ridacchiare: "Probabilmente ha sentito parlare di noi, ne sono sicuro. Se il coltivatore Yun è scontento di questo clan di traditori, perché non diventa nostro ospite? Certamente le daremo il trattamento che merita un ospite d'onore."


"Se sei un membro della setta delle Mille Devastazioni, allora perché sei qui?" Chiese con tono indifferente Yun Che. Era difficile capire l'emozione dietro il tono della sua voce: "Di sicuro non sei qui per approfittarti della situazione, vero?"


Il Devoto Vuoto della Mente sorrise e scosse la testa. Disse: "Ci è stato ordinato dal regno della Luna Ardente di punire questo clan di traditori, ma non ci abbasseremmo a tanto. Sono qui perché ho sentito che il clan del drago delle devastazioni e il palazzo celeste sono discesi in questa regione e temevo che il loro intervento avrebbe seminato un grande caos. Sono venuto qui per intervenire come mediatore. Comunque posso considerarmi fortunato visto che mi ha permesso di incontrarla."


Yun Ting si inchinò profondamente e disse: "Il nostro clan è estremamente grato nei suoi confronti per aver viaggiato fin qui per proteggerci. Non sappiamo come ripagare la sua gentilezza."


Il resto dei discepoli del clan Yun porsero subito i loro ringraziamenti e si inchinarono davanti al Venerabile Vuoto della Mente... Anche se sapevano tutti che questo vecchio probabilmente stava mentendo, non potevano che prostrarsi ed esprimere la loro gratitudine.


"Capisco." Rispose Yun Che. Abbassò lentamente la Spada Colpo Celeste Nemesi dei Diavoli e l'oscurità abissale attorno all'arma si attenuò un po'.


La reazione di Yun Che fu perfettamente normale dal punto di vista del devoto e degli altri. Yun Che poteva essere abbastanza audace da uccidere i capi della setta dei draghi e del palazzo celeste, ma chi avrebbe osato provocare la setta delle Mille Devastazioni nel suo stesso territorio, per non menzionare che il vecchio era stato solo amichevole nei suoi confronti.


"In tal caso," disse Yun Che con tono tranquillo. "Puoi riposare in pace."


Il sorriso del Devoto Vuoto della Mente si irrigidì. Quando la sua espressione cambiò, un raggio di spada si stava già precipitando verso di lui, l'oscurità stava divorando ogni fonte di luce che vedeva.


Nonostante fosse sorpreso, il Devoto Vuoto della Mente era sempre stato di guardi fin dall'inizio. Mosse subito la sua frusta; ogni filo della sua arma stava scaricando una luce nera abbastanza potente da distruggere mari e montagne.


Tuttavia il potere che aveva scatenato durò solo un istante prima di svanire!


Nonostante il Devoto Vuoto della Mente avesse già assistito alla potenza di Yun Che, non si era reso conto di quanto fosse terrificante fino ad ora.


Reagì prontamente. Riuscì a scappare dall'attacco di Yun Che perché aveva rinunciato alle sue difese e aveva usato il contraccolpo per allontanarsi velocemente per diversi chilometri. Nel frattempo il luogo in cui era un momento fa fu avvolto da un terrificante turbine oscuro.


"Yun Che!" Il Devoto Vuoto della Mente iniziò a sudare profusamente. Il solo motivo per cui era stato in guardia era per la sua natura cauta. Non avrebbe mai pensato che Yun Che lo avrebbe attaccato dopo aver saputo che era il capo tutore dell'ordine della setta delle Mille Devastazioni: "Come osi... Uuaah!"


<em>Booom!!</em>


Fiamme dorate esplosero dietro la sua schiena. Il mare di fuoco si divise per fare strada a Yun Che.


Nonostante la risolutezza e la velocità del Devoto Vuoto della Mente fossero impressionanti, non poteva competere con Yun Che.


Il vecchio urlò mentre le fiamme del Corvo Dorato lo bruciavano. Detonò di nuovo la sua energia più e più volte mentre spegneva oltre metà del fuoco. Yun Che però apparì dietro di lui come un fantasma e usò di nuovo le fiamme della fenice.


L'attacco quasi bruciò completamente il vecchio.


"Yun... Che!!" Il Devoto Vuoto della Mente ruggì di dolore e rabbia: "Ti stai inimicando... il nostro setta... aaaaah!!"


Il Devoto Vuoto della Mente fece di tutto per spegnere le fiamme e scappare... questo posto puzzava di sangue di drago e non era abbastanza stupido da pensare di poter sconfiggere Yun Che.


Sfortunatamente per lui, come poteva sopravvivere se Yun Che lo voleva morto?


<em>Buzz!!</em>


Yun Che non lo inseguì. Semplicemente strinse la mano.


Le fiamme del Corvo Dorato e della Fenice che stavano bruciando vivo il vecchio iniziarono a fondersi e divennero molto più potenti.


"Aaaaaaaaaaaaaaaaah!”


La sola abilità più spaventosa di un improvviso aumento di forza era un incremento drastico del dolore. Era una sofferenza così intensa da fare ululare di disperazione perfino un coltivatore al picco del Divine Sovereign.


Il Devoto Vuoto della Mente si dimenò a mezz'aria per poi crollare a terra. Si rotolò avanti e indietro come una larva morente, ma le fiamme cremisi continuarono ad infestare le sue ossa come delle termiti, senza mostrare segno di scomparire.


<em>Bang!!</em>


Yun Che discese dal cielo e calpestò il petto del Devoto Vuoto della Mente con il piede destro. Lo schiacciò con così tanta forza che la cassa toracica del pover'uomo si incavò come se fosse fatta di legno marcio.


"Pwah..." Il sangue iniziò a scorrere come una fontana dalla bocca del Devoto Vuoto della Mente. Il suo portamento sicuro ed elegante era stato rimpiazzato da tempo dal dolore e dalla paura: "Tu... tu osi..."


All'inizio voleva minacciare Yun Che dicendo: "Tutti coloro che minacciano la setta delle Mille Devastazioni sono destinati a morire!" Ma cambiò idea e implorò: "Coltivatore... non siamo nemici... non c'è bisogno di..."


"Non dovevi morire, ma poi mi hai mentito. Non c'è quasi nient'altro che odio di più di qualcuno che mi mente in faccia." Yun Che stava calpestando il vecchio, ma puntava lo sguardo di fronte a sé. "Ti stavi nascondendo fin dall'inizio, ma mi hai mentito e hai detto che eri arrivato per fare da mediatore. Dato che credi che io sia un idiota, non ho altra scelta se non ucciderti."


"Pietà... coltivatore..." Una menzogna era tutto ciò che aveva spinto questo pazzo ad uccidere il tutore dell'ordine della setta Divino delle Mille Devastazioni? La determinazione del vecchio crollò mentre implorava nel modo più umile possibile: "Io, Shen Xuzi... giuro di essere il suo alleato... no... giuro che sarò il suo servo... ubbidirò assolutamente ai suoi ordini... per favore... oh venerabile... pietà..."


"Yun Che... Yun Che!" Gridò nel panico Yun Ting mentre stava strisciando verso il giovane. Gli altri membri del clan erano sbiancati. Aprì le braccia e implorò tremante: "la prego... la prego mostri pietà... per favore non lo uccida o il clan Yun del Manico Celeste subirà..."


<em>Croosh!!</em>


Yun Che calpestò di nuovo il Devoto Vuoto della Mente e stavolta il corpo carbonizzato del vecchio esplose creando un bagliore nero. Alcune delle parti del suo corpo volarono per almeno diversi chilometri di distanza.
 
"Ugh!" Yun Ting barcollò e cadde in ginocchio. Il suo viso era diventato mortalmente pallido.


Yun Che ritirò lentamente la sua gamba per poi voltarsi verso di lui con sguardo cupo. Il suo abito era rimasto intoccato dal sangue e dalla polvere dell'esplosione: "Che ca**o ha a che fare il fato del clan Yun del Manico Celeste con me?"
                                


                                



