---
title: Capitolo 1602 – Facile come rubare le caramelle ad un bambino
pubDate: 2025-03-10T08:57:10.473Z
tags:
    - atg
---


Capitolo sponsorizzato, ringraziamo Federico!
0 in coda, <strong>0/10</strong> donazione</em>
<em>-Schadenfreude</em>


Yun Che rispose: "Sua altezza. Il suo nome è Yun Qianying. È una cittadina comune che il mio clan ha accettato un mese fa... Qianying, cosa stai aspettando? Sbrigati e porgi i tuoi rispetti a sua altezza."


In origine voleva che Qianye Ying'er prendesse in prestito il nome di Bai Cuo'er, ma si era rifiutata di travestirsi. C'erano anche fin troppi pericoli e rischi assumendo la sua identità, così aveva finito con il rinunciare all'idea.


"Umpf." Qianye Ying'er si girò di lato e fece uno sbuffo sdegnato.


Yun Che disse frettolosamente: "Abbiamo ricevuto questa ragazza solo di recente, così non abbiamo avuto abbastanza tempo per educarla. Non è stata istruita bene e non sa nulla di galateo. Inoltre disubbidisce costantemente agli ordini. Spero che sua altezza non la biasimi.


Qianye Ying’er: （╰_╯#）


Mostrare arroganza di fronte al principe ereditario delle Mille Devastazioni e uno stuolo di potenti ospiti era praticamente un suicidio. Tuttavia il principe alzò subito una mano e disse con ansia: "Non importa, non importa! Presto... prendete pure un posto d'onore. Un posto d'onore."


Aveva detto un posto d'onore, non un semplice "sedetevi" e la differenza tra questi due trattamenti era enorme.


Il volto del principe ereditario era colorato di uno strano rosso. I suoi occhi brillavano e mentre, parlava, sia la sua voce che le sue mani avrebbero tremato. Se si fosse mostrato fuori in pubblico, nessuno avrebbe osato credere che fosse il giovane maestro di un setta di un regno stellare superiore.


Yun Che e Qianye Ying'er occuparono dei posti d'onore. Subito dopo che si sedettero, il principe ereditario si incupì e gridò: "Wei Taiting, sparisci!"


Il suo ruggito ammutolì la folla. Un uomo di mezz'età si alzò tremante da uno dei posti vicino alla fine della sala. Disse con tono terrorizzato: "Questo... come ho irritato sua altezza?"


Era proprio la persona che aveva colto l'opportunità per rimproverare il "clan Bai".


"Umpf!" L'espressione del principe ereditario divenne ancora più fredda e il suo comportamento divenne più arrogante e intimidatorio. "Il clan Bai ha mostrato la massima sincerità al mio setta. Anche se oggi sono arrivati in ritardo, sicuramente non l'hanno fatto intenzionalmente. Inoltre di certo non è prerogativa della tua Valle del Fulmine Brillante calunniarli!"


"Vattene immediatamente!"


Wei Taiting sbiancò e tutte le persone che lo avevano appoggiato si tapparono la bocca per la paura. Wei Taiting si inginocchiò immediatamente a terra, tremante. "Sua... sua altezza, mi sono arrabbiato per conto di sua maestà, per questo..."


"Esci fuori!" Il principe ereditario strinse gli occhi. "O vuoi che ti cacci via personalmente?"


Wei Taiting tremò violentemente e il suo viso impallidì completamente. Arretrò nel panico e disse: "Si calmi per favore sua altezza... sparisco, ora sparisco..."


Wei Taiting incespicò mentre scappava. Molto probabilmente in futuro sarebbe stato tormentato da questo evento per molto tempo.


Il principe ereditario si girò e fu sul punto di parlare, ma poi incrociò lo sguardo con Qianye Ying'er. La sua vista si offuscò ancora una volta e si dovette sforzare davvero tanto per distogliere lo sguardo da lei. Fu solo allora che riuscì a dire: "Ci saranno sempre degli sciocchi ciechi in questo mondo. Spero che non vi abbia guastato l'umore. Oggi sentitevi liberi di bere e fare festa quanto desiderate."


I festeggiamenti continuarono, ma l'atmosfera era diventata strana.


Ognuno degli invitati era una figura importante e non erano solo dei vecchi "importanti". Tutte le persone che erano arrivate a questo livello avevano visto molte bellezze e da tempo avevano iniziato a dedicarsi pienamente alla via del mistero trascurando i desideri terreni.


Tuttavia l'arrivo di Qianye Ying'er era stato un evento fin troppo sconvolgente... La sua aura era così brillante che aveva quasi distrutto il concetto stesso di luce.


C'erano molte splendide donne in questo banchetto ed erano state portate da queste potenti figure nella speranza che attirassero lo sguardo del principe ereditario. Ognuna di loro era una famosa bellezza... Tuttavia il loro splendore che normalmente causava scompiglio ovunque andassero era stato completamente oscurato nel momento in cui era entrata Qianye Ying'er nella sala.


Queste donne, che prima mostravano con orgoglio la loro bellezza, ora erano a testa china. Non osavano alzare lo sguardo, parlare e nemmeno dare occhiate verso Qianye Ying'er. Erano piene di gelosia e provavano un complesso d'inferiorità che non avevano mai sentito prima.


Sarebbe dovuto essere il seimillesimo compleanno del principe ereditario, ma il protagonista della cerimonia era cambiato completamente. Tutti gli occhi e i pensieri erano concentrati su Qianye Ying'er. Inoltre sembrava che il principe ereditario stesso non si accorgesse di ciò che stava accadendo, perché era la persona più distratta nella sala.


Aveva vissuto per seimila anni e aveva una posizione molto importante. Che tipo di donna non aveva visto prima?! Ormai aveva più di diecimila concubine e il suo gigantesco harem conteneva già ogni bellezza che questo mondo aveva da offrire.


Ma oggi si era reso conto all'improvviso che quelle donne erano così ordinarie... No, perfino brutte a questo punto.


Quando pensava a come questa donna fosse un "dono" che il clan Bai gli aveva dato, il cuore iniziava a battergli violentemente. Non solo non poteva calmarsi, il suo sangue ribollì. Questo fece assumere al suo corpo una sorprendente tinta rossa.


In quel momento si alzò in piedi all'improvviso e disse a Yun Che: "Fratello Bai, ho sentito che ci sono stati degli scompigli nelle regioni orientali ultimamente. Avrei una questione di cui parlare in privato con il vostro clan Bai. Andiamo a parlarne in privato?"


La grande sala divenne silenziosa e il Devoto Girasole Divino sospirò, ma non lo diede a vedere. Tuttavia non disse nulla... In effetti non era minimamente sorpreso.


E pensare che esisteva una donna così perfetta... Pefino la bellezza della Regina Diabolica Chi Wuyao, di cui si diceva che fosse capace di rubare lo spirito di una persona con un'occhiata e creare catastrofi con un sorriso sarebbe stata solo alla pari con questa donna.


Quasi tutti i presenti chinarono la testa mentre mostravano varie espressioni. Sapevano tutti quali erano le intenzioni del principe ereditario, ma la scusa che stava usando era fin troppo scadente.


Tuttavia questa ragazza di nome Yun Qianying in effetti aveva i requisiti per fargli perdere la testa in questo modo.


Yun Che provò un po' di sdegno. All'inizio pensò che questo principe ereditario si sarebbe potuto trattenere fino alla fine del banchetto... Aveva pensato che almeno avrebbe mantenuto un po' di ritegno e avrebbe mostrato la dignità di una persona nella sua posizione.


Tuttavia non erano passati nemmeno cento respiri di tempo da quando lui e Qianye Ying'er erano entrati nella sala.


Yun Che si alzò e disse allegramente: "Naturalmente, ubbidiremo ad ogni ordine di sua altezza. Qianying, seguici."


Il principe ereditario delle Mille Devastazioni fece loro strada, abbandonando il suo compleanno. Condusse Yun Che e Qianye Ying'er nella sala interna sotto gli sguardi di tutti e, nel momento in cui le porte, nella grande sala si sollevò un gran trambusto mentre gli ospiti iniziavano a discutere animatamente.


Il principe ereditario chiuse fermamente le porte della dala interna. Dopodiché si formò una barriera per isolare ogni suono e aura. Certamente non poteva essere disturbato o interrotto da nessuno. Si girò e cercò di mostrare un atteggiamento maestoso, ma le sue labbra e le sue dita stavano tremando incontrollabilmente.


"Fratello Bai." Guardò Yun Che, ma le sue palpebre continuavano a fremere e il suo sguardo sembrò attratto da Qianye Ying'er con una forza invisibile ed inesorabile. "Così... cos'è esattamente il regalo... che hai preparato per me?"


Anche lui poteva sentire il tremito della sua voce ed era ben consapevole di quanto sembrasse patetico ora. In effetti era sicuro di aver gettato via tutta la dignità che aveva accumulato in questa vita.


Ma non era importante... nulla di tutto questo era importante! Ebbe perfino un'idea terrificante ma eccitante in quel momento. Se avesse potuto andare a letto con questa donna, anche se fosse stato fatto a pezzi dopo aver passato la notte con lei, non avrebbe esitato a scegliere questa opzione.


Tuttavia era un peccato che non sapesse minimamente quale fosse l'identità della donna di fronte a lui. Questa era una donna che non aveva permesso nemmeno all'imperatore della Divina Regione Meridionale anche solo di toccarla con un dito, nonostante l'avesse corteggiata per secoli.


Yun Che sondò l'ambiente con la sua percezione spirituale. In effetti era degna di essere definita una sala interna della setta delle Mille Devastazioni, isolava quasi perfettamente le loro aure. Mostrò un lieve sorriso per poi farsi da parte e dire: "Se sua altezza vuole sapere che dono è, deve solo avvicinarsi un po' e dare un'occhiata."


Il principe ereditario deglutì con forza e provò un po' di vertigini. Non poteva più perdere tempo a parlare e fece un grosso passo in avanti, ma nel momento in cui avanzò, vide una farfalla scarlatta svolazzare davanti a lui.


Dopodiché ne vide due... tre... cento... mille...


Le farfalle di fuoco danzavano nell'aria e sembravano splendide come un'illusione. Volavano in giro, atterrando nei suoi occhi, volando nelle sue pupille e trasformando il mondo intero in un mare di fiamme.


<em>Thunk!</em>


Il principe ereditario cadde in avanti, i suoi occhi erano semichiusi e aveva un'espressione stordita. Sembrava inebriato, ma non mosse nemmeno un muscolo.


Il Dominio Spirituale Red Butterfly!


Visto quanto era potente l'anima di un Divine Sovereign, sarebbe stato estremamente difficile bruciare la sua anima per il dominio spirituale Red Butterfly. Tuttavia, viste le condizioni patetiche dell'uomo, sigillare la sua anima dentro il mondo delle farfalle era stato facile come rubare le caramelle ad un bambino.


"Eheh." Dall'inizio alla fine, Qianye Ying'er non aveva degnato di una sola occhiata il principe ereditario. Perché per lei sarebbe stato come sporcare i suoi occhi. "E pensare che un rifiuto del genere era un principe ereditario di un setta di Realm King. Ridicolo."


Una persona ordinaria non avrebbe potuto ricoprire una posizione del genere, ma naturalmente non avrebbe biasimato sé stessa.


Inoltre, se avesse dovuto scegliere... avrebbe preferito essere il giocattolo di Yun Che piuttosto che lasciarsi toccare anche l'orlo dei vestiti da questo rifiuto.


Yun Che stese un dito e il suo Manico Misterioso volò nell'anima del principe ereditario... Dopodiché la sua espressione cambiò lievemente.


"Mn?" Qianye Ying'er sembrò percepire qualcosa, e le sue sopracciglia si inarcarono lievemente.


"Non c'è da meravigliarsi che il maestro della setta non fosse presente." La voce di Yun Che divenne bassa e profonda. "È andato via un'ora fa per andare ad accogliere personalmente qualcuno."


"Chi?" L'espressione di Qianye Ying'er divenne più seria. Una persona che poteva spingere il maestro della setta ad andare fuori ad accoglierla sicuramente non era ordinaria.


"È qualcuno del regno della Luna Ardente." Disse Yun Che. "Una persona che non possiamo affrontare assolutamente ora."


"Andiamo!" Disse con tono deciso Qianye Ying'er.


"No." Lo sguardo di Yun Che si incupì. "Dato che siamo già qui, come possiamo tornare a mani vuote? Inoltre ho già promesso al clan Yun e a Yun Shang che seminato il caos qui!"


Una luce ardente brillò nei suoi occhi e il dominio spirituale Red Butterfly si scatenò, incenerendo completamente l'anima del principe ereditario e riducendolo ad un vegetale.


Yun Che indossò gli abiti dell'uomo e, con un cenno del braccio, il suo viso e i suoi capelli divennero esattamente uguali a quelli del principe ereditario.


Qianye Ying'er fissò Yun Che per poi esclamare all'improvviso: "Non c'è da meravigliarsi che le tre regioni divine non siano riuscite a catturarti. La pietra Ni Yuan, la tua capacità di diventare invisibile e le tue tecniche di travestimento non contano sulla tua Energia Misteriosa. È davvero uno spreco che tu non sia diventato un ladro!"


Yun Che lanciò il corpo del principe ereditario nell'Arca Primordiale Misteriosa. La sua aura oscura iniziò a corrispondere perfettamente a quella del principe ereditario. Non dovette nemmeno sforzarsi troppo per farlo. Dopodiché fece agitare la sua Energia Misteriosa, facendo arrossare il suo volto.


"Andiamo!" Yun Che iniziò ad avanzare. Senza aspettare che Qianye Ying'er rispondesse, avvolse un braccio attorno alla sua vita e aprì le porte della sala interna.


"Ahahah." Il viso del "principe ereditario" era vermiglio e stava camminando tenendo Qianye Ying'er per la vita. Rise perfino in modo spudorato privo della minima dignità. "Signori mi sono appena reso conto di avere qualcosa di importante da fare, così mi devo ritirare nelle mie stanze per un po'. Continuate pure a bere e a festeggiare, non c'è bisogno che vi facciate problemi. Grande Anziano, dovrò farle prendere il disturbo di intrattenere gli ospiti qui, tornerò presto."


Non aspettò le risposte della gente. Nel momento in cui finì di parlare, prese in braccio Qianye Ying'er e sfrecciò via. In un batter d'occhio, era già fuggito via e aveva praticamente abbandonato il banchetto.


<em>Bang!</em>


Il Devoto Girasole Divino spaccò un tavolo con un colpo di palmo: "È davvero oltraggioso!"


"Ma non possiamo biasimarlo stavolta." Disse il vecchio accanto a lui. "Quel tipo di donna... Fiuu."


Rifletté per un po' ma non riuscì a trovare parole per descriverla. Poté solo sospirare a lungo.


Yun Che e Qianye Ying'er arrivarono senza intoppi nelle stanze del principe. Dopodiché entrarono in una camera segreta piena di sigilli. Yun Che prese il corpo del principe ereditario dall'Arca Primordiale Misteriosa e premette una sua mano contro i sigilli, estraendone una goccia di sangue.


<em>Clang!!</em>


Ci fu un lieve clangore e un bagliore di luce misteriosa, e una barriera invisibile si aprì, rivelando un passaggio segreto.


"Spero che questo raccolto non mi deluda troppo." Yun Che sorrise. Perché questo era il passaggio segreto che si poteva aprire solo usando sangue fresco di un membro della famiglia del maestro della setta, un corridoio che conduceva dritto alla tesoreria più importante della setta delle Mille Devastazioni!
                                


                                



