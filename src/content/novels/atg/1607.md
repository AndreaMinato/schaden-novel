---
title: Capitolo 1607 – Una Calamità Colpisce il Regno Luce di Gemma
pubDate: 2025-03-10T08:57:10.474Z
tags:
    - atg
---


Capitolo regolare,
0 in coda, 0/10 donazione,
<em>-Schadenfreude</em>


Passò del tempo e trascorse un altro anno.


La Divina Regione Orientale, irrequieta da diversi mesi, stava finalmente tornando alla tranquillità. Gli sforzi per cercare il diavolo Yun Che si erano attenuati sempre di più e, visto che non avevano ottenuto nessun risultato, tutti i regni sovrani poterono confermare che doveva essere fuggito nella Divina Regione Settentrionale.


Tuttavia non sapevano che, mentre inizialmente era fuggito lì, un anno dopo era andato nel Regno Divino dell'Inizio Assoluto.


La loro capacità di nascondersi era troppo eccezionale, così nemmeno la gente della Divina Regione Orientale riuscì ad individuarli, figuriamoci la gente delle altre tre regioni.


Divina Regione Orientale, regno degli Dei Lunari.


"Il regno degli Dei Stellari ha iniziato la ricostruzione, ma non hanno ancora trovato una sola traccia di Xing Juekong... Il Regno dell'Eternità ha richiamato la maggior parte dei suoi Giudici, ma l'Imperatore Divino non è ricomparso per molto tempo. Tuttavia abbiamo saputo di una diceria pochi giorni fa. Si dice che il Regno dell'Eternità abbia iniziato a preparare la prova del fuoco di Zhou Qingchen."


"Prova del fuoco?" Lo sguardo di Xia Qingyue divenne strana. "L'Imperatore dell'Eternità si sta preparando a lasciare che sia Zhou Qingchen ad ereditare la sua posizione prima del previsto?"


"Zhou Qingchen è ancora inesperto..." Lian Yue iniziò a parlare, ma all'improvviso si rese conto che la sua maestra era la più giovane imperatrice nella storia del Regno degli Dei Lunari, così cambiò velocemente argomento: "Data l'attuale posizione e reputazione dell'Imperatore dell'Eternità, non ha motivo di abdicare. Probabilmente questa diceria non è vera."


"No, ci sono molte possibilità che sia vero." Disse senza fretta Xia Qingyue. "Anche per una persona forte come l'Imperatore dell'Eternità è difficile sopportare un enorme senso di colpa."


"Colpa?" Lian Yue fu scioccata e perplessa da queste parole.


"Abbiamo ottenuto qualche risultato per il regno Luce di Gemma?" Xia Qinygue non si spiegò ulteriormente e fece un'altra domanda.


"Maestra." Disse Lian Yue mentre il suo sguardo diventava più concentrato: "È tutto come ha previsto. Nelle ventiquattrore in cui Yun Che è scappato ed è scomparso nel nulla, in effetti si era nascosto nel regno Luce di Gemma!"


"Come previsto..." Luce viola apparì negli occhi di Xia Qingyue. "Il regno Luce di Gemma è davvero audace!"


"Tuttavia, Yun Che non è andato nel regno Luce di Gemma da solo. Dopo essere stato mandato dalla Pietra del Vuoto Illusorio di Qianye Ying'er, aveva già perso i sensi. È stato qualcun altro a portarlo nel regno Luce di Gemma." Continuò Lian Yue.


"Chi è stato?"


"Il nuovo realm king del regno del Dio della Fiamma... Huo Poyun."


"..." Dopodiché rimase in silenzio per un po'. Le sue sopracciglia delicate a luna crescente si aggrottarono lievemente: "Lui?"


Quando si ricordò dei Divine Master che avevano accompagnato l'Imperatrice Diabolica di fronte al muro del Caos Primordiale, aveva confermato che Huo Poyun non era presente.


"Ho indagato nel dettaglio al riguardo." Disse Lian Yue. "Il giorno in cui l'Imperatrice Diabolica se n'è andata, Huo Poyun è uscito dal regno del Dio della Fiamma, ma non è mai arrivato nel Regno dell'Eternità. Forse ha cambiato idea a metà viaggio e, quando stava tornando a casa, ha incontrato Yun Che e l'ha mandato nel regno Luce di Gemma."


Dopo aver riflettuto per un po', Xia Qingyue disse: "Lian Yue, prepara una formazione di trasmissione del suono e collegala a tutti i regni sovrani e superiori. Annuncia pubblicamente come il regno Luce di Gemma ha nascosto il diavolo Yun Che due anni fa!"


"...Sì." Lian Yue fu chiaramente scossa da questa istruzione, ma accettò e non fece domande.


"Ma non menzionare cos'è accaduto con Huo Poyun. Sarebbe meglio cancellare ogni traccia di quella storia."


"Sì."


Xia Qingyue si alzò lentamente e mentre camminava avanti e indietro, una forza opprimente fece tremare lo spazio attorno a lei. "Yao Yue!"


Una splendida donna apparì silenziosamente sotto un raggio di lieve luce blu e si inginocchiò lentamente: "Maestra."


"Seguimi nel regno Luce di Gemma."


"Sì." Yao Yue ricevette i suoi ordini, ma dopo chiese con noncuranza: "Cosa intende fare lì maestra?"


"Uccidere Shui Qianheng!" Le parole di Xia Qingyue furono davvero crudeli.


"...?!" Lian Yue e Yao Yue rimasero scioccate entrambe. "Maestra, Shui Qianheng non è un ordinario Realm King superiore. Il potere e la fama del regno Luce di Gemma superano tutti i regni stellari superiori e ha un buon rapporto con diversi regni sovrani. Senza un motivo ragionevole... dovrebbe pensarci con attenzione maestra."


"Umpf, nascondere e proteggere un diavolo è già un grave crimine. Inoltre Yun Che non è un diavolo ordinario. Ora che è fuggito nella Divina Regione Settentrionale, ci hanno creato un enorme problema! Se il regno Luce di Gemma non lo avesse nascosto tutti quegli anni fa, avremmo potuto estirpare quella calamità anni fa. È un crimine per cui si potrebbe condannare tutto il creato!"


"?!" Yao Yue alzò la testa di scatto.


"Se non lo uccidiamo, qualcuno andrà ad ucciderlo una volta che sarà rivelato tutto. In tal caso, perché rimanere con le mani in mano e aspettare che lo faccia qualcun altro?!"


Una luce viola brillò nel suo corpo, i suoi abiti larghi di colore blu si trasformarono nel vestito intimidatorio dell'Imperatrice Lunare. "Yao Yue, partiremo immediatamente. Lian Yue, manda immediatamente questa trasmissione del suono al regno dell'Eternità... mandala al resto dei regni sovrani e superiori tra due ore.


.....


Una luce viola brillò sopra il regno Luce di Gemma, sembrava che avesse inghiottito ogni altro bagliore nel territorio. Sembrava che questa luce viola fosse troppo fredda e le creature viventi tremarono in silenzio e si raggelarono al suo cospetto.


"Ahahah!" Una risata tranquilla e spensierata ruppe il silenzio. Shui Qianheng si stava avvicinando molto velocemente mentre salutava da lontano. "Ci sono nuvole viola nel cielo oggi, è proprio un buon auspicio. E pensare però che l'Imperatrice Lunare e la Dea della Luna Giada Blu ci avrebbero porto personalmente visita. È più che una semplice buona fortuna."


Shui Qianheng non era venuto a porgere loro i suoi saluti da solo. Due donne lo seguivano da vicino ed erano le figlie di cui era più orgoglioso.


Shui Yingyue e Shui Meiyin.


Dopo i tremila anni nel Regno Divino dell'Eternità, entrambe le sue figlie erano diventate Divine Master. Una di loro era al quinto livello e l'altra al settimo. Erano i miracoli del regno. Inoltre Shui Meiyin era considerata un miracolo nell'intera Regione orientale ed era stata anche incoronata dea quasi quanto Qianye Ying'er.


Shui Yingyue e Shui Meiyin rimasero a fianco del padre e porsero i loro rispetti allo stesso tempo.


Tuttavia Xia Qingyue rimase fredda come una luna. "Shui Qianheng, vuoi suicidarti? O vuoi che sia io ad ucciderti?!"


Mentre la luce viola brillava nel cielo, un gelo che penetrava nelle ossa iniziò ad inquietare Shui Qianheng. Anche le espressioni delle sue due figlie cambiarono drasticamente.


Shui Qianheng mostrò un'espressione dubbiosa mentre chiedeva: "Io... non sono sicuro di che crimine abbia commesso per aver destato una tale rabbia dall'Imperatrice degli Dei Lunari."


Xia Qingyue non tergiversò e andò dritta al punto. Il suo sguardo freddo divenne concentrato mentre diceva: "Due anni fa, quando Yun Che ha mostrato di essere un diavolo, sei stato tu a nasconderlo durante le ventiquattrore in cui il mondo intero lo stava inseguendo?!"


"!!" Shui Qianheng strinse i pugni con forza.


"Shui Qianheng, cercherai di negarlo?" Il tono di Xia Qingyue divenne ancora più gelido e i suoi splendidi occhi trafissero la sua anima come delle spietate lame viola.


"Imperatrice degli Dei Lunari." Shui Yingyue disse: "Al riguardo..."


"Sta zitta!" Shui Qianheng ruggì: "Non c'è spazio di discussione per te qui!"


Shui Yingyue: "..."


Dopo aver sospirato, Shui Qianheng mostrò un sorriso pieno di amarezza: "Se le prove non fossero conclusive, la nobile e onorabile Imperatrice degli Dei Lunari sarebbe venuta qui di persona? Di fronte a voi non ho davvero diritto di tirare fuori scuse."


"Papà..." Shui Meiyin afferrò l'orlo degli abiti di suo padre, le sue palpebre stavano tremando e le sue labbra erano impallidite. Sapeva che un giorno sarebbe arrivato questo momento, ma non si sarebbe mai immaginata che la prima persona che sarebbe venuta a cercarlo sarebbe stata lei...


"Molto bene, se non altro hai il portamento di un Realm King." Disse senza fretta Xia Qingyue. "Anche se è un grave crimine nascondere e dare rifugio ad un diavolo, data la tua posizione di Realm King della Luce di Gemma, forse nessuno indagherebbe su di te. Tuttavia nascondere Yun Che ha causato un'enorme calamità che danneggerà la Divina Regione Orientale in futuro. Anche se sei il Realm King Luce di Gemma, nemmeno diecimila morti sarebbero sufficienti a pagare per i tuoi crimini!"


Luce viola brillò nella mano di Xia Qingyue... Sorprendentemente era apparsa la Spada del Palazzo Imperiale, il simbolo dell'imperatore e la lama più potente del suo regno.


Una proiezione di una spada esplose dalla punta della spada e sfrecciò verso Shui Qianheng... Non aveva nemmeno dato l'occasione di spiegarsi, né di dire le sue ultime parole a Shui Qianheng. Lo aveva attaccato spietatamente.


Shui Qianheng non si mosse di un pollice.


"Ah!!"


Shui Yingyue e Shui Meiyin impallidirono e gridarono allarmate mentre intervenivano... Tuttavia, quasi nello stesso istante, Shui Qianheng scagliò due raffiche di energia verso le sue due figlie, ognuna da ciascun palmo.


<em>BOOM!!</em>


Lo spazio si frantumò e Shui Yingyue e Shui Meiyin furono respinte vie. Scioccate, videro la proiezione della spada trafiggere direttamente il petto di Shui Qianheng...


"Padre!"


"Papà!!"


"Uagh!" Shui Qianheng si irrigidì e impallidì gradualmente. Le grida strazianti delle sue figlie risuonarono nelle sue orecchie mentre guardava verso il basso e fissava la proiezione della spada nel suo corpo. Tuttavia non si oppose comunque... Se avesse resistito, una persona potente come lui, un Divine Master di ottavo livello, non sarebbe stata uccisa così facilmente.


Xia Qingyue afferrò la Spada del Palazzo Imperiale e guardò verso il basso. "Shui Qianheng, hai fatto una scelta intelligente. Se avessi osato schivare questo colpo, non saresti stato il solo a morire! Se avessimo combattuto, innumerevoli membri del regno Luce di Gemma sarebbero morti insieme a te!"


"Pa... dre!" Shui Yingyue iniziò a piangere e gridò: "Imperatrice degli Dei Lunari... ti ucciderò!!"


La spada del Rivolo di Giada apparì e una luce blu brillò nell'aria mentre una tenda d'acqua iniziò a precipitare verso Xia Qingyue.


"Yingyue... ferma!"


Shui Qianheng girò la testa con molta difficoltà. Mosse il braccio e si mosse con difficoltà, fermando l'attacco a tutta potenza di Shui Yingyue e scaraventandola via un'altra volta.


Attaccare in queste condizioni indubbiamente aggravò le sue ferite. Shui Qianheng sputò una boccata di sangue mentre gridò con voce roca: "Vuoi che la mia morte... sia inutile?!!"


La spada Rivolo di Giada cadde dalle mani di Shui Yingyue e la giovane mostrò uno sguardo vacuo e pieno di tristezza.


"..." Shui Meiyin non si mosse.


"Imperatrice... degli... Dei Lunari..." Ogni parola che diceva faceva scorrere altri rivoli di sangue dalla sua bocca. "Nascondere Yun Che è stata una mia idea, non lo sapeva nessun altro! Anche se l'avessero saputo, non avrebbero potuto sfidare la mia autorità... Se l'Imperatrice vorrà punire me, non ho nulla da dire. Ma per favore... non coinvolga degli innocenti."


Xia Qingyue disse freddamente: "Ho detto che avrei ucciso solo te! Naturalmente, se qualcuno oserà ancora provare a fermarmi..." Scorse con lo sguardo Shui Yingyue e Shui Meiyin: "Andrà incontro allo stesso fato anche quella persona!"


"Prima di venire qui, ho già annunciato come hai nascosto il diavolo Yun Che. Se non ti uccido io, lo farebbe qualcun altro. Se non altro potrai morire in modo indolore se lo farò io." Luce viola brillò negli occhi di Xia Qingyue e il bagliore divino che si irradiava dalla sua proiezione cambiò lievemente. "Così ora... potrai morire in pace!"


"Ferma! Ferma!!"


Non erano state Shui Yingyue e Shui Meiyin a dirlo, era un ruggito che proveniva da un luogo incredibilmente distante... Un'aura si stava precipitando verso di loro ad una velocità spaventosa e prima ancora che apparisse il proprietario di questa energia, un'enorme mano pallida discese all'improvviso e afferrò la proiezione che infilzava Shui Qianheng e soppresse il potere divino del Palazzo Imperiale che stava per eruttare.


Xia Qingyue si accigliò e spostò lentamente lo sguardo: "Imperatrice degli Dei Lunari, vuoi proteggerlo?"


Una figura di colore bianco si avvicinò con una velocità fulminea. Era l'Imperatore dell'Eternità.


Era venuto da solo.


L'Imperatore dell'Eternità stese una mano e afferrò la proiezione della lama viola. L'impronta della mano scomparì. Solo allora disse: "Lascialo andare per favore."


Questa voce sembrava impotente e ogni sua parola piena di tristezza.


Xia Qingyue aggrottò le sopracciglia: "Imperatore dell'Eternità, che lei non sappia del crimine che ha commesso qualche anno fa?!"


"Ah." L'Imperatore dell'Eternità sospirò e disse: "È stato un grave crimine, ma... conosco il Realm King della Luce di Gemma da diecimila anni, la persona che ha nascosto allora non era nient'altro che il genero che aveva riconosciuto... Sicuramente non aveva intenzione di dare rifugio ad un diavolo."


"Data la sua personalità, non trovo strano che abbia fatto una cosa del genere."


"Imperatore dell'Eternità." Disse accigliata Xia Qingyue. "Yun Che è fuggito nella Divina Regione Settentrionale. Una volta che maturerà e sarà usato dalla Divina Regione Settentrionale, nessuno potrà prevedere quali saranno le conseguenze. Se Shui Qianheng non avesse nascosto Yun Che, questa calamità non sarebbe nemmeno esistita... Non riesco a pensare ad un solo motivo per perdonare questo grave crimine che ha causato un disastro per l'intera Divina Regione Orientale, l'intero Regno degli Dei."


L'Imperatore dell'Eternità scosse la testa: "Date le capacità di Yun Che di nascondersi, anche se il Realm King Luce di Gemma non l'avesse aiutato, sarebbe stato comunque difficile per noi trovarlo. Quel giorno tutti noi siamo arrivati dalla Stella Polo Blu e nemmeno allora siamo riusciti ad impedire a Yun Che di fuggire. Quindi perché c'è bisogno di punire gravemente il Realm King Luce di Gemma che ha avuto un momento di follia?"


"Un momento di follia?" Xia Qingyue lo trovò assurdo. "Il Regno dell'Eternità ha usato tutto il suo potere per dare la caccia a Yun Che, al punto da non esitare ad usare dei metodi che ritenevate spregevoli. La tua risolutezza e determinazione nel dargli la caccia è ben conosciuta. Eppure ora stai cercando di mostrare pietà ad una persona che gli ha dato rifugio?"


"Il diavolo Yun Che dev'essere annientato." Rispose l'Imperatore dell'Eternità. "Ma ciò che è fatto è fatto. La Divina Regione Orientale ha già perso molto e non posso sopportare di vedere qualcun altro perdere la vita per questo."


"Imperatrice degli Dei Lunari, so che ti preoccupa qualsiasi questione connessa al diavolo Yun Che, ma oggi potresti farmi un favore? Per favore fammi questo favore e risparmiagli la vita."


Dopodiché l'Imperatore dell'Eternità sospirò... la profezia riguardo al massacro del dio dei diavoli si stava avverando sempre di più a causa sua. Non avrebbe mai permesso che qualcuno scoprisse di quel frammento della profezia e aveva trascorso gli ultimi due anni provando senso di colpa e vergogna.


Non voleva più vedere qualcuno morire per questo... Perché alla fine era accaduto tutto a causa sua.


Xia Qingyue divenne silenziosa e la luce viola che si irradiava dalla spada si indebolì un po'. "Bene. Dato che questa è la volontà dell'Imperatore dell'Eternità, sarebbe un insulto nei suoi confronti se continuassi ad insistere."


"Tuttavia se lo lasciassi andare così, sarebbe difficile soddisfare tutti gli altri anche sapendo che è la volontà dell'Imperatore dell'Eternità." Il tono di Xia Qingyue cambiò bruscamente. "Posso risparmiare Shui Qianheng, ma il regno Luce di Gemma deve fare due cose."


Xia Qingyue disse senza esitare: "Primo: Shui Qianheng ha commesso un crimine così grave che non ha più i requisiti per continuare ad essere un Realm King. Degraderò la sua forza misteriosa ed entro dieci giorni dovrà abdicare dalla sua posizione."


"Bene." L'Imperatore dell'Eternità annuì. Non chiese l'opinione di Shui Qianheng, perché l'uomo non aveva il diritto di parlare di fronte a due divini imperatori. Inoltre era comunque meglio che perdere la vita.


Poi Xia Qingyue spostò lo sguardo verso Shui Meiyin: "Così temo che però il regno Luce di Gemma non imparerà ancora la lezione! Questo perché il nucleo del regno Luce di Gemma non è Shui Qianheng, ma la dea Meiyin!"


"Quindi, secondo... Shui Meiyin mi accompagnerà nel regno degli Dei Lunari, dove rimarrà imprigionata per un millennio. Non avrà il permesso di mettere piede fuori dal mio regno per i prossimi mille anni!"
                                


                                



