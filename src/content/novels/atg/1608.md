---
title: Capitolo 1608 – Meiyin entra nel regno degli Dei Lunari
pubDate: 2025-03-10T08:57:10.474Z
tags:
    - atg
---


Capitolo regolare,
0 in coda, 0/10 donazione,
<em>-Schadenfreude</em>


Le parole di Xia Qingyue sbalordirono tutti i presenti e Shui Qianheng, che si era già rassegnato al suo fato, alzò la testa di scatto: "Non... non può! È stata solo una mia idea, non ha niente a che fare con gli altri."


"Shui Qianheng, perché mentire a noi e a te stesso?" Disse con tono gelido Xia Qingyue. "Se non fosse stato per la figlia che vizi e adori di più, avresti rischiato la sicurezza dell'intero regno Luce di Gemma per nascondere il diavolo Yun Che per ventiquattro ore?"


"Non credo che l'avresti fatto, e nemmeno l'Imperatore dell'Eternità lo crede. Nessuno ci crederebbe."


In effetti chiunque avrebbe capito che la sola persona che lo avrebbe spinto ad agire con tale imprudenza poteva essere solo sua figlia.


"No." Shui Qianheng scosse violentemente la testa. Lui che prima era calmo e impavido di fronte alla morte, ora mostrava un'espressione piena di paura: "Imperatrice degli Dei Lunari, ha detto che avrebbe punito solo me prima e che non avrebbe toccato nessun altro. Come può rimangiarsi la parola?"


"Ho detto solo che non avrei ucciso nessun altro. Non ho mai detto che non avrei indagato sugli altri." Gettò un'occhiata verso Shui Meiyin. "Shui Qianheng, dovresti essere ben consapevole che se non fosse la sola Divina Anima Immacolata in questo universo, se non fosse un tesoro unico per la nostra divina regione, sarebbe stata lei la prima ad essere punita e non te!"


"Ma dato che riguarda il diavolo Yun Che, non posso fargliela passare liscia così semplicemente." Xia Qingyue spostò lo sguardo verso l'Imperatore dell'Eternità: "Cosa ne pensi?"


L'Imperatore dell'Eternità non guardò direttamente Xia Qingyue, ma capì bene cosa intendeva... Xia Qingyue aveva già attenuato la sua punizione. Se l'Imperatore dell'Eternità avesse cercato di proteggere anche Shui Meiyin, non solo avrebbe fatto infuriare l'Imperatrice degli Dei Lunari, ma il resto del mondo avrebbe iniziato ad insospettirsi.


"Imperatore dell'Eternità." Shui Qianheng fece del suo meglio per fare un passo avanti, anche se il suo corpo era infilzato dalla spada del Palazzo Imperiale. Sembrava che non provasse nessun dolore, né che gli importasse delle sue ferite. Guardò l'Imperatore dell'Eternità e praticamente lo implorò: "Anche se mia figlia ha commesso un errore, è stato a causa della sua giovane età e della sua inesperienza. Tutto... L'autorità di decidere era mia. Sono disposto a pagare con la vita per i miei crimini, ma la implorò di salvare mia figlia. La prego... sia magnanimo. Anche se morissi, le sarei comunque grato."


Aveva ammesso con calma i suoi crimini e stava fronteggiando la morte, mostrando la il compostezza e la dignità di un Realm King superiore. Ma quando si parlava di sua figlia, tornava ad essere un padre. Era colto dal panico, impotente... e patetico.


Data la crudeltà dell'Imperatrice degli Dei Lunari, in particolare la sua determinazione riguardo a Yun Che, non poteva immaginare come avrebbe trattato Shui Meiyin una volta che fosse caduta nelle sue mani... Non osava nemmeno farlo.


Xia Qingyue non sembrava minimamente commossa. Disse freddamente: "Dato che ho già promesso all'Imperatore dell'Eternità che non ti avrei ucciso, allora non lo farò. Altrimenti non diventerei una persona spregevole e indegna?"


L'Imperatore dell'Eternità: "..."


"In effetti, anche se ora desideri morire, non lo permetterò. Quando hai nascosto Yun Che allora, avresti dovuto pensare al prezzo che avresti pagato!"


"Imperatrice degli Dei Lunari." L'Imperatore dell'Eternità intervenne all'improvviso e continuò senza fretta: "Dovrò chiederle di punire Shui Qianheng, ma che ne dice se gestissi io Shui Meyin? Non farebbe differenza se venisse imprigionata nel suo regno o nel mio, vero?"


Lo sguardo disperato di Shui Qianheng si riempì di speranza.


L'Imperatore dell'Eternità era molto affezionato a Shui Meiyin, tutta la Divina Regione Orientale lo sapeva. Molto tempo prima dell'Assemblea Profound God, l'Imperatore dell'Eternità non aveva esitato a porgere visita al regno Luce di Gemma solo per accettare Shui Meiyin come sua discepola diretta... voleva perfino renderla la sua ultima discepola, ma Shui Qianheng aveva rifiutato.


Se fosse stata imprigionata nel Regno dell'Eternità, dato l'atteggiamento retto e l'affetto dell'imperatore, sicuramente non sarebbe stata in pericolo.


"Sembra che l'Imperatore dell'Eternità sia gentile e benevolo alla fine. Sei così compassionevole anche nei confronti dei traditori che hanno nascosto il diavolo Yun Che." Disse Xia Qingyue.


"Alla fine hanno agito così a causa della loro natura, non perché desiderassero aiutare i diavoli." Disse l'Imperatore dell'Eternità. "Altrimenti non sarei nemmeno io così compassionevole. Sono sicuro che l'Imperatrice degli Dei Lunari ne è ben consapevole."


"È proprio vero." Disse Xia Qingyue. "Sennò perché sarei stata disposta perfino a fare un passo indietro. Tuttavia un errore è comunque un errore. Se non fossero puniti, non sarebbe ingiusto nei confronti delle persone che subiranno le conseguenze delle loro azioni?!"


"Ah." L'Imperatore dell'Eternità sospirò e disse: "Dire altro sarebbe inutile. Che ne dici di imprigionare Shui Meiyin nel mio Regno Divino dell'Eternità? L'Imperatrice non si deve preoccupare, non le permetterò di mettere piede fuori dal mio regno se non dopo mille anni. Mi assicurerò che rifletta sulle sue malefatte ogni giorno. Dopodiché mi assicurerò che usi i suoi poteri per rimediare ai suoi crimini."


L'Imperatore dell'Eternità sapeva che probabilmente Xia Qingyue avrebbe rifiutato. Si poteva dire che tutti sapessero del suo intenso desiderio di accettare Shui Meiyin come discepola in passato. Tuttavia, dopo aver riflettuto per un po', Xia Qingyue annuì lentamente e disse delle parole che lo sorpresero molto: "Dato che l'Imperatore dell'Eternità insiste così tanto, allora... darò a Shui Meiyin la possibilità di fare una scelta."


Scelta?


"Shui Meiyin." Xia Qingyue si girò lentamente e guardò la ragazza che era rimasta in silenzio per tutto il tempo. "Anche se è stato tuo padre a nascondere il diavolo Yun, sei il motivo che l'ha spinto a farlo. Rimanere imprigionata in un regno sovrano per mille anni è la punizione più compassionevole che mi viene in mente. Inoltre questa punizione salverebbe anche la vita di tuo padre."


"Non hai il diritto di rifiutare, ma ora ti darò due possibilità." Lo splendido sguardo di Xia Qingyue divenne rilassato e il suo tono più gentile. "Il regno degli Dei Lunari o quello dell'Eternità, a te la scelta!"


"Naturalmente sarebbe accettabile anche il regno del Monarca del Brahma."


Sembrava che a Xia Qingyue non le importasse di dove sarebbe stata eseguita la punizione... Per quanto riguardava il regno degli Dei Stellari, aveva smesso da tempo di essere un regno sovrano.


Una volta che disse queste parole, tutti i presenti sospirarono di sollievo. Sia Shui Qianheng e Shui Yingyue guardarono Shui Meiyin. Le loro palpebre tremarono, ma non dissero una sola parola... Perché questa scelta non poteva essere più semplice.


Dopo un breve periodo di silenzio, Shui Meiyin guardò negli occhi Xia Qingyue. Si fissarono per un momento... Entrambi i loro sguardi erano misteriosi. Uno sembrava un cielo notturno pieno di innumerevoli stelle brillanti, mentre l'altro paio era un abisso viola.


Shui Meiyin mosse piano le labbra come se stesse sognando: "La seguirò... nel regno degli Dei Lunari."


La risposta di Shui Meyin sbalordì tutti e tre. Shui Qianheng gridò: "Meiyin! Tu... che sciocchezze stai dicendo?! Vai nel regno dell'Eternità... è il posto più adatto a te!"


L'Imperatore dell'Eternità era ancora più confuso... Che non avesse capito che stava cercando di proteggerla? La persona che aveva protetto disperatamente l'intero regno Luce di Gemma?


Shui Meiyin li scorse con lo sguardo e disse mentre rideva piano: "L'Imperatrice degli Dei Lunari ha ragione. Non importa quali fossero i nostri motivi, agli occhi della Divina Regione Orientale abbiamo commesso una grave colpa. Dato che ci siamo sbagliati, dobbiamo pagare il prezzo dei nostri crimini... e se scegliessi il regno dell'Eternità, mio padre... e il regno Luce di Gemma dovrà sopportare innumerevoli critiche d'ora in avanti. Una volta che il resto del mondo lo saprà, tutti capiranno che è stato nonno Eternità a proteggermi."


"Va bene, non importa!" Disse con ansia Shui Qianheng. "La tua sicurezza è molto più importante!"


Shui Meiyin scosse la testa e disse a Xia Qingyue: "Imperatrice degli Dei Lunari, andrò nel regno degli Dei Lunari. Le chiedo di rispettare la parola data e di lasciare andare il mio onorabile padre."


"Come potrei rimangiarmi la parola data?" La proiezione che stava infilzando Shui Qianheng si gonfiò e un bagliore di luce esplose di fronte al suo petto, colpendo le sue Vene Misteriose.


"Padre!"


Shui Qianheng gemette, ma non cercò di resistere. Sapeva che opporsi avrebbe solo peggiorato la situazione. Lasciò che il potere spaventoso divampasse nelle sue Vene Misteriose e distruggesse la forza che gli aveva permesso di dominare con orgoglio il creato...


<em>Buzz!</em>


Quando la luce viola si spense, la spada del Palazzo Principale scomparì dalla mano di Xia Qingyue. Shui Qianheng sprofondò lentamente in ginocchio, dal buco nel suo petto stava ancora schizzando sangue fresco.


Shui Yingyue si fece avanti per sostenere suo padre mentre usava freneticamente la sua Energia Misteriosa per bloccare l'emorragia... Era sopravvissuto, ma anche se si fosse ripreso, la sua coltivazione sarebbe diminuita fino al Divine Sovereign Realm. Inoltre, a causa della gravità delle sue ferite, probabilmente non sarebbe mai più tornato al Divine Master Realm per il resto della vita.


Il Divine Sovereign Realm era uno stadio a cui moltissimi non potevano accedere, ma per il Realm King Luce di Gemma... questa degradazione non era diversa dalla morte.


Le mani di Shui Yingyue stavano tremando. Chinò la testa e non la sollevò... perché temeva che Xia Qingyue avrebbe visto la furia e la sete di sangue nel suo sguardo.


"Partiamo." Xia Qingyeu si girò.


"Adesso...?" La voce di Shui Meiyin era molto tenue. Sembrava che fosse caduta in un sonno profondo da cui non si era ancora svegliata.


"Sì." Rispose Xia Qingyue.


"Va bene." Annuì, diede un'ultima occhiata a suo padre e a sua sorella per poi dire con tono basso: "Papà, sorellona, aspettate il mio ritorno."


Poi iniziò ad avanzare. Quando si avvicinò a Xia Qingyue, Yao Yue stese una mano e una barriera blu la avvolse.


"Non permetterò a nessun altro di prendersi la responsabilità per qualcosa che è già accaduto..." Il tono calmo dell'Imperatore dell'Eternità era pieno di dolore. "Trattala con gentilezza."


Xia Qingyue non disse nulla. Dopo un istante, si era già allontanata insieme a Yao Yue e Shui Meiyin, svanendo velocemente dalla loro vista.


<em>Bang!</em>


Mentre Shui Yingyue manteneva lo sguardo fisso in lontananza, Shui Qianheng crollò a terra, tremando per il dolore. Non stava soffrendo per l'attacco che aveva subito, ma perché era preoccupato per sua figlia.


Nel momento in cui Shui Meiyin entrò nel regno degli Dei Lunari, il suo fato sarebbe stato sotto il controllo dell'imperatrice. Nessuno sarebbe riuscito ad aiutarla, ancora meno a salvarla.


Il mondo aveva iniziato da tempo ad avere paura dell'Imperatrice degli Dei Lunari come faceva con la Dea del Monarca del Brahma. Ora che Shui Meiyin era caduta nelle sue mani... Nessuno poteva immaginare cosa sarebbe accaduto, anzi, nessuno osava nemmeno pensarci.


L'Imperatore dell'Eternità non se ne andò immediatamente. Guardò Shui Qianheng e sospirò: "Realm King Luce di Gemma, non devi preoccuparti troppo. Se non altro sopravviverà."


Ora l'unica cosa di cui poter essere sicuri era che non avrebbero ucciso Shui Meiyin... ma poteva accadere molto altro nel corso di mille anni.


"Le conseguenze di oggi... Realm King Luce di Gemma, provi rimpianto?" Chiese l'Imperatore dell'Eternità.


"Ri...mpianto?" Shui Qianheng alzò lentamente la testa e mostrò un sorriso miserabile: "Perché dovrei... provare rimpianto?"


L'Imperatore dell'Eternità aggrottò le sopracciglia e disse con tono gentile: "Ora Yun Che è nella Divina Regione Settentrionale, al di fuori della nostra portata. Così abbiamo lasciato un potenziale disastro in sospeso. Non crede ancora di aver commesso un errore?"


"Disastro?" Shui Qianheng sorrise ancora con tristezza: "Non abbiamo già superato la più grande calamità? Che esista un'altra calamità superiore a quella dell'Imperatrice Diabolica e dei diavoli?"


L'Imperatore dell'Eternità: "..."


"Inoltre la persona che ci ha salvato è stato proprio Yun Che." Shui Qianheng era addolorato, ma il suo tono era duro. "La persona che ho salvato allora non era solo il mio futuro genero, ma anche il mio salvatore... Il salvatore del mio regno Luce di Gemma... È stato solo giusto salvarlo, che errore ho commesso?!"


L'espressione dell'Imperatore dell'Eternità si irrigidì. Forse non poteva credere a ciò che aveva detto Shui Qianheng: "Realm King Luce di Gemma, non importa cos'è accaduto in passato... non sapevi che era già diventato un diavolo allora?!"


"Diavolo..." Mormorò piano Shui Qianheng. "Cos'è un diavolo? Allora, lo Yun Che che ho visto era il figlio del cielo, la persona di cui parlava la profezia che narrava del ritorno dei Veri Dei. Qualcuno che aveva l'eredità del Dio Malvagio e possedeva la Perla del Veleno Celeste. Qualcuno dalle possibilità illimitate... Che ha anche ottenuto la protezione dell'Imperatrice Diabolica."


"Imperatore dell'Eternità, ha mai pensato cosa avrebbe fatto chiunque altro se fosse stato al posto di Yun Che? Avrebbe fatto del suo meglio per persuadere l'Imperatrice Diabolica a rimanere nel regno del Caos Primordiale, perché così sarebbe stato il supremo sovrano dell'universo e tutti gli imperatori divini e diabolici, perfino l'Imperatore del Drago in persona, si sarebbero dovuti inchinare di fronte a lui!"


L'Imperatore dell'Eternità aprì bocca, ma non riuscì a fare un solo suono.


"Ha visto meglio di chiunque altro ciò che ha fatto. È stato lui a convincere l'Imperatrice Diabolica Colpo Celeste Nemesi dei Diavoli a lasciare il Caos Primordiale. Altrimenti, anche se l'Imperatrice Diabolica non avesse voluto danneggiare i nostri regni, il ritorno dei diavoli avrebbe trasformato questo universo in un purgatorio."


"Il titolo di messia che gli ha conferito è ben meritato!"


"Nessuno negherà, né dimenticherà i suoi meriti. Tuttavia..." L'Imperatore dell'Eternità sospirò e disse: "Che utilità c'è nel dirlo ora?"


"Negare o dimenticare?" Shui Qianheng scosse la testa: "Questo mondo non sa nulla delle sue imprese, quindi come può negarlo o dimenticarlo? La sola cosa che sa è che era un compagno dell'Infante Malvagio e che è diventato un diavolo!"


"Il solo motivo per cui lo sto dicendo è per chiederle una cosa..." Shui Qianheng si stava indebolendo sempre di più e stava per perdere i sensi, ma la sua voce divenne incredibilmente chiara: "Come può qualcuno di così gentile e compassionevole da poter essere definito ingenuo diventare all'improvviso il diavolo che temete così tanto..."


Queste parole toccarono un punto sensibile per l'Imperatore dell'Eternità, facendolo sbottare: "Basta!" La sua aura sembrava chiaramente turbata. Si girò e disse: "In effetti ha salvato il mondo, tuttavia... se seminasse il disastro in questo universo, saresti ancora dalla sua parte?"


"La sola cosa che so è che tutti gli abitanti del mio regno gli devono la vita. Se vuole riprendersele, allora è il benvenuto. Tuttavia..." Shui Qianheng scoppiò a ridere all'improvviso: "So che se verrà quel giorno, anche se massacrerà tutti i membri degli altri regni stellari, sicuramente non ucciderà nessuno del regno Luce di Gemma..."


"Anche se è diventato un demone, alla fine... è comunque il genero... che ho approvato..."


Dopo aver detto questo, Shui Qianheng perse i sensi.


L'Imperatore dell'Eternità rimase impietrito sul posto. Alzò la testa e chiuse gli occhi, il suo corpo stava tremando lievemente... Solo dopo chissà quanto tempo iniziò ad allontanarsi volando. Tuttavia non si diresse verso il suo regno.
                                


                                



