---
title: Capitolo 1611 – La ragazza che comanda i draghi (1)
pubDate: 2025-03-10T08:57:10.475Z
tags:
    - atg
---


Capitolo regolare,
9 in coda, 0/10 donazione,
<em>-Schadenfreude</em>


"Il nostro signore ci ha avvertito ripetutamente di non parlargli del frutto, ma ora che ci penso, farlo potrà allentare la sua esitazione." Disse Qu Hui. In quanto capo dei giudici, seguiva sempre le regole, al punto da ignorare le sue emozioni. Forse solo di fronte a Zhou Qingchen si ritrovava a sorridere ogni tanto.


"La ringrazio zio Qu Hui per avermelo fatto sapere, ma non importa cosa accadrà, non deluderò le aspettative dell'onorabile padre e dei miei zii."


Zhou Qingchen sorrise con tranquillità mentre volava verso il basso e si inoltrava nelle profondità del Regno Divino dell'Inizio Assoluto.


L'onorabile Qu Hui poteva percepire un intenso spirito combattivo da Zhou Qingchen. Era chiaro che fosse determinato a dare una piacevole sorpresa all'Imperatore dell'Eternità al termine del suo allenamento. Lo avvertì da lontano: "Giovane maestro, non scenda per più di quindicimila chilometri. Ovunque ci siano strane piante e tesori spirituali, ci saranno anche Bestie Misteriose antiche. Deve stare attento."


Proprio quando Qu Hui lo stava avvertendo, un'enorme ombra lunga oltre trecento metri uscì volando fuori dall'antica foresta grigia. Le sue ali sollevarono milioni di lame di vento che sfrecciarono verso Zhou Qingchen.


Sorprendentemente, l'enorme ombra era un uccello selvatico con la testa di una fenice!


Le bestie selvatiche che vivevano nel Regno Divino dell'Inizio Assoluto combattevano raramente tra di loro e sembrava che fosse perché il "mondo" in cui vivevano era diverso da quello esterno. Tuttavia erano piuttosto sensibili alle aure che provenivano da fuori e, nel momento in cui l'avessero percepita, spesso avrebbero lanciato degli attacchi.


Tuttavia Qu Hui non intervenne. Zhou Qingchen era al sesto livello del Divine Sovereign realm, così non avrebbe incontrato nessun pericolo mortale in questa regione esterna.


Il principe ereditario gettò un'occhiata di lato. Anche se stava affrontando questo uccello selvatico, il suo sguardo era completamente calmo. Non sembrava che stesse per difendersi e, dalla prospettiva della creatura, pareva che non avesse il tempo di reagire.


Tuttavia, proprio in quel momento, risuonò un forte ruggito, accompagnato da una violenta tempesta.


Innumerevoli antichi alberi furono sradicati e spazzati via dalla tempesta. L'uccello selvatico che stava caricando verso Zhou Qingchen cambiò all'improvviso traiettoria e fu capovolto dalle raffiche. Un istante dopo, una figura si levò al cielo e la tempesta divenne più violenta. Con un forte tonfo, la tempesta spaventosa spezzò le ali dell'uccello selvatico.


La creatura stridette mentre cercava di scappare dalle raffiche. Tuttavia non contrattaccò con rabbia una volta che si liberò dai turbini, ma iniziò a fuggire disperatamente.


Il vento che vorticava attorno al nuovo arrivato si calmò. L'uomo non seguì la Bestia Misteriosa, invece guardò Zhou Qingchen e annuì dicendo: "Salve fratello. A questa sorta di uccello selvatico piace lanciare attacchi a sorpresa perché la sua aura è molto simile all'area circostante. È meglio fare attenzione in questa zona."


Zhou Qingchen rispose con un lieve sorriso: "La ringrazio per l'aiuto fratello."


L'altra parte sembrò stupefatta dal sorriso calmo e tranquillo di Zhou Qingchen. Dopodiché rise e disse: "Sembra che abbia solo fatto il ficcanaso, addio allora."


Mentre parlava, una donna arrivò elegantemente al suo fianco.


I lunghi capelli coloro oro della coltivatrice le arrivavano alle anche. Sembrava una lussuosa cascata di oro liquido. Indossava una maschera a forma di ali di fenice sul viso di colore blu, ma la luce gelida che emanava sembrava spenta e scolorita in confronto al bagliore della sua pelle di giada.


"..." Lo sguardo di Zhou Qingchen si irrigidì.


"Andiamo." Yun Che e Qianye Ying'er si prepararono ad andarsene.


"...Aspettate un momento." Disse all'improvviso Zhou Qingchen quando vide Yun Che girarsi. Anche se non era ovvio, il tono della sua voce aveva perso un po' della sua calma elegante e ora sembrava stranamente frettoloso.


Yun Che si voltò dicendo: "Ha qualcosa da dirmi signore?"


Zhou Qingchen fece un passo avanti. Dopodiché si rese conto di aver perso un po' della sua compostezza e si trattenne. Fece un lieve inchino e disse: "Fratello, ha aiutato con magnanimità un estraneo anche se ci siamo incontrati per caso in questo posto pericoloso. Le sono profondamente grato per questo. Sembra piuttosto familiare con questo posto, dato che è la prima volta che vengo qui, ogni passo qui mi riempie di apprensione. Se non le importa, non so se... vorreste viaggiare con me così da guardarci le spalle a vicenda?"


In lontananza, Qu Hui aggrottò lievemente le sopracciglia.


l'Energia Misteriosa che queste due persone irradiavano era al quarto livello del Divine Sovereign Realm, così, anche se avessero avuto dei secondi fini, non avrebbero rappresentato una minaccia per Zhou Qingchen. Qu Hui era più perplesso e sorpreso dal fatto che Zhou Qingchen, una persona dall'identità e dal temperamento particolare che era anche determinata a completare questa missione, avesse suggerito a due estranei dalle origini sconosciute di viaggiare con lui.


Anche se l'altra parte aveva preso l'iniziativa di aiutarlo, il cuore umano era imprevedibile e non potevano capire se fosse una persona gentile in base a questa azione... E anche Zhou Qingchen doveva saperlo.


In quel momento Qu Hui osservò la donna dai capelli dorati... Dopodiché distolse lo sguardo e sospirò.


<em>Ah, allora è per quello...</em>


"Questo..." Yun Che mostrò un'espressione esitante.


"Non dovete preoccuparvi." Zhou Qingchen mostrò un lieve sorriso, ma all'improvviso rilasciò la sua Energia Misteriosa, facendo vorticare lentamente lo spazio attorno. "Anche se non sono familiare con questo posto, non vi sarò di peso. Prenderò solo un terzo delle occasioni che incontreremo, non vorrò altro."


Zhou Qingchen era una persona che dava un'impressione favorevole. Quando Yun Che lo aveva incontrato per la prima volta, era spiccato per questa caratteristica.


La sua eleganza raffinata e il suo comportamento modesto ed educato rendeva difficile per gli altri credere che fosse il figlio di un imperatore divino... Forse, tra tutti i regni sovrani, solo un principe del regno dell'Eternità si sarebbe comportato così.


Yun Che scoccò un'occhiata verso Qianye Ying'er. Dopodiché rifletté per breve tempo per poi dire: "Va bene, un compagno in più è d'aiuto e così correremo meno rischi."


La situazione sarebbe stata molto più diversa se avessero preso loro l'iniziativa.


Inoltre, normalmente sarebbe stato impossibile spingere il principe ereditario dell'Eternità ad avvicinare di sua spontanea volontà due Divine Sovereign che aveva incontrato per caso.


Eppure Yun Che ci era riuscito fin troppo facilmente.


E c'era un solo motivo per questo, Qianye Ying'er... Ad essere più accurati, erano stati i suoi capelli dorati e la sua figura celestiale che "assomigliavano molto" a quelli di Qianye Ying'er.


Una sola occhiata lo aveva scosso profondamente.


Anche se era il rinomato principe dell'Eternità, il futuro imperatore divino. Una persona impareggiabile tra i suoi coetanei.


C'era una persona che quest'uomo adorava... al punto da diventare patetico come la polvere al suo cospetto.


La Dea del Monarca del Brahma aveva innumerevoli ammiratori, ma Zhou Qingchen era uno dei pochi coltivatori che potevano essere degni di lei vista la sua posizione e prospettive future.


Tuttavia, viste le limitazioni dei metodi del regno dell'Eternità, anche se Zhou Qingchen era il successore, avrebbe potuto completare l'eredità del potere divino dopo che Zhou Xuzi avesse abdicato. Così, anche se il suo talento innato era impareggiabile, in quanto Divine Sovereign, di fronte alla coltivazione, la divina bellezza e la fama di Qianye Ying'er... si vergognava così tanto che perfino il suo respiro si sarebbe mozzato.


In quanto principe ereditario, aveva avuto molte più opportunità di vedere la dea rispetto agli altri, ma l'aveva solo guardata da lontano. Non aveva osato nemmeno avvicinarsi, figuriamoci prendere l'iniziativa di parlarle.


Forse nessuno avrebbe creduto che il grande principe ereditario, il futuro imperatore divino dell'Eternità, si sarebbe comportato in modo così patetico di fronte ad una donna.


Tuttavia l'impressione che Qianye Ying'er aveva di lui poteva essere riassunta in quattro parole:


La spazzatura dell'Eternità.


Dato il suo temperamento e i suoi metodi, ciò che disprezzava di più era il regno dell'Eternità che si aggrappava alla giustizia e che considerava la legge e l'ordine della del suo regno una sua responsabilità. Le persone che disprezzava di più in questo mondo erano persone inoffensive e raffinate come Zhou Qingchen... che avrebbero fatto di tutto per esaudire ogni suo desiderio.


"Mi stavo chiedendo, qual è il suo nome e da dove viene?"


I tre avrebbero viaggiato insieme, così Zhou Qingchen aveva fatto questa domanda per pura cortesia... Tuttavia la risposta non sembrava affatto importante per lui.


"Sono Ling Yun e provengo dal Regno Sacro della Canzone del Vento." Disse con fare tranquillo Yun Che.


"Il Regno Sacro della Canzone del Vento?" Zhou Qingchen mostrò un'espressione sorpresa.


"Oh? Ne ha sentito parlare?" Disse Yun Che.


"È proprio una bella coincidenza." Disse con un lieve sorriso Zhou Qingchen. "Quando stavo viaggiando nella Divina Regione Meridionale da solo, sono rimasto nel Regno Sacro della Canzone del Vento. L'elemento vento nel luogo era così attivo da mozzarmi il fiato, così mi ha lasciato una profonda impressione. Non c'è da meravigliarsi che il fratello Ling Yun possieda una tale padronanza sul potere delle tempeste."


"Affatto." Rispose con modestia Yun Che. "Se paragonassimo le nostre coltivazioni, sarei di gran lunga inferiore a lei signore. Quando sono intervenuto prima, sicuramente deve averlo trovato divertente."


"Ahahah." Zhou Qingchen iniziò a ridere: "Il Regno Divino dell'Inizio Assoluto è comunque il posto più pericoloso nell'universo. È difficile proteggere anche sé stessi qui, pochissimi sarebbero stati così gentili da aiutare un estraneo. È un atto davvero ammirevole."


"Il mio nome è Chen Qing e sono nato nella Divina Regione Orientale. È la prima volta che sono entrato nel Regno Divino dell'Inizio Assoluto, così spero che mi possiate aiutare." Zhou Qingchen spostò con naturalezza lo sguardo e osservò Qianye Ying'er: "Mi chiedo come debba chiamare questa signora?"


"È la mia sorella minore, Ling Qianying. Viaggia raramente, così non è brava con le parole. Spero che non si offenda per questo." Disse Yun Che.


"Qian... ying." Zhou Qingchen rimase sbalordito da queste parole e ne fu disorientato.


"Oh?" Yun Che mostrò un'espressione perplessa.


Zhou Qingchen si ricompose e rise frettolosamente: "Grandi onde e sogno di nuvole, mille ombre dipingono una splendida figura. Sono davvero dei nomi splendidi, così mi sono distratto. Quando ci penso, una persona degna di questo nome è sicuramente una bellezza impareggiabile."


"Il fratello Chen esagera." Disse Yun Che sorridendo. "Qianying non è abituata a mostrare il suo viso agli altri, così spero che il fratello Chen non si offenda per questo."


"No, affatto." Rispose con un lieve sorriso Zhou Qingchen, ma nel suo sguardo emerse un po' di delusione.


Qu Hui osservò tutto in silenzio da lontano. Questo doveva essere il viaggio di allenamento di Zhou Qingchen, così non avrebbe interferito a meno che non avesse altra scelta. Non lo avrebbe avvertito ulteriormente, né si sarebbe intromesso.


In origine credeva che Zhou Qingchen sarebbe riuscito a sfuggire alla sua "ossessione diabolica" quando Qianye Ying'er era diventata la schiava di Yun Che ed era stata marchiata dalla vergogna. Dopodiché la donna aveva "tradito" il regno del Monarca del Brahma ed era fuggita, non si sapeva dove fosse finita. Qu Hui aveva pensato che il principe ereditario fosse finalmente libero, ma da ciò che aveva visto oggi... sembrava che non l'avesse superato affatto.


.....


Nelle profondità del Regno Divino dell'Inizio Assoluto.


Proprio come aveva detto Qu Hui, gli onorabili Tai Yin e Zhu Liu erano già discesi nelle profondità del Regno Divino dell'Inizio Assoluto, ed erano molto vicini al territorio dei draghi.


I draghi dell'Inizio Assoluto erano il clan più antico e potente di questo territorio. Forse perché la loro capacità riproduttiva era limitata, non ce n'erano molti. In effetti i loro numeri impallidivano in confronto al clan del Dio Drago del Regno Occidentale. Tuttavia, qualsiasi drago dell'Inizio Assoluto, anche se erano dei wyrm, potevano mostrare una potenza impareggiabile e una forza terrificante.


Questo era anche il motivo per cui il Regno degli Dei poteva ottenere solo un Frutto Divino una volta ogni poche centinaia di migliaia di anni.


Perfino i regni sovrani stessi avrebbero rischiato la vita se si fossero introdotti nel territorio dei draghi per rubare un oggetto divino sotto la loro protezione.


Tuttavia, anche se Tai Yin e Zhu Liu erano solo in due, erano entrati in questo posto con abbastanza sicurezza.


Questo perché erano i guardiani dell'Eternità! Perché possedevano poteri spaziali formidabili!


Nella storia del Regno degli Dei, avevano ottenuto solo sei Frutti Divini, e metà di loro era stata ottenuta dal Regno dell'Eternità. Ci erano riusciti contando sulla loro padronanza sullo spazio, un potere unico del loro regno.


Il territorio dei Draghi dell'Inizio Assoluto era di fronte a loro. Anche se erano piuttosto lontani dalla loro posizione, la potenza di quelle creature stava già sconvolgendo i loro spiriti. Ebbero l'impressione che l'energia dei draghi stesse avvolgendo il territorio grigio bianco attorno a loro.


In quanto il supremo sovrano delle bestie, il ruggito di un drago era un ordine per ogni creatura vivente. Se un potente Divine Master di livello intermedio fosse entrato in questo posto, sarebbe stata già una fortuna che potesse fuggire sano e salvo da quest'area.


I due trattennero meglio che potevano le loro aure mentre avanzavano silenziosamente. Tuttavia, ad un certo punto, si fermarono all'improvviso.


Era una purissima... No, uno strano tipo di aura che non poteva essere descritto a parole. Trascendeva completamente ciò che sapevano questi due grandi Guardiani. Sembrava che provenisse da qualche terra dei sogni illusoria o da un regno divino che aveva cessato da tempo di esistere.


L'aura si diffuse per i corpi dei due Guardiani in un solo istante. I due Divine Master possedevano una forza capace di isolare ogni energia estranea, ma sembrava che non si potessero opporre a quest'aura.


La loro percezione diventò incredibilmente chiara, si sentirono come se si fossero immersi in un qualche tipo di sorgente misteriosa e indescrivibile.


I due Guardiani sussultarono allo stesso tempo. Dopodiché si scambiarono un'occhiata e notarono il profondo entusiasmo l'uno nello sguardo dell'altro.


"Questa è... l'aura divina del Frutto dell'Inizio Assoluto!" Esclamò con tono profondo Tai Yin. Aveva solo sentito parlare di questo tesoro, ma non ne aveva mai visto uno prima. Tuttavia quest'aura che non esisteva in questo universo gli fece capire subito perché questo tesoro era un "frutto divino".


"Non possiamo sbagliarci." Disse con eccitazione Zhu Liu.


Ora, dovevano ancora avvicinarsi al territorio dei Draghi dell'Inizio Assoluto. Erano così lontani dal Frutto Divino, ma la sua aura era già così sovrastante. Non potevano immaginare a che miracolo avrebbero assistito una volta che si fossero avvicinati! E che sorta di prodigio sarebbe avvenuto una volta che fosse stato consumato!
                                


                                



