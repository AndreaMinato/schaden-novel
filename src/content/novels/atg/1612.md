---
title: Capitolo 1612 - La ragazza che comanda i draghi (2)
pubDate: 2025-03-10T08:57:10.475Z
tags:
    - atg
---


Capitolo regolare,
9 in coda, 0/10 donazione,
<em>-Schadenfreude</em>


"È davvero un frutto divino. La sua aura da sola è degna della parola divino." L'onorabile Zhu Liu disse: "Il futuro del giovane maestro sarà assicurato se potremo ottenerlo."


"Il nostro signore ha detto che questo frutto sta per maturare pienamente. L'energia che contiene potrebbe perfino superare quella dei tre frutti che il nostro regno ha ottenuto in passato." L'onorabile Tai Yun disse con entusiasmo: "Il futuro del giovane maestro è il futuro del Regno dell'Eternità. Non possiamo fallire."


"Non ci sono motivi per cui dovremmo fallire." Dichiarò l'onorabile Zhu Liu.


Dato che il Regno dell'Eternità non voleva cominciare una guerra contro i Draghi dell'Inizio Assoluto, non avrebbe potuto usare molte persone per questa missione. Il motivo per cui erano i migliori candidati per recuperare il frutto divino era per la loro abilità nell'arte dello spazio, e avevano portato con loro gli artefatti spaziali più potenti del regno. Data la loro conoscenza del territorio dei draghi, il rilevamento dello spirito dell'Eternità e l'esperienza dei loro antenati...


Non avevano motivo di fallire!


Il duo fece del suo meglio per reprimere la sua aura prima di avvicinarsi al territorio dei draghi. Più avanzavano, più il frutto divino influenzava i loro corpi e le loro anime.


"Va bene, fermiamoci qui." L'onorabile Tai Yin si fermò e disse: "L'aura divina del frutto è di giovamento per i draghi. Di conseguenza le loro percezioni spirituali saranno molto più potenti del normale. Non possiamo procedere più di così."


"Questa distanza è sufficiente." Disse l'onorabile Zhu Liu.
 
I due si fermarono e sporsero le mani in avanti. Un calderone color bianco grigiastro apparì immediatamente di fronte a loro.


Il nome del calderone era "Grande Vuoto". Era l'artefatto spaziale profound più potente non solo nel Regno dell'Eternità, ma nell'intera Divina Regione Orientale. Anche l'enorme formazione interdimensionale che il Regno dell'Eternità aveva costruito per teletrasportarsi ai confini del Caos Primordiale aveva usato questo tesoro come nucleo.


I due premettero le mani sul calderone allo stesso tempo. Un momento dopo, una debole luce si levò dalla superficie del calderone e creò una piccola formazione spaziale.


I due Guardiani si concentrarono e fecero circolare più che potevano le leggi dello spazio. E non si dimenticarono di continuare a diffondere il meno possibile le loro aure. Molto tempo dopo, la formazione attorno al calderone si solidificò lentamente. Nonostante sembrasse molto piccola e debole in superficie, non era affatto ordinaria.


"Va bene..." L'onorabile Tai Yin aprì gli occhi e disse con tono basso: "Abbiamo individuato con successo l'orientamento e la posizione del tesoro. Ora dipende tutto dal fato. Il nostro signore un tempo ha detto che la posizione comunicata dallo spirito dell'Eternità non devierebbe più di dieci chilometri. Se il cielo è davvero dalla nostra parte..."


"Una deviazione di dieci chilometri non sarà un problema." Disse l'onorabile Zhu Liu.


"Controllerò la formazione mentre tu prenderai il frutto! Ricorda... il frutto è il nostro unico obiettivo!"


I loro sguardi divennero fermi mentre cantilenavano, poi fecero un passo avanti allo stesso tempo. Nel momento in cui entrarono nella formazione, svanirono insieme al calderone.


Erano nel Regno Divino dell'Inizio Assoluto. Teletrasportarsi era già abbastanza difficile, figuriamoci farlo per arrivare in una posizione specifica.


Tuttavia il teletrasporto fu completato alla perfezione grazie al potere dei due Guardiani e del Calderone del Grande Vuoto!


Il mondo di fronte a loro era ancora bianco grigiastro, ma l'aura attorno era cambiata così tanto che sembrava si fossero teletrasportati in un mondo completamente diverso.


Un'infinita pressione si abbatté su di loro. Era così intensa e antica che pareva provenire da un'era passata.


Allo stesso tempo, percepirono un'aura divina così ricca che sembrava provenire da un regno stellare sovrano.


I Guardiani rimasero così sorpresi che il loro sangue smise di circolare per un istante. La fonte dell'aura era davvero vicina.


Trecento metri... il frutto era appena a trecento metri di distanza da loro!!


Per un potente Guardiano, questa distanza era praticamente nulla. Era una fortuna che potevano solo sognarsi!


Tuttavia non sprecarono nemmeno un momento per esprimere il loro entusiasmo o guardarsi attorno. L'onorabile Zhu Liu scatenò la sua energia nascosta e caricò verso la fonte dell'aura divina.


Dietro di lui, l'onorabile Tai Yin usò la sua Energia Misteriosa per sostenere la formazione misteriosa spaziale sotto i suoi piedi.


Un raggio di luce rossa si rifletté nelle sue pupille.


Aveva avvistato un frutto rosso grande quanto un'unghia, ma che brillava come una stella, tingendo l'ambiente attorno di cremisi.


C'erano orde di enormi draghi grigi seduti attorno, immersi nella sua ricca aura. I Draghi dell'Inizio Assoluto consideravano la formazione di ogni frutto divino come un miracolo. Non solo la sua aura poteva purificare l'aura e l'anima di un drago, ma aveva il potenziale per cambiarli completamente.


L'onorabile Zhu Liu era apparso dal nulla e si era precipitato verso il frutto alla prima occasione. Naturalmente i draghi non riuscirono a reagire in tempo... Ancora prima che uno di loro potesse ruggire con rabbia, l'onorabile Zhu Liu aveva superato il loro accerchiamento e aveva afferrato il frutto.


Dato che i draghi volevano godersi l'aura del frutto, naturalmente non avevano eretto delle barriere attorno ad esso. Per questo l'onorabile Zhu Liu aveva potuto avvicinarsi al tesoro senza incontrare nessun ostacolo... Se ci fosse riuscito, la connessione con il calderone del Grande Vuoto lo avrebbe teletrasportato all'istante nella formazione interdimensionale. Poi sarebbe scappato con l'onorabile Tai Yin.


Trenta metri... quindici metri... nove metri... tre metri...


Era ad un millesimo di secondo dal riuscirci. Poi il ruggito di un drago risuonò nelle sue orecchie fino a raggiungere le profondità della sua anima.


In quanto Guardiano, l'esperienza e le conoscenze dell'onorabile Zhu Liu erano di gran lunga superiori ad un comune coltivatore. Tuttavia, questo era indubbiamente il ruggito  più terrificante che avesse mai sentito in tutta la sua vita.


Il ruggito gli fece perdere i sensi e così il vecchio iniziò a cadere. Non era riuscito a prendere il frutto.


Inoltre era successo qualcosa di ancora più terrificante oltre a questo errore. Il ruggito aveva scosso il suo spirito e distrutto la connessione che aveva con il Calderone del Grande Vuoto!


L'onorabile Tai Yin impallidì per lo shock. Quando vide il drago così enorme da bloccare il sole, le sue pupille si rimpicciolirono. Disse tremante di paura: "L... L'imperatore dei Draghi dell'Inizio Assoluto!"


Era il dominatore della sua razza e anche il drago più potente nell'intero regno dell'Inizio Assoluto.


Come suggeriva il suo titolo, era forte quasi quanto un Imperatore Divino!


Naturalmente gli onorabili Tai Yin e Zhu Liu avevano pensato alla possibilità di incontrare l'Imperatore dei Draghi e si erano preparati di conseguenza. Questo era il motivo per cui avevano utilizzato la loro tecnica speziale più potente per teletrasportarsi vicino al frutto... L'Imperatore dei Draghi poteva essere incredibilmente forte, ma nemmeno lui avrebbe potuto reagire in tempo al loro agguato.


Tuttavia, non solo l'imperatore dei Draghi li stava aspettando proprio vicino al frutto, ma aveva rilasciato un ruggito tonante durante quel brevissimo momento critico!


Sembrava quasi che sapesse del loro arrivo e che avesse aspettando proprio questo momento!


Ma non poteva essere possibile, no? Sia il teletrasporto che l'agguato erano accaduti in un solo istante e si erano assicurati di iniziare i loro preparativi molto lontani dal dominio dei draghi! Nessuno di loro poteva averli individuati!


Dopo che l'onorabile Zhu Liu era collassato a terra, iniziarono a risuonare ruggiti arrabbiati da ogni direzione. Lo spazio e perfino il cielo blu sopra le loro teste cominciò a tremare mentre gli innumerevoli draghi concentravano le loro aure sui ladri... specialmente sull'onorabile Zhu Liu, che era la persona più vicina al frutto.


"Scappiamo!!"


Il grido destò Zhu Liu dal suo stordimento... Nonostante il frutto fosse proprio di fronte a lui, il Guardiano sapeva di essersi perso la migliore, se non l'unica, occasione per rubarlo. Anche se avesse fatto un secondo tentativo, probabilmente avrebbe fallito e sarebbe morto!


L'onorabile Zhu Liu ringhiò per poi evocare uno strano ventaglio brillante nella mano. Quando il ventaglio si aprì, le aure draconiche che lo trattenevano si ruppero. Non aveva intenzione di combattere e radunò il suo potere spaziale per teletrasportarsi dal suo compare.


Tuttavia un'aura draconica che dava la sensazione di poter congelare perfino il cielo sigillò l'intera area. L'onorabile Zhu Liu non riuscì ad andare oltre novanta metri prima di fermarsi.


Questo teletrasporto era stato alimentato dall'energia spaziale dell'onorabile Zhu Liu e non da un artefatto profound. Sfortunatamente per lui, nel Regno Divino dell'Inizio Assoluto ci voleva un'enorme quantità di energia spaziale anche per percorrere una breve distanza.


Il congelamento dello spazio fece collassare rapidamente l'energia spaziale dell'area. L'onorabile Zhu Liu tremò e quasi sputò una boccata di sangue.


Sfortunatamente per lui, non ebbe nemmeno il tempo di prendere respiro che l'Imperatore dei Draghi si stava già precipitando su di lui!


Nessuno dei draghi si stava avvicinando, anzi, si stavano allontanando.


Questo perché l'Imperatore dei Draghi si stava occupando personalmente dell'intruso e tentare di interferire sarebbe stato un affronto!


La potenza dell'Imperatore dei Draghi era terribile e letale. Non appena l'onorabile Zhu Liu fu investito da quest'aura, ebbe subito la sensazione che qualcosa stesse torcendo i suoi organi interni come se fosse un asciugamano... Naturalmente sapeva dell'Imperatore dei Draghi, ma non avrebbe mai pensato che l'avrebbe incontrato non appena fosse entrato nel suo territorio.


Avrebbero dovuto cogliere di sorpresa i draghi, ma erano stati loro due ad essere presi alla sprovvista e il ruggito dell'Imperatore dei Draghi aveva tolto loro ogni iniziativa.


Non sarebbero stati in grado di affrontare l'Imperatore dei Draghi e non potevano più contare sull'effetto sorpresa... potevano essere i Guardiani del Regno dell'Eternità, ma non erano immortali.


Un gigantesco artiglio discese dal cielo e ogni cosa sotto di esso fu ridotto in polvere. Solo il Frutto Divino dell'Inizio Assoluto continuò a brillare silenziosamente e illeso nonostante questo conflitto.


<em>Boom!!</em>


L'onorabile Zhu Liu non ebbe altra scelta se non alzare le mani e affrontare il colpo. Riuscì a stento ad impedire di essere schiacciato, ma non poté trattenersi dal vomitare sangue dopo essere stato investito dall'ondata distruttiva di energia. Sollevò la testa di scatto e gridò con voce roca: "Lasciami qui e scappa!!"


La connessione con il Calderone del Grande Vuoto era stata troncata, l'Imperatore del Drago lo stava attaccando e la sua Energia Misteriosa era nel caos. Inoltre era anche circondato da innumerevoli draghi. Sapeva che aveva poche possibilità di scappare oggi. L'onorabile Tai Yin invece era ancora dentro la formazione e poteva teletrasportarsi da un momento all'altro; se avesse cercato di salvare il suo compare, allora avrebbe rischiato di morire anche lui.


"Zhu Liu!" L'onorabile Tai Yin gridò ed esitò per un istante. Poi uscì dalla formazione, caricò in avanti e lanciò un enorme sigillo dritto verso l'artiglio del drago.


Il sigillo riuscì con successo a spostare l'artiglio dall'onorabile Zhu Liu. Entrambi i guardiani scapparono in direzioni diverse.


L'onorabile Zhu Liu riuscì finalmente a prendere respiro dopo essere sfuggito alla soppressione dell'Imperatore dei Draghi. Poi radunò il suo potere e cercò di usare le leggi dello spazio... ma non appena ci pensò, la terribile immagine di un lupo blu apparì nella sua anima. Si raggelò all'istante.


Si girò con difficoltà e vide un enorme lupo sopra di lui. Le sue fauci spalancate erano ampie diverse migliaia di miglia e le sue zanne brillavano di nero e blu.


<em>'Lupo... Celeste...'</em>


Fu travolto non appena pensò a queste parole.


<em>BOOM!</em>


L'onorabile Zhu Liu fu scaraventato pesantemente a terra, il sangue schizzava a fiotti dalla sua gola. Nel momento in cui cadde a terra, l'artiglio dell'Imperatore dei Draghi lo colpì di nuovo senza pietà.


La terra tremò. Il fatto che l'attacco avesse causato una terribile tempesta spaziale mostrava quanto fosse letale.


L'Imperatore dei Draghi ritirò l'artiglio, rivelando l'onorabile Zhu Liu ricoperto di ferite al centro di un cratere. Quasi metà delle sue ossa si erano spaccate a causa dell'impatto. Era comunque un Divine Master di ottavo livello, non sarebbe morto facilmente.


Il suo sguardo riprese lucidità ancora una volta... ma una figura delicata e colorata balzò giù dalla testa dell'Imperatore dei Draghi.


Sembrava una ragazza. Dopo un bagliore colorato, una divina luce blu avvolse l'intera area. Un'enorme spada lunga almeno tre metri calò sull'onorabile Zhu Liu, accompagnata dal ruggito di un lupo celeste.


Sembrava potente quasi quanto il ruggito dell'Imperatore dei Draghi!


"Tu... sei..."


L'onorabile Zhu Liu riuscì a dire solo due parole prima che la lama trafiggesse il suo plesso solare. Fu inchiodato spietatamente nel terreno.


<em>Bang!!</em>


Il suo corpo esplose all'improvviso e i pezzi del suo cadavere si ridussero in polvere prima che potessero cadere attorno.
                                


                                



