---
title: Capitolo 1614 – Bene e Male
pubDate: 2025-03-10T08:57:10.475Z
tags:
    - atg
---


Capitolo sponsorizzato, ringraziamo Federico!
7 in coda, 0/10 donazione,
<em>-Schadenfreude</em>


<em>Bang!</em>


Yun Che e Zhou Qingchen avevano ucciso un'altra enorme Bestie Misteriose prima che Qianye Ying'er ne estraesse il nucleo e lo immagazzinasse. Era chiaro che avesse molta esperienza nel farlo dai suoi movimenti.


"Beh, sicuramente è brava ad estrarre nuclei misteriosi." Yun Che sembrava che stesse facendo un complimento, ma Qianye Ying'er reagì sbuffando freddamente.


"A proposito, non ha chiesto nessuna delle risorse anche se è la prima volta che viene qui. Non vedo nemmeno una traccia di avidità nel suo sguardo." Yun Che sorrise a Zhou Qingchen e disse: "Il pelo di questa antica bestia al Divine Sovereign è inestimabile per molte persone, ma non per lei. Anzi. Deve avere delle origini incredibili."


Zhou Qingchen sorrise, ma non negò nulla. Fissò senza accorgersene la schiena di Qianye Ying'er e disse: "Siamo spiriti affini, così non desidero mentirle fratello Ling. È vero che le mie origini sono incredibili, ma siamo comunque fatti di carne e sangue, e le nostre anime sono piene di emozioni e desideri. La nostra essenza è la stessa, indipendentemente dalle origini."


"Crede di invidiarmi, ma sono io ad invidiare lei fratello Ling."


"Lei... invidia me?" Yun Che gli scoccò un'occhiata di sottecchi.


Zhou Qingchen sorrise senza dare una risposta, ma il suo sguardo stava vagando altrove.


"Mi sta invidiando per lei?" Chiese Yun Che con un mezzo sorriso.


L'espressione di Zhou Qingchen si irrigidì all'improvviso.


"Mi stavo chiedendo perché un potente e nobile coltivatore come lei ci avrebbe accompagnato nella nostra escursione." Spiegò con un sorriso Yun Che. "Ho notato che la guardava spesso e ogni volta che incontriamo una Bestie Misteriose si muove di fronte a lei per proteggerla."


"Inoltre..." Yun Che diventò freddo quando notò di aver scosso un po' Zhou Qingchen. "La sta lodando un po' troppo, non crede?"


Zhou Qingchen evitò il suo sguardo e scosse la testa con amarezza. Sorrise e disse: "È davvero attento fratello Ling. Mi sono reso ridicolo di fronte a lei."


"Cosa, è davvero interessato a lei?" Chiese con tono stupito Yun Che per poi scoccare un'occhiata di sottecchi verso Qianye Ying'er. La donna era lontana da loro e non a portata d'orecchio.


Ma Zhou Qingchen scosse la testa per poi spostare lo sguardo verso il cielo. Sospirò e chiese: "Fratello Ling... Qual è la cosa più difficile in questo mondo secondo lei?"


Yun Che non rispose alla sua domanda, invece disse: "La risposta dipende dalla persona. Mi piacerebbe sentire la sua risposta prima, fratello Chen."


Zhou Qingchen chiuse gli occhi e disse: "Le mie origini sono piuttosto speciali. Da quando ero giovane mi è stato detto che ero diverso dagli altri, ma questo privilegio ha un suo prezzo; una 'missionÈ. Devo dare un massimo valore alla 'rettitudinÈ e trascurare il 'desiderio'."


Yun Che: "..."


"È per questo che sono così. Sono un pacifista e non sono interessato a creare conflitti."


"Dopo aver raggiunto un'età in cui potevo prendere moglie, mio padre e i membri del mio clan mi hanno presentato molte donne... Ma non provavo nessun interesse in loro, forse per il modo in cui ho coltivato la mia mente. Anche se una di loro fosse riuscita a darmi una buona impressione, le avrei dimenticate tutte in un batter d'occhio. Pensavo che sarebbe stato sempre così, fino al giorno in cui l'ho incontrata..."


"Fratello Ling." Zhou Qingchen chiese: "Crede... nell'amore a prima vista? Ciò che le lascia un marchio indelebile che non dimenticherà per il resto della vita?"


"No." Rispose senza esitazione Yun Che.


Quando era caduto nella Valle della Fenice e aveva visto Feng Xue'er prima di svenire... Quando Shen Xi aveva disperso la nebbia lucente che la copriva e lo aveva incantato...


Aveva sperimentato emozioni del genere e l'avrebbe ricordato per il resto della vita. Ma erano morte... e così non le avrebbe sentite mai più.


"La pensavo come lei, finché..." La voce di Zhou Qingchen divenne un po' tremante e la sua espressione si irrigidì. "L'ho vista solo da lontano, ma in quel momento ho avuto la sensazione di cadere in un incubo da cui non mi sarei più potuto svegliare."


"È così?" Yun Che sembrava incredulo.


Zhou Qingchen disse: "So quanto sembri buffo, ma... se un giorno la vedessi, capiresti di che 'incubo' parlo. Non stava sorridendo affatto e il suo sguardo era pieno di indifferenza e perfino di un po' di sdegno, ma potrebbe intrappolarla comunque in un incubo. Nessuno può sfuggirle."


"Capisco..." Yun Che si mise un dito sul mento e chiese: "Così per lei dimenticarla è la cosa più difficile al mondo, vero?"


"Esatto." Rispose Zhou Qingchen. "Ho cercato così tante volte di dimenticarmela, ma non ci riesco, anche quando ha fatto l'impensabile e si è trasformata in una..."


Si interruppe all'improvviso.


Yun Che sorrise e disse: "Mi ha incuriosito fratello Chen. Ora voglio vedere questa donna."


"No fratello Ling, spero che non la incontrerà mai. Di solito è meraviglioso incontrare la persona che ami, ma lei... incontrarla la farà solo andare incontro ad un disastro." Zhou Qingchen sospirò per poi mormorare: "Nessuno al mondo si merita perfino uno sguardo caloroso da parte sua."


Yun Che si posò le mani dietro la testa e rispose allegramente: "Non è necessariamente vero. Alcune donne sembrano solo arroganti, ma in realtà..."


Non finì la sua frase.


Zhou Qingchen scosse la testa con un sorriso e tornò a guardare Qianye Ying'er. Disse: "La signorina Qianying è molto simile a lei. Immagino che sia per questo che non riesco a smettere di guardarla nemmeno per un momento. Immagino che la possa chiamare..."


Sorrise con amarezza per poi finire la frase: "...una patetica forma di consolazione."


Yun Che rispose: "Capisco... è vero che non l'ho disciplinata abbastanza, così le sue maniere sono carenti. La perdoni fratello Chen."


"Non importa." Zhou Qingchen disse: "Bisogna mantenere le distanze ed essere cauti nei confronti di un estraneo che si avvicina senza invito. Sono... simili anche sotto questo aspetto."


Qianye Ying'er continuò a fissare di fronte a sé, cercando l'aura del Guardiano dell'Eternità. Nonostante potesse sentire chiaramente Zhou Qingchen, non reagì minimamente alle sue parole.


Qu Hui stava seguendo il gruppo da lontano. Ormai per lui era chiaro che Yun Che e Qianye Ying'er non volessero nulla da Zhou Qingchen. In effetti, stavano mantenendo una certa cautela e distanza nei suoi confronti. Il loro atteggiamento lo assicurò del fatto che non avessero doppi fini, perché era stato Zhou Qingchen a chiedere loro di accompagnarli.


Sentì le parole del principe ereditario e pensò: <em>'Che creatura malvagia che era la progenie dell'Imperatore del Brahma. Spero che sia già morta.'</em>


Quando Zhou Qingchen si ricompose, smise di rimuginare ulteriormente. Cambiò argomento e chiese: "Così qual è la cosa più difficile per lei fratello Ling?"


Yun Che chiuse gli occhi e rispose: "Probabilmente stabilire la linea tra il bene e il male."


"Oh?" Zhou Qingchen lo guardò confuso: "Perché dice questo fratello Ling'"


"Cosa sono il bene e il male per lei?" Yun Che rispose con una domanda.


Zhou Qingchen rifletté per un momento per poi rispondere: "Ci sono molti tipi di azioni buone in questo mondo. La gentilezza e la benevolenza sono tutte positive. Ci sono anche dei beni minori, ma quelli maggiori sono molto più rari."


"Qual è il bene più grande per lei?" Chiese con tono noncuranza Yun Che.


"C'è una persona che rispetto profondamente." Rispose con sentimento Zhou Qingchen. "Per la pace del mondo, ha scelto di sfidare i suoi princìpi, infrangere la sua promessa e macchiare la sua reputazione. È stato perfino a disposto a rinunciare alla sua vita per soddisfare la sete di vendetta della persona che ha ferito. Questo è il bene più grande a cui abbia mai assistito. Dubito che esista un'altra persona nel mondo capace di fare lo stesso."


"E il male?" Chiese Yun Che.


"Il numero di mali è uguale a quello dei beni." Rispose Zhou Qingchen. "Mio padre un tempo mi ha insegnato che non esiste nulla di puramente malvagio nell'universo. Ci sono anche molti mali che possono essere uccisi sul nascere o redenti. Tuttavia, se c'è un male che non dovrebbe esistere in questo mondo, sono i diavoli della Divina Regione Settentrionale."


Yun Che non fu sorpreso affatto dal punto di vista di Zhou Qingchen. Si girò e chiese: "Significa che i diavoli sono tutti dei mali imperdonabili per lei?"


"Ma naturalmente." Zhou Qingchen rispose: "I diavoli sono eretici dall'umanità contorta e anche l'Energia Misteriosa dell'oscurità è un potere negativo che non dovrebbe esistere. Se potesse essere annientata completamente da questo universo, sono sicuro che ci sarebbero meno tribolazioni senza quei mostri."


Scoccò un'occhiata verso Yun Che e chiese: "Non lo crede anche lei fratello Ling?"


Era chiaro dal suo tono cosa intendesse, non era risaputo? Perché era confuso da qualcosa di così semplice?


Yun Che sorrise e disse: "Sa, mi è venuta una domanda interessante... se un diavolo avesse salvato il mondo, a che categoria apparterrebbe? Al bene o al male?"


Zhou Qingchen rise: "Ahahahah, è una domanda interessante."


All'improvviso Zhou Qingchen smise di ridere e poi cambiò espressione... Perché aveva pensato ad una certa persona. Disse piano: "Un diavolo non proverà mai a salvare il mondo. Ma se un messia si trasformasse in un diavolo, allora ci sarebbero ancora meno motivi per lasciarlo vivere. Dopotutto persone come lui sono ancora più spaventose dei diavoli normali. Se possono salvare il mondo da buoni, allora non possono distruggerlo da malvagi?"


"Capisco." Yun Che annuì come se fosse d'accordo con le parole di Zhou Qingchen. Ridacchiò e aggiunse: "Così, se qualcuno diventasse un diavolo, allora diventerebbe un eretico imperdonabile. Non posso essere più d'accordo di così con lei."


"A proposito," Yun Che continuò: "La Divina Regione Orientale non ha cercato un diavolo di nome Yun Che negli ultimi due anni? Era un talento orgoglioso e della Divina Regione Orientale, ed era abbastanza famoso che perfino io ne ho sentito parlare dalla Divina Regione Meridionale. Ma non importa quanto è sbalorditivo, è solo un membro della giovane generazione, non è vero? Ho sentito che ogni regno sovrano della Divina Regione Orientale sta facendo di tutto per dargli la caccia. C'è un motivo dietro questa reazione insolita?"


L'espressione di Zhou Qingchen si irrigidì. Non voleva rispondere a questa domanda, né pensare a Yun Che.


All'improvviso Yun Che e Qianye Ying'er alzarono le sopracciglia.


Una presenza di altissimo livello stava volando velocemente verso di loro, ma la sua aura era incredibilmente debole e incostante... sembrava che questa persona fosse ferita gravemente.


In lontananza, l'onorabile Qu Hui cambiò drasticamente espressione perché aveva percepito una persona debole e macchiata di sangue. Provò un'improvvisa inquietudine e abbandonò il suo nascondiglio per volare a massima velocità verso la persona ferita.


La partenza improvvisa dell'Onorabile Qu Hui e il suo colorito pallido erano scioccanti. Anche Zhou Qingchen percepì la persona in arrivo e sbiancò. Mormorò "Zio Tai Yin." e seguì Qu Hui.


"Ehi... fratello Chen, dove sta andando?" Chiamò Yun Che dopo aver comunicato telepaticamente con Qianye Ying'er. Poi i due si levarono in volo e seguirono lentamente Zhou Qingchen, assicurandosi di continuare a comportarsi in modo naturale.


L'Onorabile Tai Yin era ricoperto di sangue. Più della metà della sua carne e delle sue ossa erano esposte, e gli mancava il braccio destro. Sembrava fosse stato riempito di un milione di fendenti per poi essere sommerso in una pozza di sangue del purgatorio... Ma era comunque un Guardiano. Qualsiasi Bestie Misteriose che aveva provato ad avvicinarsi a lui era stata uccisa.


Aveva mantenuto una presa molto ferma sul Calderone del Grande Vuoto per evitare che accadessero incidenti. Nonostante fosse gravemente ferito, riuscì ad incontrare Qu Hui e Zhou Qingchen.


L'Onorabile Qu Hui si irrigidì come una statua quando vide le condizioni dell'uomo. Se non fosse stato per l'aura unica del Guardiano, non avrebbe mai creduto che il coltivatore ricoperto di sangue fosse uno dei primi sei Guardiani più formidabili del Regno dell'Eternità: Tai Yin!


"Tai Yin..." Qu Hui finalmente si ricompose dopo che lo raggiunse. Chiese: "Cos'è successo? Dov'è l'Onorabile Zhu Liu?"


L'Onorabile Tai Yin sospirò profondamente per poi inghiottire un paio di gocce di liquido spirituale. Per un po' non riuscì a parlare da quanto ansimava.


"Zio Tai Yin!!"


La voce di Zhou Qingchen lo raggiunse. Si era irrigidito anche lui quando aveva visto Tai Yin, non riusciva a credere ai suoi occhi proprio come Qu Hui.


Tai Yin contenne l'emorragia delle sue ferite e poi aprì gli occhi... Stava fissando con sospetto le due figure che si stavano avvicinando.


"Non preoccuparti, non sono nemici." Qu Hui strinse i pugni e chiese di nuovo: "Cos'è successo? Onorabile Zhu Liu... che sia..."


Rendendosi conto che due Divine Sovereign di quarto livello non rappresentavano nessuna minaccia per lui, l'Onorabile Tai Yin sospirò per poi rispondere: "Zhu Liu... è morto."


"C... cosa?!" Qu Hui e Zhou Qingchen barcollarono.


Sapevano meglio di chiunque altro cosa significava perdere un Guardiano per il loro regno e perfino per l'intero Regno degli Dei.


"Tuttavia..." Disse con urgenza Tai Yin: "Abbiamo completato la nostra missione. Abbiamo ottenuto il dono per il principe, quindi dobbiamo andarcene... ora!"


L'avevano completata... Aveva ottenuto il Divino Frutto dell'Inizio Assoluto!


Era la notizia migliore che potevano sperare di ricevere dopo aver sentito della morte tragica di Zhu Liu. Qu Hui annuì velocemente e disse: "Va bene!"


Il vecchio fece un cenno e fece apparire una piccola arca misteriosa lunga circa trenta metri. Poi prese per mano Zhou Qingchen e disse: "Andiamo! Il resto può aspettare finché non torneremo a casa."


Yun Che e Qianye Ying'er cambiarono espressione allo stesso tempo.


Volevano che il Regno dell'Eternità avesse successo e ottenesse il Divino Frutto dell'Inizio Assoluto. Per questo Yun Che si era avvicinato a Zhou Qingchen.,


Tuttavia la situazione stava prendendo una direzione imprevista.


Prima si erano immaginati che i due Guardiani sarebbero tornati e avrebbero soddisfatto la curiosità di Qu Hui e di Zhou Qingchen, mostrando loro il frutto divino. Avrebbero potuto perfino dare subito il frutto al principe ereditario.


Dopotutto chi avrebbe potuto derubare Zhou Qingchen del tesoro mentre era sotto la protezione di due Guardiani?


Era la loro migliore occasione... Erano abbastanza vicini da fare un tentativo ed era impossibile che i Guardiani sarebbero stati in allerta di fronte a due Divine Sovereign di quarto livello.


Tuttavia, un Guardiano era rimasto ucciso e l'Onorabile Tai Yin era stato gravemente ferito. Anche nelle sue pessime condizioni, era comunque molto più forte di Zhou Qingchen e Qu Hui, e aveva anche il Calderone del Grande Vuoto.


"Capisco." Zhou Qingchen annuì con serietà: "Permettetemi di dire addio ai nostri due nuovi amici."


Dopo aver detto questo, si girò e disse con urgenza: "Fratello Ling, signorina Qianying, partiremo immediatamente a causa di un'emergenza. Forse ci incontreremo di nuovo se i vostri viaggi vi porteranno nella Divina Regione Orientale."


Fissò Qianye Ying'er per un secondo per poi girarsi e prepararsi a partire.


Yun Che annuì e fece un piccolo passo in avanti... per poi essere fermato immediatamente da Qianye Ying'er.


"Non possiamo affrontare Tai Yin." Disse piano Qianye Ying'er. "Un Guardiano è molto più potente di quanto tu possa immaginarti. Anche nelle sue attuali condizioni, ha il potere di ucciderci entrambi prima di fare il suo ultimo respiro!"
                                





