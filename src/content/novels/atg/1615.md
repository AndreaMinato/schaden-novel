---
title: Capitolo 1615 – Sopraffare Tai Yin
pubDate: 2025-03-10T08:57:10.475Z
tags:
    - atg
---


Capitolo sponsorizzato, ringraziamo Federico!
6 in coda, 0/10 donazione,
<em>-Schadenfreude</em>


Yun Che non dubitava che Qianye fosse più informata di lui.


Tuttavia il bagliore nero nei suoi occhi divenne ancora più cupo.


"Immagino che l'unico modo che ci rimane sia rapirlo." Trasmise telepaticamente Qianye Ying'er: "Ma..."


All'improvviso, la risposta di Yun Che risuonò nelle orecchie della donna: "Controlla Qu Hui e Zhou Qingchen."


Prima che Qianye Ying'er potesse rispondere, Yun Che sfrecciò verso Tai Yin. L'improvviso scatto creò un'ondata di energia simile ad un vulcano in eruzione; fu così potente che respinse perfino Qianye Ying'er.


L'attivazione delle porte del Dio Malvagio era istantanea e non era esagerato dire che nessuno fosse superiore a Yun Che in quanto a potere esplosivo. L'onorabile Tai Yin stava cercando di volare verso l'arca misteriosa, che Yun Che sfrecciò verso di lui.


La sua azione fu così improvvisa che nemmeno Qianye Ying'er se lo aspettava, figuriamoci Tai Yin, Qu Hui e Zhou Qingchen. Erano vicini l'uno all'altro, e il potere esplosivo di Yun Che era innaturale. Tai Yin non sarebbe riuscito a reagire nemmeno se fosse stato nelle sue migliori condizioni.


La Spada Colpo Celeste Nemesi dei Diavoli emanò una luce nera mentre trapassava lo spazio e colpì l'Onorabile Tai Yin mentre si stava girando.


<em>Boom!!</em>


L'esplosione di Energia Misteriosa oscura scaraventò via Qu Hui e Zhou Qingchen.


L'arma colpì dritta nel petto l'Onorabile Tai Yin. L'uomo era gravemente ferito e indifeso, ma la lama non riuscì comunque a penetrare il suo corpo.


Questo era tutto ciò che Yun Che aveva bisogno di vedere per capire quanto erano terrificanti i Guardiani dell'Eternità.


Tai Yin era già ferito, così l'attacco lo fece sanguinare. L'improvviso attacco gli fece strabuzzare gli occhi e afferrare la spada con forza.


Allo stesso tempo, Qianye Ying'er smise di nascondere la sua forza misteriosa e caricò verso Zhou Qingchen. Un raggio di potere che sembrava un serpente dorato volò dalla sua vita e si avvolse strettamente a Zhou Qingchen.


Il principe non aveva ancora ereditato il potere di suo padre, ma il suo livello era davvero impressionante. Meritava proprio di essere definito un genio. Tuttavia non poteva comunque fare nulla contro la grande forza di Qianye Ying'er. Nel momento in cui la luce dorata lo raggiunse, la sua Energia Misteriosa fu sigillata completamente. Qualsiasi sua lotta avrebbe solo spinto la luce ad affondare più profondamente nella sua carne, facendolo gridare di dolore.


"Qingchen!" Ululò l'Onorabile Tai Yin. Le sue pupille si contrassero velocemente quando vide l'arma di Qianye Ying'er: "Quello è... l'Oracolo Divino!"


<em>Boom!!</em>


Il potere del Guardiano scoppiò come una bomba. Nonostante fosse molto più debole rispetto al normale, era comunque abbastanza terrificante da scaraventare via Yun Che e la Spada Colpo Celeste Nemesi dei Diavoli.


L'Onorabile Tai Yin non sprecò un momento per salvare Zhou Qingchen. Nonostante fosse stato colto di sorpresa, riuscì a fare una spaventosa decisione a sangue freddo. Sacrificò la sua preziosa essenza di sangue per scattare verso Yun Che.


Non sapeva come Qianye Ying'er era riuscita a nascondersi così bene da ingannare perfino lui, ma l'Energia Misteriosa che aveva mostrato apparteneva chiaramente ad un Divine Master di livello intermedio. Inoltre l'arma che legava da capo a piedi Zhou Qingchen era la famigerata spada flessibile del Brahma conosciuta come Oracolo Divino. Era l'arma che un tempo apparteneva al regno del Monarca del Brahma ed era il simbolo di Qianye Ying'er!


Questo significava che Qianye Ying'er avrebbe potuto uccidere in un istante Zhou Qingchen. Era molto improbabile che potesse salvarlo direttamente.


In tal caso, la scelta migliore era rapire il suo compagno e fare uno scambio di ostaggi, ad ogni costo!


Era impensabile che un Guardiano dell'Eternità, un Divine Master di nono livello, avrebbe sacrificato essenza di sangue solo per affrontare un Divine Sovereign di quarto livello, ma l'Onorabile Tai Yin aveva fatto questa decisione senza nessuna esitazione!


In quel momento, l'energia che il suo corpo stava scatenando scioccò perfino Qianye Ying'er. Sembrava che un'intera galassia fosse esplosa.


Anche adesso, Qianye Ying'er non poteva capire perché Yun Che avesse scelto di attaccare l'Onorabile Tai Yin! Gli aveva già detto che non poteva affrontare il Guardiano. Dovevano solo rapire Zhou Qingchen per raggiungere il loro obiettivo, ma adesso la sua imprudenza poteva costargli la vita!


L'Onorabile Tai Yin aveva fatto l'impossibile e aveva sacrificato la sua essenza di sangue senza nessuna esitazione. Yun Che non riuscì nemmeno a fare un respiro prima che il Guardiano accorciasse le distanze e scatenasse il suo vero potere. Ma non sembrava affatto impaurito, al contrario, questo era esattamente ciò che sperava che accadesse!


Un lampo di follia brillò nel suo sguardo per poi menare un fendente.


Moon Star Restoration!


Gli elementi furono sconvolti e le leggi ribaltate. L'energia che l'Onorabile Tai Yin aveva scatenato sacrificando la sua essenza di sangue aveva invertito la sua rotta!


La parte più spaventosa di Moon Star Restoration non era la sua capacità di riflettere qualsiasi attacco, ma il momento in cui veniva usata: quando chi attaccava era nelle sue condizioni più deboli e indifese! In tal caso, era straordinariamente efficace perché l'Onorabile Tai Yin era gravemente ferito e aveva potenziato il suo attacco sacrificando essenza di sangue!


Il mondo tremò dopo la terribile esplosione. L'Onorabile Tai Yin non ebbe nemmeno il tempo di provare paura o shock prima di essere colpito dal suo stesso attacco. Innumerevoli scie di energia capaci di distruggere montagne e mari si precipitarono nel suo corpo, distruggendo ogni cosa lungo il loro cammino.


Il Calderone del Grande Vuoto fu scaraventato via. Perfino la sua connessione con l'artefatto spirituale era stata troncata temporaneamente.


L'Onorabile Qu Hui stava per caricare verso Zhou Qingchen, ma il ribaltamento della situazione improvviso lo fece gridare con shock: "Tai Yin!!"


Ogni ferita dell'Onorabile Tai Yin tornò a sanguinare. Un bagliore nero lo infilzò di nuovo e stavolta la spada riuscì a penetrare il suo corpo molto facilmente!


"Ugh... Aaah..." L'Onorabile Tai Yin gemette di dolore. La sua vista era così offuscata che non riusciva a vedere l'ombra nera di fronte a lui. Quasi istintivamente, contrattaccò usando il braccio rimasto.


<em>Boom!!</em>


L'Onorabile Tai Yin stava morendo, ma anche così, era comunque un Guardiano. Il contrattacco scaraventò via Yun Che e gli fece sputare una grossa boccata di sangue. La Spada Colpo Celeste Nemesi dei Diavoli così si sfilò dal suo corpo.


Tuttavia la pioggia di sangue si trasformò in un mare di fiamme dorate che avvolse completamente l'Onorabile Tai Yin. Allo stesso tempo, Yun Che si avventò di nuovo su di lui usando l'Ombra del Dio Stellare e piantò la spada nel suo plesso solare. Gridò telepaticamente:


"He Ling!"


Una luce verde scuro brillò nella spada ed esplose silenziosamente nel corpo del vecchio.


"Aaah!!"


Nonostante Tia Yin fosse tormentato da un enorme dolore, gridò e scatenò di nuovo il suo potere dell'Eternità. Annientò all'istante le fiamme del Corvo Dorato e scosse violentemente Yun Che. Il giovane cadde all'indietro accompagnato da una pioggia cremisi, ma non si sapeva a chi appartenesse questo sangue.


<em>Bang!</em>


Yun Che cadde pesantemente a terra e barcollò. Tuttavia si appoggiò alla sua spada e la usò per sorreggersi.


Di fronte a lui c'era Tai Yin, c'era un vuoto sanguinoso nel suo petto. Il fatto che la sua carne sembrasse della stoffa lacera di una bambola lo faceva sembrare solo più raccapricciante.


Tai Yin era già gravemente ferito prima e ora Yun Che lo aveva colpito due volte. Un qualche altro Divine Master ordinario sarebbe morto da tempo.


Tuttavia Tai Yin era ancora in piedi. La sua aura era rimasta imponente.


Questa era la forza di un Guardiano. La sua tenacia e la sua forza vitale erano uguali al suo potere.


Qianye Ying'er si accigliò mentre sondava l'aura di Tai Yin. Stese un dito e ritrasse l'Oracolo Divino anche se l'arma era ancora avvolta attorno a Zhou Qingchen.


Ora il principe era ricoperto di sudore. Anche la minima opposizione avrebbe spinto i bagliori dorati a ferirlo. Ma nonostante il dolore che provava, Zhou Qingchen non poteva distogliere lo sguardo da Qianye Ying'er... Nessuno sapeva meglio di lui cos'era la luce dorata che lo stava legando.


"Sei... sei..." Gemette per il dolore, ma il suo sguardo era vacuo.


"Sei la dea del Monarca del Brahma!" Gridò l'Onorabile Qu Hui. I suoi muscoli erano completamente irrigiditi.


Invece di guardare l'Onorabile Qu Hui, Qianye Ying'er mosse lievemente le dita e fece urlare Zhou Qingchen. Disse: "Tai Yin, cedi il frutto divino o lo farò a pezzi!"


L'Onorabile Tai Yin non rispose alla sua minaccia, sembrava quasi che non l'avesse sentita. Fissò Yun Che e disse lentamente: "Le fiamme del Corvo Dorato... quella spada... Sei Yun Che!"


"Co... cosa?!" Qu Hui si girò verso Yun Che e perfino Zhou Qingchen stava fissando il giovane ad occhi spalancati.


Yun Che si passò una mano sul volto e rivelò la sua identità. Tuttavia la sua espressione era spaventosamente indifferente.


"Tu..." Qu Hui ebbe la sensazione di essere stato gettato in una pozza gelida del purgatorio. Il suo corpo era freddo come il ghiaccio.


Yun Che e Qianye Ying'er, due persone che erano svanite dalla divina regione orientale, erano riapparse in qualche modo nel Regno Divino dell'Inizio Assoluto!


Yun Che... l'uomo che l'Imperatore Divino dell'Eternità e tre regioni divine avevano giurato di uccidere ad ogni costo, si era rivelato di fronte a loro!


Non solo, questi due mostri avevano perfino viaggiato con Zhou Qingchen!


Qu Hui non poteva nemmeno iniziare a descrivere lo shock e il terrore che stava provando adesso.


"Sei... tu!"


Tai Yin e Qu Hui non si sarebbero mai scordati del giovane, avevano passato gli ultimi anni ad inseguirlo. Tuttavia due anni fa, Yun Che era solo un Divine King di primo livello, mentre ora era al quarto livello del Divine Sovereign realm.


Ancora più scioccante era che la sua forza era quasi paragonabile ad un Divine Master di livello intermedio!


Nessuna parola poteva descrivere lo shock che stava provando. Tai Yin capì all'improvviso perché l'Imperatore Divino aveva così tanta paura di Yun Che, e perché aveva commesso tutte quelle azioni folli.


Tai Yin poteva ricordarsi ancora la gentilezza nello sguardo di Yun Che quando era ancora il "messia". Ma ora sembrava così cupo che quasi non osava guardarlo negli occhi.


"Aaaaaaaaaaaah!!"


Un urlo terribile squarciò l'aria mentre un'altra decina di ferite apparì sul corpo di Zhou Qingchen. Qianye Ying'er disse freddamente: "Sembra che non mi abbia sentito la prima volta, così lo dirò di nuovo: cedi il frutto o lo ridurrò in poltiglia! Questo è il mio ultimo avvertimento!"


Ma l'Onorabile Tai Yin non reagì affatto alle sue minacce. Non era mai stato ferito come adesso e stava perdendo lentamente i sensi. Tuttavia la sua figura alta e orgogliosa era irremovibile: "Nemmeno il cielo potrà sottomettere i membri del Regno dell'Eternità, figuriamoci gente come voi!"


"Se Qingchen morirà... pagherete con la vita!"


Ogni parola tuonò come il rintocco di un'enorme campana.


Ma Yun Che rispose usando un tono freddo di derisione: "Non c'è bisogno di negoziare Qianying. Non vale la pena parlare con un vecchio cane dell'Eternità!"


"Prenderemo sia il frutto divino che le loro vite!"


Qianye Ying'er gli scoccò un'occhiata di sottecchi.


"Eheh." Tai Yin sembrava che stesse sorridendo: "Credi di poterci sottomettere? Credi davvero che un Guardiano dell'Eternità sia..."


All'improvviso smise di parlare e si irrigidì. I suoi occhi iniziarono a brillare di verde cupo e le sue pupille si allargarono.                                



