---
title: Capitolo 1616 – Diavolo
pubDate: 2025-03-10T08:57:10.476Z
tags:
    - atg
---


Capitolo regolare,
6 in coda, 0/10 donazione,
<em>-Schadenfreude</em>


"Tu..." L'Onorabile Tai Yin prima era rimasto in piedi con orgoglio nonostante fosse ferito da capo a piedi, ma ora era chino e stava tremando come una foglia. Il suo viso macchiato di sangue era sfigurato da un terribile dolore.


Presto non furono solo le sue pupille a diventare verdi, anche ogni goccia del suo sangue era diventata verde scuro.


Qu Hui lo guardò tremante per poi accorrere velocemente da lui. Cercò di sorreggerlo: "Onorabile Tai Yin, cosa succ..."


"Non avvicinarti!" Tai Yin arretrò e spinse via Qu Hui con una brezza. Aveva usato pochissima energia, ma fu sufficiente a farlo irrigidire e a farlo cadere in ginocchio. Non riusciva nemmeno a stare in piedi.


"Veleno... che veleno?" Anche la voce di Qu Hui era tremolante. Al livello di Tai Yin, che veleno poteva minacciarlo a parte l'antico veleno diabolico della Divina Regione Meridionale? Tuttavia gli venne subito in mente la risposta a questa domanda. Disse: "Che... che sia..."


"La Sky... Poison... Pearl..." Tai Yin non riusciva a smettere di tremare mentre si rannicchiava a terra come un gamberetto. Il veleno terribile si espanse nel suo corpo in un istante e coprì ogni suo poro, ogni cellula del suo corpo. Era diverso da qualsiasi altro veleno che avesse mai visto in tutta la sua vita e gli fece capire in che situazione si trovava.


La Perla del Veleno Celeste... Tutti nella Divina Regione Orientale sapevano che Yun Che era il padrone del Tesoro Heavenly Profoun!


"..." Rendendosi conto di ciò che stava accadendo, Qianye Ying'er scoccò un'occhiata verso Tai Yin e cercò di dire qualcosa, eppure non le uscì una parola di bocca.


Stava per dire che il loro avversario era un Guardiano e che era troppo rischioso attaccarli. Avrebbe voluto dire che non sarebbero stati così fortunati la prossima volta... Ma quando ripensò a quanto Yun Che odiava la Divina Regione Orientale e in particolare il Regno dell'Eternità, si trattenne dal rimproverarlo con fredda indifferenza.


Il momento della vendetta era ancora lontano, così tanto valeva raccogliere qualche interesse da questo incontro!


Qu Hui non aveva mai visto la Perla del Veleno Celeste in azione prima, ma la disperazione che emanava l'Onorabile Tai Yin era evidente... Esatto, disperazione!


La disperazione di un Guardiano dell'Eternità!


Tai Yin sembrava stesse facendo del suo meglio per rialzarsi, ma il suo respiro divenne sempre più irregolare. A giudicare da come stava barcollando, anche rimanere in ginocchio era difficile per lui.


Il veleno terribile che stava divorando spietatamente la sua forza vitale assomigliava ad un antico diavolo dell'abisso. Non poteva espellerne nemmeno un millilitro, figuriamoci distruggerlo.


In verità, la Perla del Veleno Celeste non aveva recuperato molto del suo potere. Se Tai Yin fosse stato al picco della sua forza e non ci fossero interferenze esterne, sarebbe potuto resistere.


Ma nelle sue attuali condizioni... poteva solo sentire l'odore della morte.


Lentamente, Yun Che si avvicinò a Tai Yin e a Qu hui trascinando la spada Colpo Celeste Nemesi dei Diavoli dietro di lui. Lasciò una scia nera sul terreno.


Qu Hui era il capo dei giudici dell'Eternità e Tai Yin era il sesto Guardiano più potente. Erano figure incredibili per Yun Che in passato.


Ma ora, ad ogni passo, sembrava che il cupo mietitore stesse per calpestare le loro anime.


Chi si sarebbe immaginato che sarebbe cambiato così tanto in soli due anni?


Dietro di lui, il principe dell'Eternità era fermamente sotto il controllo di Qianye Ying'er.


Che situazione triste e disperata.


Non avrebbero mai pensato di incontrare Yun Che qui, figuriamoci di perdere contro di lui. Il combattimento era durato solo un paio di respiri di tempo, ma ogni frazione di secondo si avvicinava il loro peggiore incubo.


Tai Yin cercò di fare circolare il suo ultimo briciolo di energia, ma il veleno reagì immediatamente divorando e distruggendo la sua forza vitale ancora più velocemente. Sembrava un diavolo infuriato.


<em>Bang!</em>


Tai Yin cadde pesantemente a terra. Il suolo sotto di lui iniziò a scomparire rapidamente a causa della corrosione del veleno. Il vecchio alzò una mano cercando di richiamare il Calderone del Grande Vuoto, ma la connessione spirituale già instabili fu troncata bruscamente.


Yun Che risucchiò il calderone nella sua mano e lo avvolse con uno strato di Energia Misteriosa dell'oscurità impenetrabile per la coscienza di Tai Yin.


"Cerchi... di scappare?" Yun Che sorrise lievemente, il suo sogghignò sembrò incredibilmente sinistro a Tai Yin e a Qu Hui.


Allora Qu Hui era il supervisore dell'Assemblea Profound God, Yun Che non era nient'altro che un talentuoso membro della giovane generazione per lui. Oggi però l'aura del giovane era soffocante. Stava riprovando lo stesso terrore di quando aveva visto l'imperatore diabolico!


Questa pressione e terrore non erano dovute alla forza di Yun Che, ma ad un'oscurità così profonda da essere indescrivibile... Ogni caratteristica che non pensavano sarebbe mai apparsa in qualcuno come Yun Che si stava manifestando come non mai.


"Yun... Che!" Tai Yin alzò lo sguardo e implorò con voce roca: "Lascia andare il giovane maestro! In cambio ti cederò il frutto divino e la mia vita!"


Yun Che continuò a camminare, accompagnato dalla morte. Sembrava che avesse sentito una battuta divertente e sogghignò con fare ancora più cupo: "La tua vita? Ai miei occhi la tua vita ha meno valore di quella di un cane! Come osi usarla come pedina di scambio?!"


Queste era indubbiamente l'insulto più umiliante che Tai Yin avesse mai ricevuto in tutta la sua vita. Il suo sguardo riprese lucidità, radunò il suo orgoglio di guardiano per poi dire: "Se non lascerai andare il giovane maestro... distruggerò immediatamente il frutto divino!"


Nel secondo in cui finì di parlare, la figura di Yun Che sembrò diventare effimera come un'illusione. Poi scattò verso Tai Yin e lo infilzò con la spada.


<em>Bang!!</em>


Sull'orlo della morte e avvelenato, di fronte alla spada Colpo Celeste Nemesi dei Diavoli Tai Yin era fragile come il tofu. Nel secondo in cui l'arma lo trapassò, l'Energia Misteriosa dell'oscurità e del fuoco avvolsero ogni sua cellula... Allo steso tempo, il veleno si scatenò a piena forza.


Lo sguardo di Tai Yin riprese lucidità nei suoi ultimi momenti e si concentrò su Yun Che. Il giovane era a pochi pollici da lui.


Se prima lo sguardo di Yun Che era puro come il diamante, ora era cupo come un abisso.


<em>Crackle... crackle...</em>


Le fiamme della Fenice e del Corvo Dorato assalirono Tai Yin e si fusero insieme formando fuoco divino cremisi. Poco a poco, ridussero in polvere il vecchio.


Dietro, Qu Hui era pallido come un cadavere. Voleva salvare Tai Yin, ma il suo corpo si rifiutava di ubbidire ai suoi comandi. Tutto ciò che poteva fare era tremare come una foglia.


In quanto capo dei Giudici, Qu Hui era incredibilmente virtuoso, ma ora l'uomo impavido era così terrorizzato al punto di crollare.


L'ultimo briciolo della coscienza di Tai Yin scomparì solo quando le fiamme bruciarono quasi metà del suo corpo.


E così un Guardiano dell'Eternità era morto sotto la spada di Yun Che... la spada di un membro della giovane generazione che aveva circa trent'anni.


<em>Bang!</em>


Yun Che scagliò via il cadavere come se fosse della disgustosa spazzatura. Poi menò un altro fendente verso lo spazio portatile che custodiva Tai Yin prima che potesse implodere, creando una pioggia di oggetti.


Sentì subito un'aura calorosa.


Naturalmente era il Frutto Divino dell'Inizio Assoluto!


Il frutto stesso era incredibilmente piccolo, ma la luce che emanava era brillante come le stelle.


Nel momento in cui il frutto apparì, la spada flessibile del Brahma lasciò andare Zhou Qingchen e prese il frutto divino con una velocità un milione di volte superiore a quella di una meteora.


Una volta che la lama portò il frutto nelle mani di Qianye Ying'er, svanì nel nulla.


La mano stesa di Yun Che si irrigidì per un secondo e poi si girò lentamente verso Qianye Ying'er... La spada flessibile del Brahma aveva intrappolato di nuovo Zhou Qingchen e la donna sembrava calma e imperturbabile, sembrava quasi che non si fosse mossa minimamente.


"Zio... Tai Yin..." Zhou Qingchen non si stava più dimenando, giaceva a terra. Mentre fissava il cadavere in fiamme di Tai Yin, si morse la punta della lingua nel tentativo di svegliarsi da questo incubo. Sfortunatamente per lui, non funzionò.


Ora gli dei non esistevano più nel Caos Primordiale.


Se qualcuno poteva essere un dio, allora i Guardiani dell'Eternità sarebbero stati tra i candidati migliori.


Era questa l'opinione delle masse e anche di Zhou Qingchen.


Zhu Liu era morto e ora anche Tai Yin era stato ucciso... Non solo era perito proprio di fronte ai suoi occhi, era morto per mano di Yun Che!


Il mondo era stato sconvolto e lo sguardo di Zhou Qingchen si offuscò. Non poteva nemmeno sentire dolore o paura...


Yun Che distolse lentamente lo sguardo da Qianye Ying'er per poi concentrarsi su Qu Hui. Il vecchio sembrava aver perso il suo spirito. Yun Che disse impassibile: "Suicidati."


"..." Qu hui non mosse ancora un muscolo. Aprì lievemente la bocca, ma non riuscì ad emettere un solo suono.


"Spreco di tempo." Mormorò tra sé e sé Qianye per poi muovere le dita. L'Oracolo Divino rispose ai suoi movimenti e trapassò il corpo del vecchio in un istante.


Non ci furono esplosioni profound, né fragori. Anzi, l'attacco fu quasi completamente silenzioso. Quando la luce dorata tornò nelle mani di Qianye Ying'er, Qu Hui crollò a terra dividendosi in nove pezzi. Ogni parte del suo corpo rotolò via in una direzione diversa.


Il vecchio non aveva lottato minimamente.


Stavolta Qianye Ying'er avvolse l'arma attorno alla vita invece di usarla per intrappolare Zhou Qingchen come prima. Il principe stava tremando incontrollabilmente e sembrava sconvolto.


Qianye Ying'er si girò, troppo altera per guardarlo anche un secondo di più. Non menzionò nemmeno il Frutto Divino. Chiese con tono indifferente: "Cosa ne farai di lui?"


Era sicura che Yun Che non avrebbe ucciso direttamente Zhou Qingchen.


Il suo odio era immane. Era impossibile che lasciasse morire facilmente il figlio dell'Imperatore dell'Eternità!


Yun Che si fermò di fronte a Zhou Qingchen e guardò il suo viso pallido. Sorrise freddamente e disse: "Fratello Qingchen, i cani di Eternità sembrano piuttosto inutili, non credi?"


"Un conto è essere inutili, ma questo sangue! È così schifoso e nauseante!"


<em>Boom!!</em>


Yun Che spinse il palmo all'indietro, seppellendo i cadaveri di Qu Hui e Tai Yi in una nuvola di polvere e sabbia.


Zhou Qingchen tremò e ritornò in sé come se il suo spirito fosse stato infilzato da una lama avvelenata. Anche se stava ancora fremendo incontrollabilmente, aveva recuperato la lucidità e la calma. Alzò lo sguardo verso Yun Che e disse con rabbia: "Mio padre aveva ragione. Sei... diventato un diavolo mostruoso!"


Un diavolo mostruoso, non un semplice diavolo.


Sfortunatamente per lui, non sapeva che le sue parole non erano nient'altro che una battuta divertente per Yun Che.


Yun Che sorrise senza mostrare la minima traccia di rabbia o intento omicida. Disse: "Giusto, sono un diavolo mostruoso. Non troverai un diavolo più mostruoso di me al mondo... e molto presto, tutti gli abitanti del Regno degli Dei sapranno quanto posso essere malvagio."


Le pupille di Zhou Qingchen si allargarono mentre Yun Che lo fissava... il sorriso del giovane era gentile e caloroso, ma il principe ereditario provò solo terrore.


"Uccidi... uccidimi." Zhou Qingchen dovette stringere i denti per smettere di farli battere per la paura. "L'onorabile padre... si è sempre biasimato per ciò che ha fatto... ha sempre provato rimpianto... per questo voleva ritirarsi e coltivare in pace... Se morissi per mano tua, allora mio padre non avrà più remore... un giorno si vendicherà per me e ti ucciderà con le sue mani!"


"Lui... proverebbe rimpianto? Biasima sé stesso... per ciò che mi ha fatto?" Gli angoli delle labbra di Yun Che fremettero lievemente. Voleva alzare lo sguardo al cielo e ridere come un pazzo. Aveva sentito innumerevoli sciocchezze in passato, ma queste parole avrebbero potuto farlo ridere per mille giorni di fila!


"Così il tuo onorabile padre prova rimpianto nei confonti di un diavolo. Di sicuro il cielo avrà pianto di fronte ad una grandezza del genere." Yun Che stese la mano e afferrò Zhou Qingchen per il colletto. Dietro il suo sguardo all'apparenza calmo si nascondevano due fiamme selvagge che minacciavano di frantumare la sua maschera. Disse con tono profondo: "Ora non ho nient'altro che un cuore e un'anima nera. La mia casa, la mia famiglia, le mie mogli, mia figlia, non ci sono più."


"Tuttavia la persona che ha causato tutto questo... il tuo grande padre, ha innumerevoli figli e nipoti. Ha perfino un figlio di cui andare orgoglioso, te."


Il suo viso si avvicinò sempre di più al principe ereditario: "Dimmi, come credi che dovrei ripagarlo?"
                                


                                



