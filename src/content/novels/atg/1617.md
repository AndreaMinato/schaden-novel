---
title: Capitolo 1617 – Costretto a trasformarsi
pubDate: 2025-03-10T08:57:10.476Z
tags:
    - atg
---


Capitolo sponsorizzato, ringraziamo Federico!
5 in coda, 0/10 donazione,
<em>-Schadenfreude</em>


Nonostante stesse tremando incessantemente, Zhou Qingchen strinse i denti e riuscì a radunare un po' di coraggio. Guardò Yun Che dritto negli occhi e dichiarò: "Tutti gli abitanti del Regno degli Dei considerano i regni inferiori come formiche. Il Regno dell'Eternità e mio padre sono i soli a non avere mai ucciso un innocente dei piani inferiori! Anzi, facciamo del nostro meglio per proteggerli se ne abbiamo l'occasione."


"Il tuo pianeta natale... è stata l'Imperatrice degli Dei Lunari a distruggere la Stella Polo Blu, non mio padre. Mio padre aveva preso di mira solo te!"


Una persona estranea alla situazione avrebbe potuto provare ammirazione nei confronti di questo discorso appassionato e avrebbe provato dispiacere e indignazione per lui. L'ostilità tra Yun Che e il regno dell'Eternità era profonda, ma Zhou Qingchen era completamente innocente. Non aveva commesso nessuna atrocità, né aveva influito sulle decisioni di suo padre. Era solo il figlio di Zhou Xuzi.


Così non era nient'altro che un uomo innocente coinvolto in una situazione terribile... come la famiglia di Yun Che!


"Ben detto, ben detto." Yun Che diede una pacca sulla testa di Zhou Qingchen. "Che discorso, che altruismo, sei proprio il figlio di quel vecchio cane. Sono qualità che hanno vinto il mio rispetto allora, specialmente la sua 'gentilezza' e i suoi 'giuramenti'. Una volta pensavo perfino che fossero le qualità più sacre e indistruttibili della Divina Regione Orientale. Tsk tsk..."


"Yun Che!" Qianye Ying'er lo interruppe con un tono brusco: "Se vuoi farlo, fallo velocemente. Non sprecare tempo con un rifiuto!"


"..." Le pupille di Zhou Qingchen tremarono violentemente. Si girò a fatica, scorgendo a stento la donna con la coda dell'occhio per poi dire: "Dea, lei..."


"Spazzatura? Ma è il principe ereditario dell'Eternità." Rispose Yun Che sorridendo a Zhou Qingchen. L'uomo era riuscito a rispondere a Yun Che nonostante la pressione del suo sguardo pieno d'odio, ma una frase di Qianye Ying'er lo aveva quasi fatto disperare.


"Umpf!" Qianye Ying'er non guardò nemmeno Zhou Qingchen. "E cos'altro ha a parte la sua carica? È inferiore perfino al principe ereditario degli Dei Lunari morto in modo orribile nel suo regno. Yue Xuange almeno aveva ambizione ed era capace, ma questo... il figlio di quel vecchio cane non è nient'altro che uno stupido cucciolo ingenuo che si è illuso di essere nobile e virtuoso."


"..." Zhou Qingchen tremò e impallidì in un istante. Il suo sguardo si appannò e gli si strinse il cuore.


"Sei un uomo che ha giurato di rendere un inferno il Regno degli Dei, eppure stai sprecando fiato con qualcuno come lui?" Sogghignò Qianye Ying'er. "È davvero il meglio che sai fare?"


Yun Che le scoccò un'occhiata per poi rispondere: "Ti verrà un colpo se smetterai di insultarmi per un giorno?!"


"Sei tu a darmi il motivo di farlo." Qianye Ying'er si accigliò lievemente per poi continuare: "È impossibile che il Regno dell'Eternità non abbia saputo delle morti di Zhu Liu e Tai Yin, non ci rimane molto tempo. Sbrigati!"


"..." La luce negli occhi e lo spirito di Zhou Qingchen si spensero una volta che sentì le parole di Qianye Ying'er. Il suo sguardo era vitreo e il suo corpo si era irrigidito. Non riusciva più nemmeno a parlare.


Fu in quel momento che Yun Che premette una mano sulla testa di Zhou Qingchen e disse lentamente: "Fratello Qinchen, hai detto che un diavolo è un traditore eretico che dovrebbe essere eliminato anche se non ha fatto nulla di male, vero? Ricorda ciò che hai detto. Non dimenticarlo mai!"


<em>Bang!</em>


Zhou Qingchen sentì il rumore di un'esplosione nella sua mente e perse i sensi.


"Cos'hai intenzione di fare?" Chiese pigramente Qianye Ying'er.


Invece di rispondere, Yun Che stese le dita e radunò una sfera colma di Energia Misteriosa dell'oscurità nel suo palmo. Il mondo si incupì, come se stesse per calare la notte.


La Calamità dell'Oscurità Eterna? Qianye Ying'er si voltò verso Yun Che... perché aveva bisogno di usare quella tecnica per torturare un pesce piccolo come Zhou Qingchen?


In effetti, più Yun Che faceva circolare la sua energia, più lei si sentiva sotto pressione. Era chiaro che stesse usando quasi tutto il suo potere.


Un paio di secondi dopo, l'oscurità avvolse Yun Che e l'area nel raggio di diverse decine di chilometri attorno a loro si rabbuiò.


Alla fine Yun Che posò il palmo sul petto di Zhou Qingchen. L'oscurità divorante avvolse la sua vittima.


Qianye Ying'er provò un po' di perplessità. Al suo livello, Yun Che aveva un milione di modi per annientare Zhou Qingchen. Se avesse voluto distruggerlo, allora non sarebbe dovuto arrivare a questo punto per raggiungere il suo obiettivo.


Tuttavia presto si rese conto che Zhou Qingchen era completamente illeso nonostante fosse avvolto da un'oscurità sufficiente a distruggere perfino un coltivatore negli stadi iniziali del Divine Master realm. Anche il suo potere era stato lasciato intatto.


Innumerevoli scie oscure iniziarono a fluire nel corpo del principe ereditario. Il potere che Yun Che aveva ereditato dall'Imperatrice Diabolica si fuse lentamente nel corpo dell'uomo...


Zhou Qingchen cercò inconsciamente di resistere alla trasformazione, ma era molto più debole di Yun Che ed era privo di sensi, e la Calamità dell'Oscurità Eterna era un'arte di altissimo livello. La sua lotta fu insignificante e patetica, e l'oscurità ci mise solo un istante per sopraffare la sua resistenza fisica e mentale.


<em>Che stia...


Cercando... di trasformare Zhou Qingchen in un diavolo?</em>


Qianye Ying'er mostrò un'espressione scioccata.


Naturalmente non era impossibile per un coltivatore diventare un diavolo. Se fosse stato influenzato da terribili emozioni negativi o si fosse fuso con del purissimo sangue dall'Energia Misteriosa oscura, si sarebbe potuto trasformare in un diavolo. Tuttavia il primo caso accadeva molto raramente e il secondo... Senza menzionare che non c'erano più di cinque gocce di antico sangue diabolico nella Divina Regione Settentrionale, nessuno nel Regno degli Dei sano di mente sarebbe stato disposto a convertirsi.


Inoltre Qianye Ying'er non aveva mai sentito di una persona costretta a trasformarsi in un diavolo.


Lei era diventata un diavolo raffinando una goccia di sangue dell'Imperatrice Diabolica e ci era riuscita solo perché era stata disposta a farlo. Non avrebbe funzionato altrimenti.


Ma ora Yun Che stava costringendo Zhou Qingchen a convertirsi contro la sua volontà!


E pensare che la Calamità dell'Oscurità Eterna aveva un'abilità così terrificante!


Aveva definito Zhou Qingchen un debole, ma questo valeva solo relativamente. Era un Divine Sovereign di livello intermedio dopotutto. Non era facile trasformarlo in un diavolo, ma a giudicare dallo sguardo e dalle dita di Yun Che, si stava godendo ogni momento di questo processo.


<em>Buzz!</em>


Sette minuti e mezzo dopo, l'oscurità si dissipò all'improvviso e la luce tornò ad inondare questa terra.


Rimase solo della lieve luce oscura... in Zhou Qingchen.


E proveniva dal suo corpo, dalle sue Vene Misteriose... e perfino dalla sua anima! Non dall'esterno!


Yun Che aveva convertito la sua Energia Misteriosa!


Proprio come l'arte del Dio Malvagio, la Calamità dell'Oscurità Eterna era un potere che non sarebbe dovuto esistere in questo universo. Finora le abilità che aveva mostrato sfidavano ogni immaginazione.


Qianye Ying'er aveva già assistito al terrificante potere della Calamità dell'Oscurità Eterna, così ne fu scioccata solo per un momento. Dopo aver fissato Yun Che, sorrise con fare enigmatico: "Che meravigliosa malignità. Ti devo proprio fare i complimenti stavolta."


Aveva ragione. Era pura malignità.


Dopotutto... aveva appena trasformato il principe ereditario dell'Eternità in un diavolo!


Nemmeno lei poteva immaginare un modo più malvagio per attaccare l'imperatore e il Regno dell'Eternità!


Chissà come avrebbe reagito l'imperatore dopo essersi reso conto che il suo figlio più amato, il solo figlio nato dalla sua moglie principale, si era trasformato in un diavolo.


Yun Che prese Zhou Qingchen e lo lanciò nell'arca misteriosa che Qu Hui aveva tirato fuori prima.


"Fratello Qingchen, sono sicuro che ti godrai la tua nuova vita." Disse con un sorriso Yun Che per poi spingere l'arca. L'imbarcazione iniziò a sfrecciare lontano dopo essere stata attivata forzatamente.


Prima, Qu Hui aveva stabilito la destinazione nell'arca. Se non fosse accaduto nulla al mezzo, sarebbe tornato da solo nel Regno dell'Eternità.


Yun Che voleva proprio che Zhou Qingchen tornasse sano e salvo a casa.


"Goditi il mio primo dono, vecchio cane dell'Eternità!"


Mormorò tra sé e sé Yun Che dopo che l'arca svanì dalla sua vista: "Questo è solo l'inizio."


Qianye Ying'er arrivò al suo fianco e chiese: "Restiamo qui o torniamo nella Divina Regione Settentrionale?"


Non sarebbero usciti allo scoperto se non fosse stato per il Divino Frutto dell'Inizio Assoluto. Ora che avevano ottenuto il tesoro, non potevano rimanere ancora a lungo nel Regno degli Dei.


Ma se fossero tornati subito, avrebbero dovuto affrontare i regni delle Anime Rubate e della Luna Ardente.


"Sì." Disse Yun Che senza quasi nessuna esitazione. "Prima ce ne siamo andati perché non era il momento giusto, ma ora... possiamo farcela!"


"Oh?" Qianye Ying'er mostrò l'ombra di un sorriso: "È per la Pillola Indomata del Mondo?"


Questo medicinale leggendario era formato dai due ingredienti che adesso erano in loro possesso.


Era una pillola che risaliva all'epoca dell'era degli dei. Ormai tutti pensavano che fosse una reliquia del passato.


Tuttavia la grande antenata dell'Eternità aveva fatto l'impossibile e l'aveva usata per diventare una delle coltivatrici più potenti della sua era, facendo diventare il suo territorio un potente regno sovrano. Da allora, la Pillola Indomata del Mondo era diventata un miracolo desiderato da ogni coltivatore, ma che si poteva solo sognare di ottenere.


Questo perché il Midollo Indomato e il Frutto Divini erano praticamente impossibili da trovare. Sarebbe stato un miracolo ottenerne anche solo uno, figuriamoci entrambi.


Se la Pillola del Midollo Indomato fosse stata miracolosa come dicevano le leggende, allora...


"Cos'altro?" Ribatté impassibile Yun Che.


"Sembra che abbia messo in conto qualcosa." Disse Qianye Ying'er. "Sono io ad avere il Frutto Divino dell'Inizio Assoluto adesso, ma non sembri minimamente preoccupato. Sei così sicuro che te lo restituirò?"


Yun Che gettò un'occhiata verso di lei e rispose: "Avevo intenzione di condividerne metà con te. È sgradevole da parte tua."


"..." Qianye Ying'er si girò a fissarlo ad occhi spalancati. Un momento dopo disse: "Vuoi darmi metà della pillola? Sai quanto è miracolosa?! O credi che sia ingenua e stupida come quel Zhou Qingchen?!"


"Nei ricordi della famiglia reale dello spirito del legno ci sono informazioni sulla Pillola Indomata del Mondo." Rispose impassibile Yun Che. "E anche Shen Xi me ne ha parlato. Questo è il motivo per cui sono sicuro di essere più informato di te al riguardo."


Qianye Ying'er: "..."


"Il mio spirito della Perla del Veleno Celeste sa come raffinare la pillola e userà il tesoro per crearla. Sono sicuro che perfino metà della pillola potrebbe sconvolgere il Regno degli Dei!"


"E allora?" Qianye Ying'er strinse lievemente gli occhi. "Nessuno può resistere alla tentazione della Pillola Indomata del Mondo, specialmente visto che hai così tanta sete di vendetta. Non credo affatto che me ne darai metà!"


"Sei il mio strumento, non hai il diritto di questionarmi!" Il tono di Yun Che divenne gelido. "Inoltre sembra che ti sia dimenticata di una cosa."


"Posso essere forte come un Divine Master, ma le mie Vene Misteriose sono ancora al Divine Sovereign Realm. Non posso sopportare il potere della pillola adesso... ma tu sì."


"Ho intenzione di cercare direttamente la leggendaria Regina Diabolica e cooperare con lei dopo che torneremo." Gli occhi di Yun Che brillarono. "Il modo migliore per tenerci al sicuro e aumentare la tua coltivazione con la Pillola Indomata del Mondo... cosa ne pensi?"


Qianye Ying'er fissò Yun Che per un po'. Disse lentamente: "Il motivo per cui mi hai impedito di recuperare la mia coltivazione era perché temevi che sarei sfuggita al tuo controllo. Non temi che ti ucciderò dopo che la mia coltivazione supererà la tua?!"


"Questo valeva prima, ora non più." Yun Che sollevò pigramente una mano ed evocò un bagliore nero. Della foschia iniziò a riversarsi fuori dal corpo di Qianye Ying'er e la sua aura cominciò a perturbarsi: "Sei l'incubatrice che ho usato per raffinare il mio sangue diabolico e coltivare la Calamità dell'Oscurità Eterna... Credi davvero di poter sfuggire al mio controllo?"


"Eheh." Qianye Ying'er ridacchiò per poi rispondere: "Pensavo che ti saresti arrabbiato almeno... che noia e delusione. Hai ragione, e non sembra che abbia altra scelta comunque."


Mosse il palmo facendo apparire il Frutto Divino che brillava quanto una stella.


Tuttavia non lo lanciò a Yun Che. Lo tenne in mano mentre si accigliava con perplessità: "Il Divino Midollo Indomato è un conto, ma questo frutto... non credi che sia caduto nelle nostre mani un po' troppo facilmente?"
                                


                                



