---
title: Capitolo 1619 – Caizhi, Qianye (2)
pubDate: 2025-03-10T08:57:10.476Z
tags:
    - atg
---


Capitolo regolare,
4 in coda, 0/10 donazione,
<em>-Schadenfreude</em>


La provocazione di Qianye Ying'er fece subito effetto. Caizhi fece vibrare lievemente la spada e scaraventò via Yun Che. Poi circondò Qianye Ying'er con il potere della Spada Sacra del Lupo Celeste, tagliandole ogni via di fuga.


Ma prima che potesse ucciderla, Qianye Ying'er alzò lievemente il braccio e aprì il palmo. Una luce blu atterrò al centro della sua mano e risuonò un tintinnio melodioso: "La riconosci, piccolo lupo celeste?"


In mano aveva una semplice campanella. Il nastro che la sorreggeva era fatta di rampicanti colorati e la campanella era fatta di giada multicolore, ora però emanava luce blu.


Caizhi si fermò, le sue pupille cupe tremolavano. Naturalmente riconobbe la semplice, cruda potevano perfino dire alcuni, campanella. Era il primo dono che aveva fatto da piccola con l'aiuto di Jasmine a suo fratello. La campanella rappresentava il suo desiderio più puro e sincero: che suo fratello sarebbe stato sempre al sicuro ovunque andasse.


Si era messa in punta di piedi e aveva agganciato la campanella alla sua vita lei stessa.


Tuttavia la campanella non c'era più quando lui era tornato a casa sull'orlo della morte.


"Tu..." Lo sguardo di Caizhi si offuscò per un istante e strinse i denti.


"Rilassati, non gliel'ho rubata. È stato lui a darmela quando ha saputo che stava per morire, proprio prima di tornare nel Regno degli Dei Stellari."


Caizhi: "..."


"Sinceramente pensavo che il giorno in cui ne avrei avuto bisogno non sarebbe mai arrivato, ma sembra che non si fosse sbagliato dopotutto." Qianye Ying'er scosse lievemente la campana e la sua luce blu si distaccò dall'oggetto e si trasformò in una figura sfocata.


Una persona.


La figura blu era quasi delle stesse dimensioni di Yun Che. Il suo viso era irriconoscibile, ma sia Yun Che sia Caizhi rimasero scossi quando apparì di fronte a loro.


Yun Che era familiare con questa figura e quest'aura perché l'aveva già vista nell'anello che Caizhi gli aveva dato.


Era l'ombra dell'anima di Xisu!


Caizhi non poteva non riconoscerlo, nemmeno se la sua voce e la sua aura spirituale fossero state dieci volte più lievi rispetto ad ora!


Yun Che strinse lievemente gli occhi... Quando il frammento spirituale dell'anello era scomparso dopo avergli detto la verità, pensava che sarebbe stata l'ultima volta che avrebbe visto il Lupo Celeste Xisu. Tuttavia ovviamente non era così!


"..." L'espressione di Caizhi non cambiò, ma ovviamente sembrava paralizzata.


Dopo così tanti anni, non credeva che avrebbe avuto un'occasione per incontrare di nuovo lo spirito del fratello da così vicino.


L'ombra disse con una debole voce: "Sei cresciuta Caizhi."


Era proprio la stessa voce che Yun Che aveva sentito allora. Tuttavia questa era molto più debole.


"..." Caizhi si limitò solo a stringere un po' la presa sull'arma.


"Non credevo che saresti stata tu ad ereditare il potere divino del Lupo Celeste. Un tempo eri fragile come una farfalla. Ma ora sei cresciuta al punto da poter mettere all'angolo perfino la dea. Sia tu che Jasmine sarete per sempre il mio orgoglio."


Il tono di Xisu era gentile e caloroso. Non aveva detto molto, ma quasi metà dell'ombra della sua anima era già svanita. Chiaramente il frammento che aveva riversato nella campana era molto più debole di quello dell'anello. Xisu continuò prima che Caizhi potesse rispondere: "Devo averti detto di non vendicarti dopo la mia morte, ma so che tu e Jasmine non mi ascolterete. Così le ho lasciato il dono più prezioso che abbia mai ricevuto."


"Desidero che entrambe le parti smettano di essere ostili per me..."


"Dea, sono le mie parenti più strette. Le chiedo di non ferirle considerando tutto ciò che ho fatto per lei. Altrimenti non la perdonerò mai anche se mi sono sacrificato per lei."


"Jasmine, Caizhi. La dea è un sogno che sono stato disposto a perseguire per tutta la vita. Non mi importa di morire per lei, quindi è naturale che desideri vederla sana e salva."


"Non vendicarti per me, non c'è mai stato nessun rapporto d'ostilità tra di voi. Non potrò riposare in pace se una di voi venisse ferita..."


<em>Ring...</em>


L'anima instabile alla fine si dissipò senza lasciare traccia.


La luce blu che copriva la campana era svanita completamente.


Il mondo tornò silenzioso. Caizhi fissò con sguardo vacuo la campanella e non disse nulla per molto tempo.


Yun Che sospirò silenziosamente. Lasciare un frammento spirituale sarebbe costato molti anni di vita e anima primaria. Xisu era sull'orlo della morte allora, ma aveva scelto di lasciare parte della sua anima a Qianye Ying'er.


Uno dei motivi per cui l'aveva fatto era per proteggere Jasmine e Caizhi. Sapeva che le sorelle avrebbero voluto vendicarsi per lui, ma sapeva ancora di più quanto era potente Qianye Ying'er. La dea molto probabilmente sarebbe stata in vantaggio se l'avessero attaccata imprudentemente... In tal caso, sperava che Qianye Ying'er avrebbe tenuto conto del suo ultimo desiderio e le avrebbe lasciate vivere. L'ombra della sua anima avrebbe anche fermato le sorelle se l'avessero attaccata.


Secondo la stessa logica, l'altro motivo per cui aveva dato a Qianye Ying'er la campanella era per salvarle la vita nel caso le sorelle fossero riuscite a metterla all'angolo.


Tuttavia era ovvio che Qianye Ying'er non avesse intenzione di onorare il suo desiderio, almeno non la parte che riguardava la sicurezza di Jasmine e Caizhi. Non molto tempo dopo che Xisu era scomparso, Jasmine era quasi morta a causa del veleno dell'Imperatore Divino del Mare Meridionale. Naturalmente, era stata Qianye Ying'er l'artefice di questo complotto.


Qianye Ying'er era indifferente nei confronti di qualsiasi forma di emozione a meno che suo padre non fosse coinvolto. Qianye Ying'er poteva essere qualcuno per cui Xisu aveva sacrificato la vita, ma... era solo un utile strumento per lei. Non era stata commossa minimamente dalla sua morte.


In effetti... lo stava ancora sfruttando dopo che era morto.


Ma era impossibile che Jasmine e Caizhi ignorassero i suoi desideri, specialmente le sue ultime volontà: "Non potrò riposare in pace se una di voi venisse ferita."


Stava praticamente maledicendo sé stesso per proteggere Qianye Ying'er.


Anche se il loro odio fosse stato infinitamente superiore, come potevano Caizhi o Jasmine uccidere Qianye Ying'er così?


Molte persone avevano corteggiato fino alla follia questa "dea". Coltivatori dotati delle più grandi ricchezze, autorità, potere e così via... e Qianye Ying'er era una delle donne più belle nell'universo.


Tra tutte le persone che si sono innamorate di lei, forse il Lupo Celeste Xisu poteva essere quello che l'amava di più.


Sfortunatamente per lui, la donna di cui si era innamorato era la persona più crudele al mondo.


Yun Che non sapeva se provare rispetto, rimpianto... o compassione per lui.


Alla fine Caizhi decise di abbassare la spada.


Ma nonostante la sua lama fosse svanita nel nulla, il suo intento omicida non si era ritratto minimamente.


<em>Sss!</em>


Ci fu un piccolo squarcio nello spazio e Caizhi prese la campanella dalle mani di Qianye Ying'er. Guardò lentamente la donna e disse: "Hai ragione, non posso ucciderti."


"Oh?" Qianye Ying'er alzò lievemente le sopracciglia.


"Ma lo può fare qualcun altro." Poi guardò Yun Che e disse: "Hai due scelte Yun Che."


L'aveva chiamato "Yun Che" e non "cognato".


Yun Che: "..."


"Uccidila." La sua voce era gelida e priva di emozione. Il suo sguardo in particolare sembrava privo di familiarità come quello di un'estranea. "Uccidila e ti accompagnerò nella Divina Regione Settentrionale. Diventerò la tua spada, il tuo strumento e la tua incubatrice."


"..." Le sopracciglia di Yun Che fremettero lievemente.


"Altrimenti puoi tenerla." Il suo sguardo si incupì ulteriormente mentre diceva: "E troncare ogni rapporto tra noi per sempre. Non mi vedrai mai più."


"Ora scegli!"


La ragazza radiosa e prima ingenua che era stranamente consapevole della sua età e delle sue forme forse non sarebbe mai più apparsa. Yun Che aprì lentamente il palmo verso la donna ormai cambiata.


Era l'anello che Caizhi gli aveva dato molto tempo fa.


"Sai che il tuo ultimatum è sciocco, vero?" Disse piano Yun Che mentre guardava Caizhi: "La nostra 'cerimonia' è stata così semplice che è sembrata uno scherzo, ma era comunque desiderio di Jasmine. Ci siamo scambiati dei pegni, ci siamo prostrati tre volte in presenza di tua madre e di Jasmine. Da allora siamo diventati marito e moglie."


Qianye Ying'er: "...?"


Le labbra di Caizhi si mossero lievemente.


"Sei mia moglie. Lei è il mio strumento. Per me non è affatto una scelta." Yun Che si avvicinò verso Caizhi tenendo l'anello. "Vieni con me nella Divina Regione Settentrionale, va bene?"


Mentre Yun Che si avvicinava, Caizhi mostrò un po' di panico.


Il suo intento omicida si dissipò nel nulla e, sorprendentemente, si girò e volò via. Ci mise solo un batter d'occhio per scomparire all'orizzonte.


"Caizhi!"


Gridò Yun Che, ma lei era troppo veloce. Poté solo rimanere a guardare mentre svaniva dalla sua vista.


Due oggetti brillanti caddero lentamente nel punto in cui era sparita Caizhi. Quando Yun Che li prese e li esaminò, si rese conto che uno di essi era il Frutto Divino dell'Inizio Assoluto e l'altro era un semplice cristallo spaziale... al suo interno c'erano centinaia di nuclei di Bestie Misteriose!


Erano quasi tutti perfettamente intatti ed erano così potenti da essere spaventosi.


Erano stati raccolti tutti da antiche creature del Regno Divino dell'Inizio Assoluto. Oltre trecento di loro appartenevano a Divine Sovereign e trenta... erano di Divine Master!


"..." Yun Che li guardò e non disse nulla per molto tempo.


"Non sapevo che tu e il piccolo Lupo Celeste eravamo connesse in questo modo." Disse Qianye Ying'er da dietro. "Così entrambe le sorelle sono nel tuo harem, mmh? Sei davvero peggio di una bestia."


Yun Che non reagì affatto alle sue parole.


"Il potere divino del Lupo Celeste è nato dall'odio. Ovviamente la Dea Stellare del Massacro lo ha fatto perché temeva che il piccolo Lupo Celeste sarebbe stato divorato dall'odio prima di rendersi conto della verità. Sembra che abbia avuto successo però." Disse lentamente Qianye Ying'er. "Il potere del piccolo Lupo Celeste è deformato completamente dall'odio. Si può dire che sia diventata un diavolo, ma sorprendentemente la sua mente non è rimasta sopraffatta dall'Energia Misteriosa dell'oscurità."


"Suo padre voleva sacrificarla, il Regno degli Dei Stellare l'ha abbandonata e la sua ultima parente è stata esiliata dal Caos Primordiale. Il solo motivo per cui è riuscita a mantenere la lucidità sei tu... Se non fosse stato per te, si sarebbe già trasformata in un lupo diabolico che conosce solo l'odio."


Yun Che continuò a rimanere in silenzio, impassibile. Durò solo per un istante, ma sicuramente mostrò un sorriso.


Caizhi...


Qianye Ying'er aveva ragione. Il potere di Caizhi era passato al lato oscuro ed era forte come non mai. Ma la sua mente non era caduta completamente nell'abisso dell'odio... perché non voleva dimenticarsi di Yun Che.


<em>Jasmine, un tempo pensavo che fosse ridicolo quel matrimonio, ma è stata la tua decisione "sciocca" a creare questo miracolo sorprendente.'</em>


"Non ha mai voluto uccidere." Disse alla fine Yun Che. "Aveva innumerevoli occasioni per farlo."


Il Frutto Divino dell'Inizio Assoluto, la sorprendente quantità e qualità dei nuclei misteriosi, era chiaro che Caizhi aveva notato la loro presenza da molto tempo. Forse li aveva osservati da un anno.


"Lo so." Rispose Qianye Ying'er. Sapeva fin dal momento in cui Yun Che aveva fermato Caizhi per la prima volta che il Lupo Celeste non voleva ucciderla. La sua aura era forte quasi quanto quella di Xisu, così era impossibile che Yun Che potesse fermarla.


Forse voleva sentire la risposta che desiderava da Yun Che.


"Una domanda." Qianye Ying'er incrociò le braccia Lin Ming petto e chiese: "Hai cercato proprio di proteggermi prima. È solo perché sono un utile strumento e incubatrice?"


"Per cos'altro?" Yun Che mise da parte il Frutto Divino e il cristallo spaziale.


"..." Qianye Ying'er non disse nulla.


"Beh, c'è un altro motivo." Yun Che le scoccò un'occhiata di sottecchi per poi continuare: "Considerando la situazione, sei un bel giocattolino."


"Davvero? Solo bello?" Qianye Ying'er rise piano per poi dire con ritrosia: "Per voi uomini sono il miglior giocattolo al mondo. Nessuno può sperare di competere o rimpiazzarmi. Uno strumento o un'incubatrice può essere abbandonato con facilità, ma un giocattolo come me no."


"Eheh." Yun Che sbuffò con derisione.


"Spero che sarai un po' più gentile con il tuo giocattolo però." Qianye Ying'er distolse lievemente lo sguardo come se si stesse lamentando con il suo amante. "Non potrai trovare un rimpiazzo nemmeno se avessi ai tuoi piedi tutto il Regno degli Dei."


"O tutti gli uomini sono violenti e turbolenti come te?"


Yun Che le scoccò un'altra occhiata di sottecchi per poi dichiarare con freddezza: "Non lo saprai, perché non avrai altri uomini a parte me."


"Oh?" Qianye Ying'er strinse lievemente gli occhi: "Non sta a te deciderlo!"


Yun Che stese un braccio e passò le dita sul suo collo morbido e bianco fino al suo petto: "Non sfuggirai mai dalle mie grinfie. Di questo ne sono molto certo."


"E dopo che morirai?" Qianye Ying'er mostrò l'ombra di un sorriso.


"...Non morirò prima di te." Yun Che si tirò indietro e iniziò ad allontanarsi.


Qianye Ying'er non lo seguì immediatamente. Invece rimase a guardare la sua schiena per un po' di tempo per poi dire qualcosa che nemmeno il vento riuscì a catturare: "Non dimenticartelo."
                                


                                



