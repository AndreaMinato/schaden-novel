---
title: Capitolo 1621 – Marchio della Regina Diabolica
pubDate: 2025-03-10T08:57:10.476Z
tags:
    - atg
---


Capitolo sponsorizzato, ringraziamo Federico!
2 in coda, 0/10 donazione,
<em>-Schadenfreude</em>


"Sono passati solo tre anni... è davvero possibile?" Mormorò l'Imperatore dell'Eternità.


Aveva assistito alla potenza di Yun Che durante l'Assemblea Profound God e alla sua tribolazione dai nove stadi... Il ragazzo aveva creato così tanti miracoli che aveva iniziato ad abituarsi.


Un tempo lo aveva definito un genio, il miracolo della regione orientale, giovane divino e anche mostro... ma anche un mostro sconvolgente non dovrebbe trascendere le leggi naturali di questo mondo, no?


Il Regno degli Dei esisteva da diversi milioni di anni. Non era un periodo particolarmente lungo, né corto. Ogni tanto sarebbero apparsi dei geni e avrebbero sbalordito il mondo, ma non erano minimamente paragonabili a Yun Che.


L'Imperatore dell'Eternità non poteva credere che Yun Che fosse arrivato al punto da poter uccidere un Tai Yin in pessime condizioni in meno di tre anni.


La sua mente era nel caos e aveva difficoltà a pensare con lucidità. Le sue dita non avevano smesso di tremare da quando aveva visto l'energia nera che si sollevava dal corpo di Zhou Qingchen.


Dato che aveva seguito Zhou Xuzi da tutta la vita, Tai Yu sapeva molto bene quanto fosse prezioso suo figlio per lui. Dopo un momento di esitazione, disse: "Yun Che ha ucciso Qu Hui e Tai Yin, ma ha lasciato andare Qingchen. È chiaro che..."


Tai Yu non riuscì a dire altro, ma l'Imperatore dell'Eternità capì. Trasformare suo figlio in un diavolo... non poteva esserci una vendetta più crudele.


Dopo aver coltivato la mente per decine di migliaia di anni, nemmeno lui avrebbe pensato che un giorno avrebbe provato così tanto dolore e impotenza.


"Forse abbiamo qualche possibilità." Disse Tai Yu. "L'oscurità teme la luce. La Regina Drago potrebbe salvarlo."


"No." Lo sguardo dell'imperatore divenne fiacco mentre scuoteva lentamente la testa: "Yunh Che ha salvato il mondo dalla distruzione, ma gli abbiamo dato la caccia perché era un diavolo, e noi del Regno dell'Eternità eravamo a capo dell'inseguimento..."


"Mio figlio Qingchen... se provassi a difenderlo e a proteggerlo dal male, il mondo sicuramente mi criticherebbe. La mia reputazione non è importante, ma non permetterò che l'onore del regno venga macchiato." L'Imperatore dell'Eternità chiuseg li occhi: "Inoltre è vero che l'Energia Misteriosa della luce è efficace contro quella dell'oscurità, ma è stato convertito tutto il suo corpo... Se l'Energia Misteriosa della luce potesse purificarlo, allora Yun Che l'avrebbe usata per tornare alla normalità. Non dimenticare che anche lui sa usare l'Energia Misteriosa della luce."


"Ma questi due casi potrebbero essere diversi." Tai Yu disse: "La trasformazione di Yun Che è stata naturale e la minaccia che rappresenta è inimmaginabile. Non importa quanto saranno grandi i suoi risultati, dev'essere annientato per garantire la pace dell'universo. Qingchen invece è stato trasformato artificialmente ed è suo figlio. Sono sicuro che il mondo capirebbe anche se la verità venisse a galla. Sono anche sicuro che l'Imperatore dei Draghi e la Regina Drago non lo direbbero in giro anche se non potessero fare nulla per salvare Qingchen."


"Noi... non possiamo..." Rispose stordito l'Imperatore dell'Eternità. Il dolore e l'impotenza nel suo tono erano pesantissimi.


Tai Yu sospirò, pieno di tristezza.


Se Yun Che non fosse esistito, l'Imperatore dell'Eternità non sarebbe stato così testardo. Ma nonostante Yun Che avesse salvato il mondo, le tre regioni divine avevano iniziato a dargli la caccia perché si era trasformato in un diavolo. Inoltre era stato l'Imperatore dell'Eternità a causare questo cambiamento in Yun Che ed era stato il suo regno a dirigere l'inseguimento.


Zhou Qingchen era il principe ereditario, ma non poteva reggere minimamente il confronto con Yun Che. Per questo Zhou Xuzi e il Regno dell'Eternità non potevano difenderlo, se avevano dato la caccia ad una figura importante come Yun Che perché era un diavolo, allora che diritto avevano di proteggere il principe ereditario?! Avrebbero dovuto rispettare le loro leggi e ucciderlo.


Ma... Zhou Qingchen era anche il successore del Regno dell'Eternità e il suo figlio più amato.


"Onorabile... padre..."


All'improvviso risuonò la voce di Zhou Qingchen. Né Zhou Xuzi, né Tai Yu si erano accorti del suo risveglio perché erano troppo assorti.


Considerando la coltvazione e le ferite di Zhou Qingchen, si sarebbe dovuto svegliare molto tempo fa. Chiaramente il danno alla sua mente era di gran lunga superiore. Era rimasto privo di sensi perché non poteva accettare le sue condizioni.


"Qingchen!" Zhou Xuzi accorse immediatamente da suo figlio.


Nonostante gli occhi di Zhou Qingchen fossero aperti, erano privi di spirito. Il tono della sua voce in particolare sembrava impotente: "La reputazione del regno dell'Eternità... non si può macchiare a causa mia..."


"Onorabile padre... uccidimi..."


Zhou Xuzi fu percorso da un forte brivido.


"Qingchen." Tai Yi cercò di mantenere la calma, ma non riuscì a guardare negli occhi Zhou Qingchen. "Non devi fare così. Troveremo un modo. Fidati di tuo padre e del regno dell'Eternità."


Sorprendentemente, queste parole confortanti dirette a Zhou Qingchen fecero rilassare lievemente Zhou Xuzi, che sospirò e disse: "Giusto, troveremo un modo. Per ora... dovresti riposarti."


Spinse il palmo verso il basso e fece di nuovo perdere i sensi Zhou Qingchen.


Nonostante Zhou Qingchen non avesse mostrato segni di irritazione o di crollo mentale, sembrava sull'orlo del suicidio. Non sarebbe stato positivo lasciarlo rimanere sveglio.


"Tai Yu, porterò Qingchen dal vecchio antenato... per favore, rimani qui a fare la guardia."


"Sì." Disse annuendo Tai Yu.


Il vecchio antenato... era davvero la loro ultima speranza.


Sotto la Torre dell'Eternità, c'era un mondo che solo l'imperatore aveva il diritto di attraversare liberamente.


Era un pallido mondo bianco dove non si poteva sentire il passaggio del tempo o dello spazio.


L'Imperatore lo attraversò tenendo tra le braccia Zhou Qingchen. I suoi piedi non gli erano mai sembrati così pesanti come adesso.


Arrivò ad un certorto punto e posò Zhou Qingchen. Poi si chinò su un ginocchio e gridò con tristezza: "Vecchio antenato, per favore mi dica come posso salvare mio figlio Qingchen."


"Qingchen non è mai stato a lungo fuori. Non ha mai avuto pensieri malvagi né ha commesso malignità. Yun Che avrebbe dovuto prendersela con me. Qingchen non si merita un fato così orribile."


Il mondo pallido rimase in silenzio per molto tempo. Alla fine una voce antica risuonò nelle orecchie dell'imperatore. "È la Calamità dell'Oscurità Eterna."


"La Calamità dell'Oscurità... Eterna?" Ripeté stordito l'imperatore.


"Quando gli dei e i diavoli esistevano ancora, c'erano molte discussioni su chi fosse il più potente tra i quattro imperatori diabolici. Contando però solo la padronanza sull'Energia Misteriosa dell'oscurità, allora l'Imperatrice Diabolica Colpo Celeste Nemesi dei Diavoli era sicuramente la migliore. Dato che la Calamità dell'Oscurità Eterna rappresenta il pinnacolo delle leggi dell'oscurità, non sarebbe inesatto definirla la più potente da questo punto di vista."


"L'Imperatrice Diabolica Colpo Celeste Nemesi dei Diavoli... ha lasciato la Calamità dell'Oscurità Eterna... a Yun Che?" Mormorò di nuovo l'imperatore.


"Qingchen può essere giovane, ma il suo livello è impressionante. Non dovrebbe essere possibile tramutarlo in diavolo con la forza. Da ciò che so basandomi sui ricordi incompleti della Perla dell'Eternità, la sola arte capace di farlo è la Calamità dell'Oscurità Eterna dell'Imperatrice Diabolica."


"Questo dimostra che l'Imperatrice Diabolica deve aver lasciato del sangue e un'arte diabolica a Yun Che. È l'unica possibilità."


L'Imperatore dell'Eternità: "..."


"Tuttavia..." La voce antica sembrava ancora più fugace: "La arte misteriosa degli imperatori diabolici e degli dei della creazione apparteneva esclusivamente a loro. Nemmeno un imperatore diabolico può cotlivare la arte misteriosa di un dio della creazione. E ovviamente nemmeno un mero mortale può farlo."


"Progredire così tanto in un paio di anni... che tipo di mostro è Yun Che?"


L'imperatore dell'Eternità ne fu scioccato. Il vecchio antenato doveva aver detto la verità visto che si basava sui ricordi della perla. Inoltre non sapeva quale altra arte misteriosa potesse trasformare un Divine Sovereign in un diavolo... Questo significava che Yun Che ora possedeva l'eredità del Dio Malvagio e quella dell'Imperatrice Diabolica!


Il suo futuro era inimmaginabile.


"Vecchioo antenato... c'è un modo per salvarlo?" L'Imperatore dell'Eternità lo pregò. Ora era concentrato solo su questo.


"Esistono due modi."


La risposta del vecchio animò l'imperatore.


"Il primo metodo è questo: distruggi le sue Vene Misteriose e disperdi la sua Energia Misteriosa. Poi tronca i suoi nervi, estrai il midollo e rimpiazza il suo sangue. Alla fine, quando la sua vitalità raggiungerà il punto più basso possibile, usa l'Energia Misteriosa della luce per purificarla con la forza... Se sopravviverà, potrebbe liberarsi dall'oscurità."


L'Imperatore dell'Eternità non riuscì a dire nulla.


"Le possibilità che Qingchen muoia durante il processo superano il 50%. Anche se il trattamento riuscisse con successo, Qingchen rimarrebbe per sempre un invalido e dovrebbe contare su medicine spirituali e giade misteriose per sopravvivere. Ma anche così, la durata della sua vita non supererà i mielle anni."


L'Imperatore dell'Eternità deglutì e poi disse a stento: "Mi dica il secondo metodo per favore, vecchio antenato."


Era impossibile che Zhou Qingchen, o qualsiasi altro coltivatore, accettasse una condizionie del genere. Sarebbe stato un fato peggiore della morte.


"Il secondo metodo è... Yun Che." Disse lentamente la voce antica.


"...!" Le pupille dell'Imperatore dell'Eternità si allargarono: "Sta dicendo..."


"Non esistono arte misteriosa che possono controllare l'Energia Misteriosa dell'oscurità meglio della Calamità dell'Eterna Oscurità. Se Yun Che può trasformare un diavolo con la forza, allora può anche distruggere ogni traccia dell'Energia Misteriosa dell'oscurità."


"È il solo capace di farlo."


"Questi sono gli unici metodi che conosco per curare Qingchen. Nemmeno tutta la mia conoscenza e i ricordi incompleti della pela dell'Eternità suggeriscono altri metodi."


"..." L'Imperatore dell'Eternità alzò lo sguardo e rimase in silenzio per molto tempo. Dopo un'ora tornò a muoversi e lasciò questo pallido mondo con Qingchen. I suoi piedi gli sembrarono ancora più pesanti rispetto a prima.


Dopo la partenza di Zhou Xuzi, tornò il silenzio nel pallido mondo. Non molto tempo dopo la voce fugace mormorò tra sé e sé: "Yun Che... ovviamente è un mortale, ma perché ho la sensazione che potrà trascendere il limite che ha bloccato perfino gli dei della creazione e gli imperatori diabolici..."


"L'odio di Yun Che è troppo profondo. È impossibile fargli cambiare idea."


"Che l'ansia che ho provato negli ultimi anni non fosse per l'Imperatrice Diabolica Colpo Celeste Nemesi dei Diavoli, ma..."


Tai Yu capì la situazione dopo una sola occhiata all'Imperatore dell'Eternità appena tornato dal palazzo. Invece di chiedere dettagli, disse: "Ora cercheremo Yun Che, mio signore?"


"No." Disse l'Imperatore dell'Eternità per poi scuotere la testa. "Dopo ciò che ha fatto a Qingchen, è chiaro che sia sicuro di poterci sfuggire. Deve aver lasciato il Regno Divino dell'Inizio Assoluto ormai. Inoltre quel posto è estremamente pericoloso e un coltivatore normale non ci può entrare. Se lo annunciassimo al pubblico, innumerevoli persone entrerebbero nel regno dell'Inizio Assoluto. Le conseguenze sarebbero inimmaginabili... per non menzionare che forse qualcuno potrebbe scoprire cos'è successo a Qingchen."


L'onorabile Tai Yu annuì lievemente per poi chiedere: "Cosa dovremmo fare allora?"


Quando l'Imperatore dell'Eternità alzò gli occhi, sembrava che il suo sguardo si fosse un po' rianimato: "Ricordi ancora dell'anno in cui abbiamo affrontato la Regina Diabolica?"


L'onorabile Tai Yu rispose lentamente: "Naturalmente. Chi Wuyao... non c'è una donna più spaventosa di lei."


"Ma, se non fosse stato per quello scontro, non avremmmo saputo che una Divina Master è apparsa nel Regno della Canzone Glaciale, il regno più vicino alla Divina Regione Settentrionale... È anche il motivo per cui Yun Che è riuscito a scappare."


Naturalmente stavano parlando di Mu Xuanyin!


Tai Yu alzò le sopracciglia mentre pensava a Mu Xuanyin. Aggiunse: "Sono passati quasi diecimila anni da quella battaglia. Mu Xuanyin era appena arrivata al Divine Master Realm e si diceva che fosse al quarto livello diverse decine di anni fa. I suoi progressi erano già davvero impressionanti, ma non erano nulla in confronto alla forza che ha rivelato quando ha salvato Yun Che. Allora, era già al picco del Divine Master Realm. Se non fosse stato per lei, figuriamoci scappare, Yun Che sarebbe già morto per mano dell'Imperatrice degli Dei Lunari."


"La fredda regione settentrionale, un povero regno stellare intermedio e la piccola eredità della fenice di ghiaccio... non riesco ancora a capire come sia riuscita a raggiungere il pinnacolo del suo potere."


"È morta. È inutile perlarne." Disse l'Imperatore dell'Eternità. Tuttavia il suo sguardo divenne sempre più cupo mentre ripensava al passato. Disse un po' distratto: "Diecimila anni fa, quando l'Imperatore del Cielo Limpido è morto all'improvviso, la sua nuova moglie lo ha rimpiazzato e ha cambiato il nome del regno. Questo cambiamento sarebbe dovuto risultare in una guerra civile, ma non molto dopo la sua ascensione, quella donna per qualche motivo è andata nella Divina Regione Orientale."


"Noi, Qianye Fantian e Qianye Wubei abbiamo cercato di ucciderla allora, ma ci ha ingannato fingendo di essersi indebolita, e ci ha attirato ai confini della Divina Regione Settentrionale. È lì che ha evocato tutta l'energia diabolica nel raggio di cinquemila chilometri e ha usato la sua terrificante Arte Demoniaca delle Anime Rubate... Perfino qualcuno di potente come Qianye Fantian ha ancora paura a parlare di lei."


Le sopracciglia di Tai Yu fremettero. Era passato molto tempo da quella battaglia, ma si riempiva sempre di timore ogni volta che ripensava a "Chi Wuyao" e alle "Anime Rubate".


Quella battaglia era il motivo principale per cui la Divina Regione Orientale non avrebbe mai osato entrare di nuovo imprudentemente nella Divina Regione Settentrionale.


Tuttavia quello scontro aveva avuto degli effetti inaspettati. L'impatto dello scontro aveva raggiunto il regno più vicino... e la nuova Realm King, Mu Xuanyin.


Naturalmente era impressionante che Mu Xuanyin fosse riuscita a diventare una Divina Master nonostante si trovasse in un regno stellare intermedio, ma quella era una battaglia tra la Regina Diabolica, degli Imperatori Divini, un guardiano e un dio del brahma. Una nuova Divine Master non avrebbe potuto partecipare allo scontro, ma era intervenuta senza preoccuparsi di rischiare la vita.


Dopo la battaglia, era stato rivelato che i diavoli che uscivano dal loro territorio spesso capitavano nel Regno della Canzone Glaciale perché via della loro vicinanza. Dato che apparteneva alla famiglia principale del Realm King, la sua famiglia si era sempre impegnata a resistere contro l'invasione dei diavoli. Questo significava che i suoi antenati e anche i suoi cari erano morti per mano loro.


Non c'era da meravigliarsi che odiasse così tanto i diavoli.


Qianye Fantian era potente, ma era stato ingannato anche lui da Chi Wuyao e aveva sofferto enormemente. Tuttora ricordava con paura quella battaglia. Naturalmente non era difficile immaginare cosa sarebbe successo ad una Divina Master come Mu Xuanyin.


Chi Wuyao l'aveva catturata dopo averle fatto perdere i sensi con la sua arte misteriosa.


Stranamente Mu Xuanyin era riuscita a scappare in seguito. Nessuno sapeva come fosse riuscita a sfuggire dalle grinfie di Chi Wuyao... nemmeno lei.


Forse Chi Wuyao era allo stremo delle forze o forse non voleva usare l'ultimo briciolo delle sue forze ad uccidere un'estranea invece che scappare.


"Perché ci sta ripensando dopo tutti questi anni, mio signore?" Chiese Tai Yu.


Sapeva che l'Imperatore dell'Eternità non l'avrebbe ricordato con piacere, in effetti questa informazione non era stata resa pubblica... una donna della Divina Regione Settentrionale aveva sconfitto i due più potenti Imperatori Divini, il guardiano dell'Eternità e il dio del brahma più formidabili. Naturalmente non ne avrebbero parlato in giro.


L'Imperatore dell'Eternità rimase in silenzio per un momento per poi chidere: "L'impronta che Chi Wuyao ha lasciato... è ancora intatta?"


Tai Yu fu colto alla sprovvista dalla domanda. Poi si accigliò e disse: "Mio signore, non avrà intenzione di..."


L'Imperatore dell'Eternità chiuse gli occhi e disse con tono cupo: "Qingchen sta soffrendo a causa mia. Non posso troncare il suo futuro per colpa mia... Altrimenti non potrei guardare in faccia i miei antenati quando arriverà il mio momento."


"Chi Wuyao ha mostrato chiaramente la sua ambizione. Il suo attacco era un tentativo di sondare la nostra forza." L'Imperatore dell'Eternità strinse lentamente i pugni: "In tal caso... farò uno scambio con lei."
                                



