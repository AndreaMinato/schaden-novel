---
title: Capitolo 1623 – Un cigno solitario
pubDate: 2025-03-10T08:57:10.477Z
tags:
    - atg
---


Capitolo sponsorizzato, ringraziamo Federico!
0 in coda, 0/10 donazione,
<em>-Schadenfreude</em>


Regno Divino dell'Inizio Assoluto.


C'erano due donne snelle e raffinate in questo mondo grigio come la cenere. Risaltavano chiaramente, dando la sensazione che non appartenessero a questo posto.


"Sei sicura che sia qui?"


Xia Qingyue fluttuò a mezz'aria, stava guardando sotto di sé. Il terreno qui era pieno di crepe. Inoltre, solo il potere di un Divine Master poteva distruggere il suolo del Regno Divino dell'Inizio Assoluto.


Anche se questi segni erano davvero sorprendenti, era chiaro che la battaglia non fosse durata per troppo tempo... In effetti era stata estremamente breve e molto probabilmente era finita nell'arco di pochi secondi.


"Maestra, ho già usato la tecnica segreta per verificarlo molte volte. È avvenuto proprio qui." Rispose senza esitazione Lian Yue. "Le tracce di sangue appartengono ad un Guardiano dell'Eternità."


Xia Qingyue rifletté per un momento per poi dire: "Ci sono stati dei cambiamenti nella situazione di Zhou Qingchen?"


Lian Yue rispose: "No. Dicono che il principe ereditario sia rimasto gravemente ferito mentre si allenava nel Regno Divino dell'Inizio Assoluto sette mesi fa. Al momento è andato in isolamento per guarire le sue ferite e nessuno ha il permesso di disturbarlo."


"Così i suoi fratelli e perfino i guardiani non possono andare a trovarlo, vero?"


Lian Yue rifletté sulla domanda per poi rispondere: "Sembra che sia così."


Xia Qingyue chiuse gli occhi e rimase in silenzio per molto tempo.


"Maestra." Lian Yue alzò la testa delicata e disse con tono perplesso: "Anche se un Guardiano dell'Eternità è davvero morto qui, non è troppo problematico per il nostro regno degli Dei Lunari. Perché è venuta qui personalmente per confermarlo?"


"..." Dopo un lungo periodo di silenzio, Xia Qingyue aprì i suoi bellissimi occhi in cui brillava una gelida luce viola: "La persona che ha ucciso quel guardiano era Yun Che."


"Cosa?!" Lian Yue alzò la testa di scatto, incredula. La sua prima reazione fu pensare di aver sentito male.


Che sorta di esistenza era un guardiano? Yun Che... anche se fosse stato qui, come avrebbe potuto uccidere una persona simile.


"Ha ucciso Qu Hui, un Guardiano, ma Zhou Qingchen è ancora vivo..." Mormorò con tono rilassato Xia Qingyue. "Ma naturalmente. Come ha potuto lasciarsi scappare un'opportunità così perfetta per vendicarsi?"


Lian Yue aprì lievemente le labbra, ancora stordita.


Chiunque avrebbe reagito allo stesso modo.


"Lian Yue, puoi andare." Disse all'improvviso Xia Qingyue. "Non c'è più bisogno di monitorare la situazione del regno dell'Eternità. Dedica tutti i tuoi sforzi ad indagare su quei due. Puoi iniziare subito."


"Sì." Rispose Lian Yue. Stava per levarsi in volo quando notò la direzione in cui stava guardando Xia Qingyue. Disse: "Maestra, lei..."


"Ho ancora delle cose da fare."


"Sì, mi congederò allora."


Lian Yue partì e Xia Qingyue volò verso le profondità del Regno Divino dell'Inizio Assoluto... il posto più pericoloso di tutto il Caos Primordiale.


Un luogo che si diceva fosse il centro del Regno Divino dell'Inizio Assoluto...


L'Abisso del Nulla!


Un abisso che si estendeva all'infinito, emanando una foschia grigia sconfinata ed eterna.


Xia Qingyue discese lentamente dal cielo e fronteggiò questo "mondo" terrificante che avrebbe potuto divorare qualsiasi cosa. Anche un'imperatrice divina come lei era piccola come un granello di sabbia al confronto.


Si avvicinò lentamente e si fermò solo sul confine di questo luogo terrificante. La nebbia si attorcigliò silenziosamente attorno ai suoi piedi e, se avesse fatto un altro passo in avanti, sarebbe caduta nell'abisso e si sarebbe dissolta nel nulla... anche se era l'Imperatrice degli Dei Lunari.


Nella storia del Regno degli Dei, le innumerevoli persone che avevano provato a svelare i misteri di questo posto e che erano arrivate fin qui erano indubbiamente coltivatori al picco della via del mistero. Ma una volta che qualcosa cadeva in questo abisso, che fosse una creatura vivente, un cadavere, un oggetto inanimato, aura o perfino luce sarebbe stata annientata completamente, scomparendo senza lasciare traccia.


Così nessuno sapeva cosa celava questo Abisso del Nulla, né poteva capire il motivo della sua esistenza. Era così anche nell'Era Primordiale degli Dei.


Un giorno...


Due giorni...


Tre giorni...


Xia Qingyue rimase in silenzio vicino al confine dell'abisso, i suoi occhi riflettevano il colore grigio cenere.


Solo dopo sette giorni si girò e se ne andò.


Mentre partiva, un lievissimo sorriso passò per il suo volto, un cambiamento di espressione impercettibile che nessuno sarebbe mai riuscito a capire.


Quando tornò nel Regno degli Dei Lunari e raggiunse la periferia della capitale, percepì diverse aure che non appartenevano al suo territorio. Tuttavia, non si fermò, né degno di un'occhiata quelle persone. Si limitò a tornare nelle sue stanze.


Molto presto Jin Yue si presentò da lei a fare rapporto. "Maestra, finalmente è tornata... Il nuovo Realm King del regno Luce di Gemma, Shui Yingyue e il loro Realm King precedente, Shui Qianheng, hanno già aspettato fuori dalla città della Luna Divina per diversi giorni. Sono qui per fare visita a Shui Meiyin, che ora è nella prigione della Settima Luna."


"Cacciali via." Xia Qingyue non si girò nemmeno a guardare Jin Yue. Si limitò a dire due parole con un tono incredibilmente freddo e duro.


"..." Jin Yue fu sorpresa dalla risposta. Cercò di reprimere la sua riluttanza e rispose: "Sì."


"Riferisci loro," Continuò Xia Qingyue: "Che devono affrontare con sincerità le conseguenze delle loro azioni sciocche. Durante questi mille anni, Shui Meiyin può scordarsi di fare anche un solo passo fuori dalla sua prigione e possono scordarsi di vederla prima che finisca la sua punizione."


"Stavolta mi limiterò a cacciarli via. Se oseranno tornare a disturbarci però... spaccherò personalmente una delle gambe di Shui Meiyin."


"...Sì. Glielo riferirò." Rispose con ansia Jin Yue. Dopodiché se ne andò frettolosamente.


L'Imperatrice degli Dei Lunari aveva scoperto che il Regno Luce di Gemma aveva nascosto Yun Che. Anche se l'Imperatore dell'Eternità aveva cercato di persuaderla a perdonarli, il regno Luce di Gemma era stato comunque punito severamente. La coltivazione di Shui Qianheng era stata danneggiata e Shui Meiyin sarebbe rimasta imprigionata nel regno degli Dei Lunari per mille anni. Tutto il mondo lo sapeva e si era rattristato per questo.


Ma le persone non stavano sospirando per Shui Qianheng, ma per il fato di Shui Meiyin. Era una donna benedetta dalla Divina Anima Immacolata ed era stata incoronata con il titolo di dea dopo Qianye Ying'er, avrebbe dovuto avere un futuro brillante. Tuttavia, a causa di un solo errore di giudizio, aveva protetto un diavolo inseguito da tutti i regni sovrani ed era finita in questa situazione.


Data la crudeltà che l'imperatrice aveva mostrato nei confronti di Yun Che, si poteva immaginare che Shui Meiyin sarebbe finita in condizioni miserabili.


.....


Divina Regione Settentrionale.


Qianye Ying'er e Yun Che iniziarono a muoversi. In passato avevano provocato due enormi regni a causa del Divino Midollo Indomato ed erano stati costretti ad andarsene per un po'. Erano passati meno di venti mesi da quando avevano lasciato la regione, ma ora che erano tornati, non mostravano nessun segno di paura o panico.


"Non andrai nel regno delle Mille Devastazioni a trovare quella ragazzina?" Chiese Qianye Ying'er. "Se scoprissimo che quella ragazzina è stata uccisa insieme al clan Yun, sarebbe semplicemente perfetto."


"Non c'è bisogno." Rispose con indifferenza Yun Che.


Era ben consapevole di come Qianye Ying'er sperava che Yun Shang morisse.


Al momento il cielo del regno stellare in cui si trovavano era sempre nuvoloso e irradiava un'aura oscura estremamente densa che superava in intensità quella del regno delle Mille Devastazioni.


Era indubbiamente uno dei regni stellari superiori della Divina Regione Settentrionale.


Yun Che non sapeva il nome di questo regno stellare superiore, era solo di passaggio. Era qui solo perché probabilmente aveva percepito una grande quantità di coltivatori e aure quando si era avvicinato a questo posto.


Inoltre Qianye Ying'er non gli aveva fatto una sola domanda sulla sua destinazione, come se non fosse affatto preoccupata.


Le maniche dell'abito di Yun Che svolazzavano a causa del vento freddo. La gemma del suono che pendeva dal suo collo si scontrava costantemente con la sua pelle, dandogli una sensazione di calore che però gli faceva dolere il cuore.


Erano trascorsi tre anni. Se Wuxin fosse stata ancora viva, avrebbe avuto già diciassette anni... Avrebbe voluto così tanto vederla crescere e diventare una giovane donna splendida e gentile.


Tre anni... era un periodo molto breve.


Ma per Yun Che il tempo era passato molto più lentamente rispetto al passato.


Avrebbe potuto attendere altri cento, mille anni... Ma non riusciva ad aspettare. L'odio e la malvagità che permeava ogni goccia del suo sangue ribollivano. Prima di potersi vendicare, avrebbe solo provato tormento come se si trovasse nelle profondità dell'inferno, in un purgatorio pieno di spine velenose.


<em>Rumble!</em>


Risuonò un fragore e una piccola collina di fronte a loro fu divisa a metà. Il vento trasportava i rumori di un intenso combattimento e si potevano sentire anche i ruggiti furiosi di Bestie Misteriose dell'oscurità.


Diverse enormi ombre apparirono di fronte a loro. Sorprendentemente, erano cinque bestie lunghe più di trecento metri. I loro corpi erano neri come la pece e le zanne dall'aspetto strano sporgevano dalle loro bocche. l'Energia Misteriosa dell'oscurità al livello di un Divine King divampò dai loro corpi.


Due piccolissime figure umane erano intrappolate nel loro accerchiamento. Erano un uomo e una donna dall'aspetto piuttosto giovane. Indossavano abiti simili e irradiavano un'aura dello stesso tipo, gli artefatti profound che brandivano erano straordinari. Anche le loro coltivazioni erano al Divine King realm.


Chiaramente dovevano essere figure importanti, eppure adesso erano nella situazione più disperata che avessero mai incontrato.


Data la loro forza, in un combattimento uno contro uno sarebbero riusciti a scappare facilmente. Si sarebbero anche potuti coalizzare per sconfiggere i loro avversari. Ma avevano incontrato cinque di queste bestie, così si erano ritrovati in difficoltà. Ogni secondo correvano un grave pericolo e sempre più ferite apparirono sui loro corpi. Non avevano quasi speranze di scappare.


In quel momento videro Yun Che e Qianye Ying'er. Sussultarono e i loro sguardi si riempirono di speranza.


L'uomo grugnì e cercò di trovare un momento per gridare con voce roca: "Amici! Sono il figlio del Realm King del regno della Rete Celeste, Luo Ying, e sono qui con la mia onorabile sorella per partecipare... Ugh! Vi prego, aiutateci per favore! Sicuramente vi mostreremo la nostra gratitudine!"


Anche la ragazza gridò: "Vi prego, per favore salvateci... il nostro Regno della Rete Celeste non si dimenticherà di questo debito di gratitudine."


Avevano annunciato le loro identità quasi immediatamente. Tutti nella Divina Regione Settentrionale sapevano che il loro territorio era uno dei regni stellari superiori. Era implicito quanto fossero importanti i figli di un Realm King, se Yun Che e Qianye Ying'er li avessero salvati, sarebbero stati davvero in debito con loro.


Tuttavia... i due li ignorarono, non li degnarono nemmeno di un'occhiata. Non rallentarono e presto volarono oltre.


Le loro speranze erano state distrutte con crudeltà. L'espressione entusiasta di Luo Ying tornò disperata e gridò con rabbia: "Bastardi!!"


<em>RIP!!</em>


Tuttavia in quell'istante il cielo cupo si illuminò all'improvviso.


Cinque raggi di luce di spada viola caddero dal cielo come dei fulmini. In un istante, trafissero le cinque bestie. L'energia crepitante coprì i loro corpi, bloccandoli completamente.


<em>RIP!</em>


Il fulmine brillò. I due sentirono il rumore di uno strappo e, nello stesso istante, le cinque bestie feroci furono fatte a pezzi spietatamente.


<em>Booom!</em>


Questi corpi, grossi quanto montagne, caddero a terra, ma non uscì una sola goccia di sangue dai loro cadaveri.


Fu in quel momento che un umano discese lentamente dal cielo e atterrò di fronte ai fratelli Luo, che dovevano ancora recuperare la propria compostezza. La spada viola appesa alla sua schiena stava ancora emettendo un fragore lieve, ma capace di scuotere l'anima.


Era un uomo alto e e robusto vestito con un semplice abito blu. La sua pelle era bianca come la giada ed era incredibilmente bello. Sembrava molto giovane, ma dal suo portamento e dal suo temperamento sembrava un vero immortale.


La sua espressione era calma e i suoi occhi sembravano scintillare con gentilezza. Il suo portamento non poteva essere descritto meramente come elegante, pareva un essere superiore che aveva trasceso completamente il regno dei mortali.


Aveva ucciso all'istante le cinque Bestie Misteriose che avevano fatto disperare i due, così la sua coltivazione doveva essere incredibile. Luo Ying si riprese velocemente e si inchinò di fronte all'uomo dicendo: "Ringrazio il signore per la sua magnanimità. Non potremo mai ripagarla abbastanza per averci salvato la vita."


"Ah!"


Prima che potesse finire di parlare, la ragazza emise un gridolino. Luo Ying la guardò di sottecchi, stava per rimproverarla quando vide che sua sorella aveva gli occhi spalancati e le mani alla bocca. Il suo sguardo era pieno di entusiasmo e le sue palpebre stavano tremando incessantemente: "Lei... lei è... lei è..."


Luo Ying era rimasto così scioccato dall'attacco fulmineo che non aveva guardato bene il viso dell'uomo vestito di blu. Ma stavolta lo osservò e così reagì proprio come sua sorella. Poi iniziò perfino a tremare.


Tuttavia non stava tremando per la disperazione, ma per l'eccitazione e l'incredulità: "Lei... che sia... sia... il signor Cigno Solitario?!"


L'uomo vestito di blu rise. Non commentò, ma il suo sguardo si rivolse nella direzione in cui erano andati Yun Che e Qianye Ying'er. Dopodiché disse con un tono acceso che non si addiceva a questo mondo oscuro, una voce che trapassò lo spazio: "Se uno non è abbastanza forte o nutre ostilità nei confronti di un'altra persona, è solo ragionevole non aiutarla."


"Queste due persone sono state assalite da Bestie Misteriose e, anche se avete entrambi il potere di un Divine Sovereign, li avreste lasciati morire anche se avreste potuto risolvere la situazione con uno schiocco di dita. Ve ne siete andati con indifferenza, avete macchiato il prestigio di un Divine Sovereign."


"Temo che il Raduno dei Sovrani Celesti che si terrà stavolta non potrà accogliere due ospiti come voi."


Era difficile sentire una voce così brillante nella Divina Regione Settentrionale. Il proprietario di questa voce era il simbolo di un'intera generazione di coltivazioni qui. Era anche una leggenda insuperata in questa regione.


Qianye Ying'er rimase impassibile, non si girò nemmeno. La reazione di qualcuno che sentiva lo squittio di un topo per strada sarebbe stata più grande della sua.


Tuttavia le sopracciglia di Yun Che fremettero e i suoi occhi si strinsero mentre si fermava gradualmente.
                                
                                



