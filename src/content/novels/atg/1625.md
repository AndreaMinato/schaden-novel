---
title: Capitolo 1625 – Torre Imperiale Celeste
pubDate: 2025-03-10T08:57:10.477Z
tags:
    - atg
---


Capitolo regolare,
0 in coda, 0/10 donazione,
<em>-Schadenfreude</em>


La Torre Imperiale Celeste si trovava sul picco della montagna più alta del regno. Si diceva che fosse il posto più vicino al cielo.


Sarebbe stata la meta del pellegrinaggio di innumerevoli coltivatori.


Oggi, nella Torre Imperiale Celeste si sarebbe tenuto ancora una volta l'evento più festoso del secolo.


Innumerevoli praticanti del mistero arrivavano da ogni direzione e da vari regni stellari. Una nuvola nera di centinaia di migliaia di persone riempì lentamente questo posto.


Anche se era un numero relativamente piccolo, la folla era composta dalla maggior parte dei membri d'élite dei regni stellari superiori e intermedi. Chiunque qui era il padrone di un regno, il sovrano di un'area o una figura dalle notevoli origini.


Questo perché si erano radunati per partecipare al Raduno dei Sovrani Celesti!


Il titolo di Sovrano Celeste era un onore particolare per i Divine Sovereign. Questo titolo apparteneva solo a Divine Sovereign che non appartenevano a regni sovrani e che non avevano ancora compiuto seicento anni. Erano i coltivatori più giovani e brillanti della Divina Regione Settentrionale, figure dal futuro e dalle possibilità illimitate.


L'Assemblea Profound God era un palco che apparteneva alla giovane generazione e aveva dato alla luce ad innumerevoli talenti.


Tuttavia molte di queste stelle nascenti erano destinate a declinare o perfino a spegnersi completamente.


Questi Sovrani Celesti invece erano le vere promesse della Divina Regione Settentrionale.


Il fatto che erano diventati Divine Sovereign prima dei seicento anni significava che il loro talento innato e il loro potenziale erano indubitabili. I futuri Divine Master della regione sarebbero per lo più provenuti da questo gruppo.


In ogni era, ci sarebbero stati circa cento Sovrani Celesti nella classifica. I nomi di questa lista sarebbero diventati i monarchi dell'era successiva.


Di conseguenza, la classifica dei Sovrani Celesti era sempre la più importante nella Divina Regione Settentrionale.


Inoltre, il raduno che era stato organizzato nella Torre Imperiale celeste era un evento riservato solo ai Sovrani Celesti.


Questa generazione di Divine Sovereign presto avrebbe mostrato il suo talento. Una volta che si fosse fatta un nome, probabilmente il suo fato e il suo futuro sarebbe cambiato.


Il Realm King Imperiale Celeste Tian Muyi aveva preso posto da tempo. In quanto sovrano del regno stellare superiore numero uno, il suo prestigio e la sua aura soverchiante superavano di gran lunga quelli degli altri Realm King.


Occupare una posizione del genere significava che la sua coltivazione di Divine Master di ottavo livello era eccezionale e poteva dominare questa divina regione oscura.


Due uomini, entrambi dalle posture e gli atteggiamenti diversi, occupavano la sua sinistra e la sua destra.


L'uomo di mezz'età alla sua destra era vestito tutto di rosso, la sua espressione era fredda e rigida, ma il suo sguardo era feroce. Chiunque l'avesse visto non avrebbe avuto dubbi che fosse una persona dal temperamento estremamente violento.


A sinistra c'era un vecchio con un abito nero e un sorriso raggiante. Le rughe coprivano il suo volto e il suo colorito era spento. Ma ciò che attirava l'attenzione erano i suoi occhi... Anche se le sue iridi sembravano avere un normale colore marrone, le sue pupille erano simili a degli aghi, lunghe e strette come quelle di un serpente.


Anche se il suo sorriso pareva gentile, i suoi occhi davano una sensazione inquietante alle persone, come se potesse infilzare il midollo di una persona con un solo sguardo.


Queste due persone non erano membri del Regno Imperiale Celeste. Erano i Realm King di altri due grandi regni stellari.


Il grande Realm King del regno della Calamità: Huo Tianxing.


Il grande Realm King del regno del Pitone Divino: il saggio della grande vipera.


I loro territori, insieme a quello del Regno Imperiale Celeste erano i regni stellari superiori più potenti.


Erano gli unici ad essere considerati dai regni sovrani e le loro posizioni erano equivalenti a quelle del regno del Sacro Universo, quello della Luce di Gemma e del Cielo Velato.


La presenza di tutti e tre i Realm King dimostrava quanto era importante questo Raduno dei Sovrani Celesti.


Perfino i Realm King degli altri regni stellari superiori erano inferiori a loro, figuriamoci i monarchi di regni stellari intermedi.


A questo punto c'era un totale di centouno persone nella classifica dei Sovrani Celesti. Tutti i loro nomi erano ben noti, chiunque, che fosse un Realm King o un mero mortale, si sarebbe ricordato di queste figure.


In quel momento, novantanove Sovrani Celesti erano già arrivati nel luogo d'incontro ed erano già al centro dell'attenzione. I tre grandi Realm King scorgevano con lo sguardo questo gruppo.


I Sovrani Celesti erano ben diversi rispetto ai normali Divine Sovereign che avevano coltivato per più di diecimila anni. Tutti, inclusi i tre grandi Realm King, dovevano considerare con molta importanza ognuno di loro.


"Ho sentito che Beihan Chu, entrato da poco nella classifica, è stato attaccato da qualcuno ed è morto nelle cinque Rovine Infernali." Il saggio della grande vipera strinse gli occhi e sorrise: "A quanto pare è proprio vero."


"Un mero Palazzo Celeste delle Nove Luci è stato già estremamente fortunato nel produrre un genio abbastanza valido da diventare uno dei Sovrani Celesti, eppure non è stato capace di proteggerlo. Ridicolo." Disse Huo Tianxing sbuffando con sdegno.


Tuttavia Tian Muyi rispose con tono profondo: "La questione non è semplice come sembra. Il Palazzo Celeste delle Nove Luci si sarebbe dovuto infuriare per la perdita di un Sovrano Celeste che avrebbe potuto cambiare il fato del suo intero setta. Normalmente uno avrebbe cercato di vendicarsi ad ogni costo."


"Tuttavia hanno scelto di nascondere la faccenda e non sembra che abbiano tentato di dare la caccia al colpevole. Al contrario, hanno tenuto la bocca chiusa. Non hanno mostrato nessun interesse a partecipare al Raduno dei Sovrani Celesti. Molto probabilmente Beihan Chu è morto perché..."


Tian Muyi non continuò la frase. Invece stese una mano e indicò il cielo.


Huo Tianxing non evitò l'argomento e disse direttamente: "È stato un regno sovrano?"
Dopodiché mostrò un'espressione di derisione. "Dato che hanno osato irritare un regno sovrano, perfino definirli stupidi sarebbe un complimento."


"Era un giovane talentuoso ma si è spento troppo presto. Anche se è un peccato, ormai è morto." Il saggio della grande vipera continuò a sorridere, chissà se lo faceva per abitudine o sembrava che lo stesse facendo per via dei suoi lineamenti. "Tuo figlio vuole ancora partecipare a questo raduno?"


Tian Muyi mostrò un lieve sorriso e disse: "Che il grande saggio abbia qualche consiglio da dare a mio figlio?"


"Ahah, non oserei. Solo che se sarà presente, metterà in ombra tutti gli altri Sovrani Celesti."


"Anche se le stelle sono brillanti, come possono superare un sole ardente? Dal mio punto di vista, tuo figlio dovrebbe avere una sua classifica già da duecento anni fa per mostrare la sua supremazia."


"Umpf." Huo Tianxing sbuffò lievemente, ma non rispose a questa dichiarazione.


Queste parole sembravano lusinghiere, ma nessuno avrebbe pensato che il saggio della grande vipera stesse esagerando.


Dopo che Tian Guhu era entrato nella classifica dei Sovrani Celesti, aveva primeggiato su tutti gli altri nell'arco di soli cento anni. Inoltre, con il passare del tempo, i suoi coetanei non solo non erano riusciti a raggiungerlo, ma il divario tra di loro era solo cresciuto...


Il secondo posto in classifica apparteneva alla figlia di Huo Tianxing. Huo Lanji era una Divine Sovereign di quinto livello, mentre Tian Guhu era al settimo... Tuttavia si diceva che se avesse usato tutta la sua forza, sarebbe riuscito ad affrontare anche un Divine Sovereign di decimo livello!


Era solo una differenza di pochi livelli, ma la loro forza era completamente diversa.


Erano tutti Divine Sovereign, eppure il divario tra il primo in classifica e gli altri era incolmabile.


"Ahahahah." Tian Muyi rise di cuore e disse: "Il grande saggio è troppo cortese. Anche tuo nipote è un Divine Sovereign, ma è ancora giovane. Altrimenti sicuramente non sarebbe da meno rispetto a Guhu."


"Eheheh." Il saggio della grande vipera ridacchiò in modo strano e disse: "Se solo quel moccioso fosse diligente come tuo figlio potrei essere in pace con me stesso anche se le mie vecchie ossa si riducessero in cenere proprio adesso."


"L'Anziano vipera ha in parte ragione." Disse all'improvviso Huo Tianxing. "Tuo figlio non dovrebbe confrontarsi con gli altri Sovrani Celesti. È troppo brillante e mette in ombra tutti gli altri. E non è positivo."


"Avete proprio ragione." Tian Muyi rise di cuore. La sua espressione era calma ed era chiaro che si fosse già aspettato dei commenti del genere. "Ho già riflettuto sulla questione. Così Guhu non parteciperà pienamente a questo raduno."


"Tuttavia, è ancora abbastanza giovane, così rimarrà in classifica. Rimuovere il suo nome non sarebbe appropriato. Così rimarrà solo ad osservare l'evento. Se il vincitore lo vorrà, potrà sfidare Guhu dopo. Sennò Guhu non interverrà. Così non metterà in ombra gli altri. Cosa ne pensate?"


Huo Tianxing e il saggio della grande vipera ci rifletterono sopra. Poi l'anziano vipera rise con gusto e disse: "Ti meriti proprio la posizione di Realm King del Regno Imperiale Celeste, hai proprio risolto la situazione. In questo modo la posizione di tuo figlio non ne sarà indebolita e gli altri giovani potranno competere in modo appropriato. Questa è davvero la soluzione migliore."


"Ottimo." Anche Huo Tianxing annuì. Dopodiché rivolse lo sguardo verso la figlia di cui era più orgoglioso e usò una trasmissione del suono per informarla della questione e sollevarla della pressione che provava.


"Dove sono i tre importanti ospiti dei regni sovrani?" Chiese il saggio della grande vipera.


Prima che Tian Muyi potesse rispondere, Huo Tianxing sbuffò e disse: "Sono tutti coltivatori di grande prestigio. Non si degneranno di presentarsi se non all'ultimo minuto. Umpf."


Tian Muyi rispose: "Ho già mandato delle persone a dare loro il benvenuto. Credo che arriveranno presto."


"A proposito, perché tuo figlio non è ancora arrivato?" Il saggio della grande vipera mostrò un sorriso forzato e continuò: "Sembra che la maggior parte dei giovani si sia radunata qui solo per tuo figlio."


Tian Muyi rispose: "Guhu si è allenato fuori per un po' di tempo e ha deciso di tornare a casa solo ieri. Ha già usato una trasmissione del suono per avvertirmi che ha salvato due ospiti del regno della Rete Celeste che sono stati attaccati da Bestie Misteriose. Visto che sono figure importanti e sono anche rimasti feriti, ha deciso di scortarli qui, e così questo ha tardato il suo arrivo."


"Ma data la personalità di Guhu, non arriverà tardi."


Mentre menzionava suo figlio, una persona rispettata e onorata dalla Divina Regione Settentrionale, l'espressione fredda e imperiosa di Tian Muyi si ammorbidì.


Subito dopo che Tian Muyi disse queste parole, risuonò un annuncio al di fuori della Torre Imperiale Celeste: "Il signor Cigno Solitario è arrivato!"


La Torre Imperiale Celeste si zittì all'istante e gli occhi della gente puntarono nella stessa direzione, in particolare i giovani coltivatori che avevano seguito i loro Anziani. Questa era la prima volta che entravano nella Torre Imperiale Celeste. I loro sguardi si accesero e si riempirono così tanto di entusiasmo che il loro sangue iniziò a ribollire.


Tutti gli sguardi erano puntati su Tian Guhu che passò dalla porta principale e  si presentò di fronte suo padre: "Suo figlio Guhu porge i suoi saluti all'onorabile padre e a tutti gli altri signori presenti."


Anche se era un potentissimo Realm King, Tian Muyi si alzò comunque per suo figlio ridendo di cuore e dicendo: "Puoi alzarti."


Il suo sguardo si spostò sui compagni di viaggio di Tian Guhu, i fratelli del clan Luo. Tuttavia i due erano troppo nervosi per parlare. Tian Muyi chiese: "Che siano...?"


"Sì." Rispose con semplicità Tian Guhu, senza dare ulteriore spiegazione.


La voce agitata del Realm King della Rete Celeste risuonò: "Ying'er, Yun'er, è stato davvero... è stato davvero il signor Cigno Solitario a salvarvi?"


"Sì! È stato il signor Cigno Celeste a salvarci e ci ha scortati personalmente qui." Luo Yun annuì vigorosamente. Ogni momento che aveva trascorso a viaggiare insieme a Guhu le era sembrato un sogno surreale.


Luo Ying disse con incredibile serietà: "Eravamo ai piedi della montagna dei Nove Cieli e inaspettatamente abbiamo incontrato cinque Giganti Zannuti. Mentre le nostre vite erano appese ad un filo, siamo stati abbastanza fortunati da essere salvati dal signor Cigno Solitario. Se non fosse stato per lui, saremmo..."


"Onorabile padre, ci siamo sbagliati." Luo Yun chinò il capo con vergogna e disse con tono imbarazzato: "Avremmo dovuto ascoltarla e viaggiare insieme a lei. In futuro... non saremo più così testardi."


Il Realm King della Rete Celeste non badò troppo alle scuse di suo figlio, né provava paura. Anzi, stava sentendo un grande entusiasmo e gioia. Si girò e si inchinò profondamente verso Tian Guhu e Tian Muyi dicendo: "Non posso ringraziare abbastanza il signor Cigno Solitario per aver salvato le vite dei miei figli indegni. I miei figli si ricorderanno per sempre di questo debito di gratitudine e trascorreranno la vita per ripagarlo!"


Errore? Che errore avevano fatto! Senza nemmeno menzionare il fatto che non erano feriti gravemente, anche se avevano rischiato di morire, era stata un'enorme fortuna per loro incontrare Tian Guhu a causa di questo incidente.


Perché molto probabilmente Tian Guhu sarebbe diventato il numero uno della Divina Regione Settentrionale in futuro!


Tian Guhu si girò e ricambiò a sua volta con un inchino dicendo: "È troppo cortese signore. Stavo solo dando una mano e non c'è bisogno di fare delle promesse così onerose. Il fratello Ying e la sorella Yun sono preziosi ospiti del Regno Imperiale Celeste, eppure sono andati incontro ad una calamità del genere. Il Regno Imperiale Celeste non può sfuggire alle sue responsabilità. Sono già estremamente grato che non ci biasimi. Non posso accettare una gratitudine del genere da parte sua."


Il Realm King della Rete Celeste stava per aggiungere altro, ma Tian Muyi intervenne: "Ahah, non deve prendere troppo sul serio la questione. Guhu ha sempre dato valore alla vita e odiava il male fin da giovane e non può sopportare di vedere il forte che maltratta il debole. Sicuramente non avrebbe lasciato morire una persona. Non lo fa per essere ricompensato, ma per avere una coscienza pulita. Per Guhu, la sicurezza dei suoi amati figli è già il suo conforto e la sua ricompensa."


Il Realm King della Rete Celeste rimase senza parole e alla fine decise di inchinarsi un'altra volta.


Furono tutti commossi dalla scena.


Nella Divina Regione Settentrionale vigeva la legge del più forte e per la propria sopravvivenza e i propri interessi ogni giorno si versava sangue, si uccideva e si compievano malvagità.


La gentilezza era un lusso qui.


Tian Guhu non solo aveva un talento innato impareggiabile e una grande fama, aveva anche un futuro brillante. Eppure aveva sempre posseduto un cuore innocente.


Era troppo sbalorditivo, troppo prezioso per questa Divina Regione Settentrionale, un luogo avvolto dall'oscurità fin dai tempi antichi.


In quel momento Yun Che e Qianye Ying'er arrivarono fuori dalla torre dopo aver seguito Tian Guhu da lontano.


Yun Che si fermò. Mentre fissava la porta della torre, che si levava nel cielo fino a trapassare le nuvole, si accigliò.


"È un po' esagerato." Disse con tono pigro Qianye Ying'er mentre percepiva le aure irradiate dalla Torre Imperiale Celeste. "Nella Divina Regione Settentrionale non ci sono più di duecento regni stellari superiori. Sembra proprio che metà dei Divine Master della Divina Regione Settentrionale si sia radunata qui."


"Ma è un bel posto per cercare di morire." Qianye Ying'er mostrò un lieve sorriso mentre gettava un'occhiata verso Yun Che.
                                


                                



