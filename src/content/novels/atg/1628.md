---
title: Capitolo 1628 – Folla Arrabbiata
pubDate: 2025-03-10T08:57:10.478Z
tags:
    - atg
---


Capitolo regolare,
0 in coda, 0/10 donazione,
<em>-Schadenfreude</em>


La folla guardò scioccata Yun Che e Qianye Ying'er scambiarsi una breve occhiata per poi sedersi alla destra della strega.


Inoltre erano seduti l'uno accanto all'altro, così vicini che si sarebbero toccati direttamente se uno di loro avesse steso il braccio.


Yao Die si accigliò lievemente, ma non disse nulla. Non provò nemmeno a separarli.


Il silenzio regnava nella Torre Imperiale Celeste. La folla, specialmente i membri del regno della Rete Celeste, era stupefatta e insicura sul da farsi.


Strega non era solo un nome intimidatorio, rappresentava una delle figure più enigmatiche del mondo. Innumerevoli persone le conoscevano, ma la maggior parte della gente non avrebbe avuto l'occasione di incontrarle nemmeno una volta per tutta la vita.


Tian Muyi era il più grande Realm King di questo regno, ma non aveva mai visto il vero volto di una strega. Il fatto che potesse identificare accuratamente Yao Die era già una dimostrazione della sua forza.


Così perché qualcuno come lei aveva scelto di invitare due Divine Sovereign che avevano disgustato Tian Guhu e avevano insultato la setta Imperiale Celeste proprio nel suo territorio?!


Non si conoscevano nemmeno, altrimenti Yao Die non avrebbe chiesto il nome dell'uomo.


Nessuno poteva capire quali fossero le intenzioni della strega, ma non osarono fare domande inutili. Dopotutto, perfino Tian Muyi non era degno di parlare con Yao Die, figuriamoci gli altri.


Per un po' l'atmosfera divenne molto strana. In qualche modo, le persone che avevano insultato il Regno Imperiale Celeste erano stati invitati da Yao Die in persona a stare nei posti più onorati della torre. Nonostante Tian Muyi non vedesse l'ora di fare a pezzi Yun Che e Qianye Ying'er, non ebbe altra scelta che reprimersi e sorridere con cordialità ai due ospiti.


Disse: "Mia signora, re dei Fantasmi Yama, sua altezza. Siete gli onorabili ospiti del Regno Imperiale Celeste e i supervisori del Raduno dei Sovrani Celeste. Sono sicuro che questa assemblea procederà regolarmente con la tua protezione e la tua supervisione."


"È il momento di iniziare visto che tutti i nostri onorati ospiti sono arrivati. Ora dichiaro l'inizio del Raduno dei Sovrani Celesti!" Annunciò Tian Muyi. "Giovani Divine Sovereign, siete tutti l'orgoglio e il futuro della Divina Reginoe Settentrionale. Questo raduno appartiene a voi, quindi mostrate quanto più potete le vostre capacità per ottenere una fama eterna!"


Tian Muyi guardò i tre supervisori e alzò la voce ancora di più: "Se sarete abbastanza fortunati da essere reclutati da un regno sovrano, allora il vostro futuro sarà illimitato. Sta a voi cogliere questa opportunità che capita una volta ogni cento anni..."


Tian Muyi poi recitò le regole. Menzionò anche che Tian Guhu non sarebbe entrato in campo e che sfidarlo sarebbe stato il privilegio riservato al vincitore di questo raduno. Nessuno si lamentò di questo, anzi, i partecipanti sospirarono di sollievo.


Accanto a Yao Die, Yun Che e Qianye Ying'er avevano abbassato lo sguardo e stavano rimanendo in silenzio. Non guardarono nemmeno una volta i Sovrani Celesti o il campo di battaglia.


Innumerevoli persone scoccarono occhiate scioccate e perplesse verso di loro. Non potevano capire cosa avesse intenzione di fare questa strega.


Un rimbombo e un bagliore di luce misteriosa dopo, un'enorme barriera si levò al centro del campo di battaglia. Segnalava anche l'inizio ufficiale del raduno. Un uomo dalle sopracciglia fini brandì una spada con entrambe le mani per poi balzare sul campo di battaglia. Poi dichiarò entusiasta: "Sono Nan Qingyu del regno della Provincia Caduta!"


Un altro Sovrano Celeste salì sul palco subito dopo. I due si scontrarono senza dire una parola e le loro armi crearono uno squarcio spaziale dopo l'altro.


Così la guerra tra Sovrani Celesti era iniziata e tutti fissarono il campo di battaglia con concentrazione. Ogni guerriero qui era degno di attenzione.


Il Raduno dei Sovrani Celesti dava sempre piacevoli sorprese e Tian Guhu era una delle persone più sbalorditive capitate negli ultimi due secoli. Il suo sguardo era pienamente concentrato sul palco. A volte avrebbe scosso la testa oppure avrebbe annuito in segno di approvazione, ma era chiaro che non considerasse questi Sovrani Celesti come suoi pari. Il suo atteggiamento era di superiorità.


Sempre più esclamazioni sorprese e ammirate riempirono la Torre Imperiale Celeste. L'angolo più silenzioso del raduno senza dubbio apparteneva alla strega.


Sembrava che stesse guardando la battaglia nonostante il suo viso fosse coperto, ma era mortalmente silenziosa al punto da essere spaventosa. Nemmeno Yun Che e Qianye Ying'er avevano detto nulla nel frattempo.


Indubbiamente erano il trio più strano qui.


Un po' di tempo dopo, la figlia di Huo Tianxing, Huo Lanji entrò in campo e sconfisse da sola tutti i guerrieri presenti in campo, aumentando decisamente la qualità del Raduno dei Sovrani Celesti di un altro livello.


Huo Tianxing sorrise mentre si accarezzava la barba corta. Tian Muyi gli diede un'occhiata e ridacchiò: "È davvero tua figlia fratello Huo. Sono sicuro che nessun'altra donna della sua età sarebbe al suo livello."


Huo Tianxing smise di sorridere e lo guardò di sottecchi. Poi sbuffò freddamente e disse: "Detto da te non sembra piacevole come credi."


Tian Muyi ridacchiò e chiese: "Guhu, qual è la tua opinione riguardo ai nostri Sovrani Celesti?"


Tian Guhu disse: "Onorabile padre, sono ancora più potenti di due secoli fa. I drastici miglioramenti di fata Huo e del giovane maestro Kui sono particolarmente degni di lode."


"Sono ancora giovane e inesperto, ma la dimostrazione di oggi ha infuso molta speranza nella Divina Regione Settentrionale. Ora sono ancora più certo che la nostra generazione non deluderà le aspettative dei membri più anziani."


Tian Guhu fece sorridere e annuire i Realm King. Perfino Huo Tianxing si ammorbidì un po'.


"Ling Yun." Disse all'improvviso Yao Die sorprendendo tutti: "Cosa ne pensa di questi Sovrani Celesti?"


C'era qualcosa di magico nella voce di Yao Die. Era incredibilmente bassa, eppure penetrava nell'animo come il mercurio e attirava l'attenzione della gente, perfino dei Sovrani Celesti sul campo di battaglia.


Chiaramente lo stava facendo apposta.


Yun Che alzò la testa lievemente e socchiuse gli occhi. Ma invece di guardare il campo di battaglia, sbuffò con sdegno: "E pensare che questa spazzatura oserebbe definirsi Sovrani Celesti. Ridicolo."


Dato che Yao Die aveva attirato l'attenzione di tutti, la gente sentì chiaramente la sua risposta. Immediatamente la Torre Imperiale Celeste si riempì di furia.


Anche i Sovrani Celesti che stavano combattendo si fermarono per fare un'occhiataccia a Yun Che.


Erano i cento Divine Sovereign più giovani della Divina Regione Settentrionale. Erano i soli che avevano il titolo di Sovrani Celesti ed erano ammirati per la loro crescita. Naturalmente il loro orgoglio era grande quanto la loro forza.


Questo era il loro raduno e più della metà dei Realm King più potenti si era presentata per guardarli. C'erano perfino supervisori di regni sovrani. Potevano essere ancora giovani, ma la loro importanza era ovvia.


Chi avrebbe osato disprezzarli? Chi ne aveva il diritto?!


Dire che Yun Che li stesse disprezzando era un eufemismo. Questi giovani miracolosi erano stati insultati con tutta l'umiliazione e l'arroganza che Yun Che poteva radunare.


Erano i Divine Sovereign più giovani della Divina Regione Orientale. Insultare loro era come insultare ogni Divine Sovereign della Divina Regione Settentrionale!


Nemmeno gli imperatori dei regni sovrani, i supremi monarchi della Divina Regione Settentrionale, avrebbe sottovalutato questi veri geni, figuriamoci definirli spazzatura.


"Come osi?!" Ogni Sovrano Celeste lanciò un'occhiataccia verso Yun Che, pieni di intento omicida.


"Che pagliaccio." Huo Lanji sogghignò per poi distogliere lo sguardo. Sembrava che temesse di sporcarsi gli occhi.


Dato che qualcuno aveva preso l'iniziativa, anche i Sovrani Celesti fecero lo stesso e insultarono Yun Che. Se non fosse seduto accanto alla strega, qualcuno avrebbe già preso l'iniziativa di attaccarlo.


"Ahahahahah!" Il principe Fen Jieran rise come un pazzo. "Interessante, è interessante sentirlo da un Divine Sovereign di settimo livello, ahahahah."


"Eheh, è una minimizzazione sua altezza." Gli occhi del saggio della grande vipera si strinsero: "Questa è la prima volta che vedo una persona così ridicola nonostante abbia vissuto per quasi cinquantamila anni. Questo ragazzino è pazzo o vuole suicidarsi."


"Umpf, è una vergogna per tutti i Divine Sovereign." Disse con tono profondo il Realm King della Rete Celeste.


"Mi sporcherei le mani ad ucciderlo!"


"Eheh, raggiungere il Divine Sovereign Realm non è facile, ma questo tipo... dopo il raduno verrà fatto a pezzi."


.....


Sguardi freddi, sbuffi, disprezzo, rabbia... Tutti stavano fissando Yun Che come se fosse un buffone che stava per morire in modo orribile. Allo stesso tempo, trovavano la loro stessa reazione divertente perché qualcuno come Yun Che non meritava affatto la loro rabbia. Tuttavia non si potevano controllare le emozioni a comando.


Tra i posti d'onore, il cadaverico Yan Sangeng gettò un'occhiata verso Yun Che per poi dire con indifferenza: "Mia signora, quest'uomo merita di morire."


Quante persone al mondo potevano proteggere Yun Che dopo che Yan Sangeng in persona lo aveva condannato a morte?


La strega Yao Die non gli rispose.


"Umpf." Tian Muyi si alzò mostrando un'espressione relativamente calma, ma non si disturbò a nascondere l'intento omicida nei suoi occhi. "Quest'uomo non ha insultato solo questi grandi Sovrani Celesti, ma tutti i Divine Sovereign della regione settentrionale. Il suo crimine è imperdonabile."


"Se desideri morire così tanto, allora ti accontenterò!"


"Aspetti!" Intervenne all'improvviso Tian Guhu per poi alzarsi in volo dal suo posto: "Onorabile padre, siamo stati noi Sovrani Celesti ad essere insultati, così è compito nostro rispondere. Non dovreste sporcarvi le mani con il suo sangue."


Tian Muyi accettò la giustificazione di suo figlio e annuì lentamente.


Tutti guardarono Tian Guhu mentre si fermava di fronte a Yun Che per poi inchinarsi a Yao Die: "Signora, per favore mi permetta di parlare per un po' con Ling Yun."


Nonostante Yun Che fosse un uomo morto, Tian Guhu mostrò comunque a Yao Die il rispetto che meritava.


"Fai come desideri." Disse con indifferenza Yao Die.


Nonostante non avesse attaccato Yun Che, con la sua risposta praticamente aveva preso le distanze da questo Ling Yun.


"La ringrazio signora." Tian Guhu si inchinò di nuovo per poi rivolgersi verso Yun Che. Il suo sguardo era incredibilmente calmo e privo di rabbia mentre lo fronteggiava: "Osi ripete ciò che hai detto prima Ling Yun?"


Yun Che aYun Che alzò lo sguardo e lo osservò con indifferenza. poi disse: "Spazzatura."


"Tu!" I Sovrani Celesti si infuriarono di nuovo.


Ma Tian Guhu li fece calmare alzando una mano e poi mostrò un mezzo sorriso: "Noi Sovrani Celesti siamo creature orgogliose, ma non tormentiamo mai chi è più debole di noi e sicuramente non tolleriamo gli insulti! Se non ti giustificherai, sospetto che non potrai uscire vivo da questa torre."


"..." Yun Che non disse nulla.


"Se i membri della generazione più grande ti attaccassero o se ti attaccassimo tutti insieme potrebbe essere scorretto, senza menzionare che sicuramente non ti meriti un trattamento così speciale. Così..." Lo sguardo di Tian Guhu era tagliente. "In quanto orgoglioso Sovrano Celeste, è solo giusto che mostri un livello di magnanimità pari alla mia forza. Ti darò un'occasione per conto dei miei fratelli."


"Siamo entrambi al settimo livello del Divine Sovereign Realm, così io, la spazzatura di cui hai parlato, sarò il tuo avversario. Se vincerai, ammetteremo di non meritare il nostro titolo. Naturalmente non cercheremo di punirti per la tua trasgressione visto che avresti perfettamente ragione. Ma se perderai contro di me, una persona che hai definito spazzatura..." Sorrise per poi continuare: "Suppongo che capirai qual è il prezzo per aver umiliato i Sovrani Celesti della Divina Regione Settentrionale, no?"


"Non rifiutare, posso farti un altro enorme favore." Tian Guhu stese un dito prima che Yun Che potesse rispondere: "Sette. Se potrai resistere a sette dei miei attacchi senza perdere, allora ammetterò che tu sei il vincitore. Cosa ne dici?"


Le parole di Tian Guhu fecero sorridere la folla arrabbiata. Tian Muyi in particolare era pieno di orgoglio.


Sia Tian Guhu che Yun Che erano allo stesso livello, ma il Cigno Solitario avrebbe ammesso la sconfitta se non avesse battuto l'avversario dopo sette attacchi. Normalmente una dichiarazione del genere sarebbe sembrata incredibilmente presuntuosa, ma era stato Tian Guhu a dirlo.


Nessuno pensava che avrebbe perso nonostante l'handicap. Era anche il solo Divine Sovereign presente che poteva distruggere un altro avversario allo stesso livello di coltivazione in sette mosse.


L'offerta di Tian Guhu era un'ottima tattica perché così gli avrebbe permesso di aumentare ulteriormente la sua reputazione, sfogare la rabbia dei Sovrani Celesti e umiliare il suo avversario. Avrebbe fatto perdere ogni dignità a questo "Ling Yun".


Sarebbe stato troppo facile uccidere Ling Yun per i suoi crimini.


La rabbia della gente si trasformò in derisione. Perfino i Divine King che provavano solo ammirazione per i Divine Sovereign stavano fissando Yun Che con sdegno e compassione.


"Ling Yun... di sicuro qualcuno di audace come te accetterà un handicap del genere, vero?" Disse lentamente Tian Guhu. Un paio di Sovrani Celesti sbuffarono sentendo queste parole.


Yun Che si alzò e disse con indifferenza: "Sette attacchi sono troppi. Facciamo tre."
                                


                                



