---
title: Capitolo 1632 – Chi è il Re dell’Inferno?
pubDate: 2025-03-10T08:57:10.478Z
tags:
    - atg
---


Capitolo sponsorizzato! Grazie mille Federico! 2 in coda, 0/10 donazione


-Alstor, che è tornato dalla sua breve "pausa esami"






“Uccidermi?” rispose Qianye Ying’er, con un leggero sorriso. Un milione di minuscoli raggi di luce nera si intrecciarono intorno alle sue dita, che danzavano nell’aria: “Tu da sola, non ci riuscirai mai in vita tua.”


Rumble!


L’oscurità avvolse di nuovo il cielo, e lo spazio fra intorno a loro cominciò improvvisamente a collassare. Tutti riuscirono a vedere chiaramente l’immagine di una farfalla nera che sbatteva le ali in quel mondo totalmente privo di luce. Quell’immagine rimase impressa nei loro occhi e nella loro anima.


“Questa… questa è…” delle grida scioccate riecheggiarono nell’oscurità.


“L’Abisso della Farfalla Eterna.” Lo sguardo di Yan Sangeng penetrò l’oscurità. Fissò il cielo, dicendo lentamente e soppesando le sue parole: “Non riesco a credere che una Divine Master di ottavo livello sia riuscita a spingerla a tanto…”


Poco lontano, l’espressione di Fen Jieran cambiava continuamente. Sembrava aver realizzato qualcosa, e mormorò senza rendersene conto: “Possibile che siano…”


Yan Sangeng si voltò verso Fen Jieran: “Principe Jieran, sa chi sono quelle due persone?”


“No, non sono loro.” Fen Jieran scosse la testa. Non era chiaro se stesse rispondendo alla domanda di Yan Sangeng o parlando da solo: “Non possono essere loro.”


Yan Sangeng aggrottò la fronte: “A chi si riferisce, esattamente…?”


Bang!


Un tonfo risuonò nell’aria e, sebbene fosse piuttosto debole, sovrastò tutti gli altri rumori. La Strega Yao Die non solo era rimasta scioccata dalla forza della sua avversaria, ma alla fine si era anche arrabbiata, perciò stava rilasciando tutta la sua forza misteriosa senza trattenersi. Il Dominio chiamato Abisso della Farfalla Eterna era una tecnica che poteva utilizzare solamente la Quarta Strega del Regno delle Anime Rubate. Ora, stava mostrando la sua vera e terrificante potenza nel cielo sopra il Regno Imperiale Celeste.


L’immagine della farfalla si rifletté negli occhi dorati di Qianye Ying’er. Sentì i suoi cinque sensi abbandonarla rapidamente. La sensazione che qualcosa la stesse divorando iniziò a farsi strada in lei, per poi diffondersi in tutto il suo corpo.


Grazie al Sangue dell’Imperatrice Diabolica nelle sue vene, Qianye Ying’er non poteva essere sconfitta dal solo potere di Yao Die.


Tuttavia, questo valeva solo per la differenza di forza misteriosa, non per il divario di forza fra le loro anime!


Sfortunatamente, il più grande punto di forza della Quarta Strega Yao Die era proprio il potere della sua anima diabolica!


All’interno del Dominio dell’Abisso della Farfalla Eterna, Qianye Ying’er era stata travolta da un potere molto più grande di quanto si aspettasse, in grado di soverchiare la sua anima. Lei era riuscita a padroneggiare il Marchio Spirituale del Suicidio, perciò si poteva immaginare quanto fosse potente la sua anima. Tuttavia, non appena Yao Die rilasciò tutta la forza della sua anima, Qianye Ying’er realizzò di non potersi difendere da essa.


Riuscì anche a intuire che se quella farfalla illusoria l’avesse inghiottita, probabilmente vi sarebbe rimasta intrappolata “per sempre”.


Tuttavia, Qianye Ying’er non cercò di fuggire con tutte le sue forze dall’illusione nell’istante stesso in cui vi rimase intrappolata. Al contrario, non tentò neppure di difendersi. Accolse l’attacco di Yao Die, mentre dell'Energia Misteriosa dell’Oscurità brillava sulla punta dell’Oracolo Divino.


“Umpf, sciocca.” Mormorò fra sé e sé Yao Die, e subito dopo la posizione delle sue mani e il suo sguardo cambiarono simultaneamente…


Proprio quando l’Abisso della Farfalla Eterna stava per divorare completamente Qianye Ying’er, Yun Che, molto più indietro, fece scattare improvvisamente una mano in avanti, come se stesse afferrando distrattamente qualcosa.


Yao Die si sentì come se una forza invisibile l’avesse strattonata violentemente. I suoi occhi socchiusi si spalancarono, e percepì di star perdendo il controllo sull'Energia Misteriosa e sull’energia spirituale che aveva rilasciato. Così, l’Abisso della Farfalla Eterna divenne estremamente distorto. Quel Dominio imperfetto non solo aveva perso gran parte del suo potere, ma vi si erano anche formate decine di punti deboli.


Yao Die non aveva mai provato prima quella bizzarra sensazione che l’aveva inghiottita per un solo istante, e non aveva mai rilasciato un Dominio così distorto. Subito dopo, Qianye Ying’er, che aveva atteso pazientemente, fece la sua mossa. Rilasciò esplosivamente la sua Energia Misteriosa e un’ombra dorata, che si lasciava alle spalle una scia nera, colpì il Dominio di Yao Die. Lo squarciò quasi senza fatica, e quel Dominio che avrebbe dovuto essere semplicemente terrificante cominciò a infrangersi.


Bzz!


Le ali della farfalla vennero lacerate, e il Dominio iniziò a tremare. L’improvviso contraccolpo dovuto alla distruzione del Dominio fece barcollare vistosamente Yao Die. Provò uno strano senso di stupore e agitazione, ma la sua forza di volontà da Strega le permise di restare imperturbabile. Le sue mani cambiarono improvvisamente posizione, mentre ritraeva forzatamente il Dominio. Scelse di non indietreggiare. Al contrario, scattò in avanti senza preavviso, cercando di afferrare l’Oracolo Divino, la spada che aveva distrutto il suo Dominio.


Yao Die afferrò fermamente l’Oracolo Divino, facendo riecheggiare nell’aria un boato ovattato. L’arma reagì come un serpente dorato preso per la gola, e il bagliore che l’avvolgeva si indebolì di colpi.


In lontananza, Yun Che ancora una volta mosse con delicatezza le dita come se stesse afferrando qualcosa.


Subito dopo, quell’energia soffocante e incredibilmente strana travolse di nuovo Yao Die. Tutta l'Energia Misteriosa che aveva raccolto forzatamente sfuggì al suo controllo, e in un solo istante ne scomparve praticamente il trenta percento… aveva perso il controllo della sua Energia Misteriosa senza alcun motivo, e si era dispersa senza alcuna ragione. Era come se fosse stata silenziosamente inghiottita da una qualche bizzarra creatura invisibile.


Crack!


L’inspiegabile perdita di controllo di Yao Die sulla sua Energia Misteriosa fece sì che non riuscisse più a trattenere l’Oracolo Divino. La spada si liberò immediatamente dalla sua presa e scattò verso il suo volto.


Rip!


Lo spazio si lacerò violentemente, distorcendosi intorno alla vita di Yao Die. Era riuscita a schivare, indietreggiando con una strana e incredibile Abilità Misteriose di Movimento. La lama riuscì a recidere solo qualche decina di suoi capelli, che rimasero a fluttuare a mezz’aria nell’oscurità.


Yao Die ricomparve cinque chilometri più indietro. Non appena si fermò, un debole tintinnio risuonò tutt’intorno. Sulla parte superiore della sua maschera comparve una crepa diagonale, da cui colò lentamente un piccolo rivolo di sangue.


Tutto sembrò pietrificarsi, e tutti i presenti provarono una fitta al cuore così dolorosa da far credere loro di aver avuto un infarto.


Avevano visto il Dominio appena creato venir distrutto in un solo istante. Avevano visto quel rivolo di vistoso sangue rosso brillante scorrere dalla fronte di Yao Die.


Neppure Yao Die stessa ricordava quanti anni fossero passati dall’ultima volta che qualcuno l’aveva ferita.


“Si può sapere… si può sapere chi sono?” mormorò sovrappensiero Tian Muyi, con lo sguardo rivolto al cielo. Aveva davvero visto coi suoi occhi la Strega Yao Die subire una ferita. Era un evento semplicemente inimmaginabile, che avrebbe scioccato l’intera Regione Settentrionale.


Yao Die non si portò una mano alla ferita. Al contrario, il suo sguardo oltrepassò l’oscurità e si posò su Yun Che.


Piuttosto che a Qianye Ying’er, Yao Die stava prestando attenzione soprattutto a Yun Che. Anche durante il suo scambio di colpi con Qianye Ying’er, aveva continuato a tenerlo d’occhio.


Le due volte in cui si era verificato quel fenomeno bizzarro, aveva notato il movimento delle mani di Yun Che.


Tuttavia, stava semplicemente gesticolando a vuoto!? Non aveva rilasciato alcun tipo di strana energia.


Quindi, cos’era esattamente la sensazione… che lei aveva provato?


Tuttavia, Qianye Ying’er non le lasciò il tempo di riprendere fiato. La sua sagoma dorata sfrecciò nel cielo, scattando verso di lei.


Le due ripresero lo scontro, e una catastrofe oscura discese ancora una volta sui cieli del Regno Imperiale Celeste.


Durante lo scontro precedente, erano state l’una alla pari dell’altra. Ma ora, Yao Die cominciava a sentirsi leggermente confusa. Dopo aver subito il contraccolpo dovuto alla distruzione del suo Dominio, Qianye Ying’er la stava gradualmente costringendo sulla difensiva e mettendo all’angolo.


Yun Che osservò in silenzio. Il suo sguardo privo di emozioni rimase fisso su Yao Die finché, a un certo punto, piegò di scatto verso il basso l’indice sinistro.


Bang!


Le dita di Yao Die, avvolte da un bagliore diabolico, si scontrarono con la lama dell’Oracolo Divino, creando tutt’intorno decine e decine di piccoli Domini di oscurità. Quello stallo terrificante, che poteva verificarsi solo durante la battaglia fra due Divine Master di alto livello, durò per meno di mezzo secondo. Dopodiché, le mani di Yao Die vennero improvvisamente colte da uno spasmo, e nell'Energia Misteriosa che stava rilasciando comparve un varco.


Non era molto grande, ma le fece perdere il controllo sulla circolazione della sua Energia Misteriosa per una frazione di secondo.


Quel cambiamento così piccolo era ovviamente fatale, in uno scontro nel quale i due avversari sono alla pari. Inoltre, quella era una feroce battaglia fra Divine Master. Prima ancora che Yao Die potesse accigliarsi, l’Oracolo Divino aveva già sopraffatto violentemente il suo potere. Scattò verso il suo petto come un velenoso serpente dorato, puntando dritto al suo cuore.


BOOOOOOM————


Fu come se una stella nera come l’inchiostro fosse esplosa al centro del petto di Yao Die, che venne scaraventata via da una tempesta d’oscurità, come una farfalla dalle ali tagliate. Si lasciò alle spalle solo una terrificante scia oscura.


Stavolta, aveva notato una cosa con assoluta chiarezza. Aveva visto le dita di Yun Che muoversi leggermente nell’istante stesso in cui si era verificato quello strano fenomeno.


Una volta… due volte… tre volte… poteva davvero essere solo una coincidenza?


Cos’era, esattamente? Forse uno di quegli Artefatti Profound privi di aura lasciati in eredità dagli Dei?


O forse una tecnica demoniaca!?


Tuttavia, non era l’unica persona ad averlo notato. Anche qualcun altro se n’era accorto.


Whoosh!


Yan Sangeng spiccò improvvisamente il volo, sotto gli sguardi scioccati di tutti. Si fermò di fronte a Qianye Ying’er e disse con un tono incredibilmente cupo: “Lasci che la aiuti.”


Yao Die si fermò a mezz’aria. Si portò una mano al petto, e del sangue scorse fra le sue dita.


L’Oracolo Divino. Era un artefatto divino che gli Dei avevano lasciato al Regno del Brahma della Regione Orientale. Yao Die ne aveva sentito parlare già molto tempo prima, ma ora aveva sperimentato sulla propria pelle quanto potesse essere terrificante.


Tuttavia, non prestò attenzione alle ferite che l’Oracolo Divino le aveva inflitto. Si voltò e scattò a tutta velocità verso Qianye Ying’er. Le farfalle illusorie alle sue spalle per un istante sembrarono diventare reali. La Strega cominciò di nuovo a rilasciare la sua forza straordinaria, non sembrava affatto più debole di prima.


Yan Sangeng all’improvviso si fece avanti. Ora, un Divine Master di settimo livello e una Divine Master di nono livello stavano attaccando insieme Qianye Ying’er!


Qianye Ying’er non indietreggiò neppure di un passo. In effetti, l’espressione sul suo candido volto rimase immutata.


In quanto a forza misteriosa, Yan Sangeng era più deboli di Qianye Ying’er di un livello. Ma ora che la stava affrontando di persona, si rese conto che la pressione che emanava era così soverchiante da togliere il fiato. Come minimo, non era il genere di pressione che avrebbe dovuto creare una disparità di un solo livello.


Inarcò le sopracciglia, e scambiò rapidamente uno sguardo con Yao Die. Non appena si avvicinò a Qianye Ying’er, cambiò improvvisamente traiettoria e la oltrepassò. Si stava dirigendo dritto verso Yun Che.


A quel punto, Yao Die rilasciò tutto il suo potere, ostacolando completamente i movimenti di Qianye Ying’er e immobilizzandola. Non le concesse neppure una singola possibilità di sfuggirle o di fermare Yan Sangeng.


In quanto Divine Master di settimo livello e capo dei Trentasei Fantasmi Yama, Yan Sangeng normalmente non avrebbe mai e poi mai creduto che si sarebbe davvero abbassato ad attaccare personalmente un Divine Sovereign di settimo livello. O almeno, fino a quel momento.


Ma ora, non solo lo stava attaccando, lo stava persino attaccando di sorpresa e con l’intento di ucciderlo.


Percorse decine di chilometri in un solo istante, Yun Che era ormai proprio di fronte a lui. Yan Sangeng fece scattare in avanti una mano ad artiglio, creando una lacerazione nera come l’inchiostro nell’aria di fronte a sé.


Il rumore dello spazio che veniva squarciato fu così assordante che tutti i presenti si sentirono come se i loro timpani stessero per rompersi. Tuttavia, l’espressione di Yan Sangeng si irrigidì per un istante. Perché le sue dita non strinsero altro che l’aria. Alle sue spalle, c’era solo l’immagine residua che aveva distrutto.


Dopo una frazione di secondo di shock, così estremamente breve da non essere neppure degna di nota, Yan Sangeng reagì con la rapidità di un fulmine. Si voltò di stacco e attaccò con straordinaria precisione il punto in cui Yun Che era riapparso.


Rip!


Il suo attacco fu ancora più veloce e terrificante del precedente. Anche il rumore dello spazio lacerato fu parecchie volte più tonante. Ma ancora una volta Yan Sangeng non distrusse altro che un’immagine residua.


La sua espressione mutò leggermente, e nei suoi occhi comparve uno spietato bagliore grigiastro.


“Un’Abilità Misteriose di Movimento di prima scelta, che hai persino coltivato perfettamente fino al massimo livello. Ammirevole.” Yan Sangeng fissò lo spazio vuoto di fronte a sé, lodando Yun Che. Si voltò lentamente, osservando il punto in cui Yun Che era ricomparso. Dopodiché, sollevò un braccio e poi fece scattare la mano verso il basso.


Delle raggelanti e spettrali grida piene di rancore e disperazione riecheggiarono all’improvviso da un punto imprecisato. Era come se centinaia di migliaia di fantasmi stessero ululando insieme. Alle spalle di Yan Sangeng, prese lentamente forma l’immagine bianco-grigiastra di uno scheletro. Contemporaneamente, la sua pelle e i suoi muscoli assunsero una sconvolgente tonalità cinerea, al punto da far sembrare che si fosse trasformato in un cadavere essiccato di fronte a tutti. Soltanto i suoi occhi continuarono a brillare con uno strano bagliore, che non avrebbe dovuto comparire nello sguardo di una persona ancora in vita.


Quegli occhi terrificanti osservarono Yun Che e, quando Yan Sangeng parlò, la sua voce fu così roca e secca da risultare quasi indecifrabile: “Forza, fammi vedere come farai a scappare stavolta.”


Quando finì lentamente la frase, stava già scattando verso Yun Che. Anche se la sua velocità era ancora esplosiva e straordinaria, era molto più lento di prima.


Tuttavia, migliaia di fantasmi sembravano gridare ovunque lui andasse. Era come se il mondo intero si fosse trasformato nell’aldilà.


Inoltre, Yun Che era esattamente al centro del Dominio spettrale. Si sentiva come se dei fantasmi stessero afferrando il suo corpo, e non riusciva a muovere neppure un muscolo.


Il fatto che Yun Che avesse surclassato Tian Guhu con la sua forza misteriosa al settimo livello del Divine Sovereign Realm aveva già scioccato tutti. Ma nonostante tutto, era impossibile che potesse resistere a un Divine Master di settimo livello come Yan Sangeng. Di fronte a quel divario di forza bruta, persino la migliore delle Abilità Misteriose di Movimento non sarebbe stata altro che ridicola e insignificante.


Una lunga scia di Energia Misteriosa grigia si distese alle spalle di Yan Sangeng, mentre le sue dita scattavano verso la gola di Yun Che. Anche quando fu a solo pochi metri di distanza, Yun Che non era ancora fuggito… ma era chiaro che fosse stato completamente immobilizzato.


Proprio quando Yan Sangeng era certo che ormai Yun Che fosse in mano sua, le pupille di quest’ultimo si dilatarono all’improvviso.


La sua aura al settimo livello del Divine Sovereign Realm eruppe. Tuttavia, esplose con una violenza così assurdamente spaventosa da essere praticamente inconcepibile per Yan Sangeng. Prima ancora che avesse il tempo di provare stupore, una sagoma era già scivolata oltre di lui. Tuttavia, un lampo di luce cremisi rimase impresso nel profondo dei suoi occhi. Senza scomparire neppure parecchio tempo dopo.


Yan Sangeng rimase pietrificato, e il mondo intero sembrò venire avvolto dal silenzio più totale.


Rimase immobile, come una statua di pietra, poi abbassò lentamente lo sguardo… una gigantesca spada, avvolta da un silenzio bagliore cremisi, aveva trafitto il suo petto, fuoriuscendo poi dalla sua schiena. Era stato completamente trapassato da quell’enorme lama, da parte a parte.


Il suo corpo da Divine Master, che avrebbe dovuto essere più resistente delle Pietre Divine stesse, che era protetto dalla sua Energia Misteriosa da Divine Master, non era riuscito a opporre alcuna resistenza. L’attacco aveva oltrepassato tutte le sue difese, come se non esistessero.


“Che stupido.”


La voce più fredda e sprezzante che Yan Sangeng avesse mai sentito in vita sua lo raggiunse da dietro.


Yun Che distese un braccio e la Spada Colpo Celeste Nemesi dei Diavoli attraversò all’istante il corpo di Yan Sangeng, tornando in volo fra le sue mani. L’arma non era stata sporcata da neppure una goccia di sangue.


Dopodiché, lo spadone cremisi scomparve nel nulla. Yun Che continuò a dare le spalle a Yan Sangeng, senza voltarsi a guardarlo neppure per un istante.


Per un Divine Master, venir trafitto da parte a parte da una spada non era certo una ferita fatale. In effetti, non si poteva neppure considerare grave.


Tuttavia, Yan Sangeng rimase immobile, come una statua. Dal buco nel suo corpo non sgorgò sangue. Soltanto un velo di luce cremisi continuò a brillare silenziosamente sui bordi della ferita, e sembrava che non sarebbe scomparsa, né si sarebbe dispersa.
                                


                                



