---
title: Capitolo 1634 – Una voce e una figura diabolica
pubDate: 2025-03-10T08:57:10.479Z
tags:
    - atg
---


Capitolo sponsorizzato, ringraziamo Federico!
0 in coda, 0/10 donazione,
<em>-Schadenfreude</em>


Yun Che e Qianye Ying'er non lasciarono subito il regno dopo che si allontanarono dalla Torre Imperiale Celeste. Invece si fermarono ai suoi confini.


"Sicuramente si l'intero regno Yama si infurierà. Temo che inizieranno a darci la caccia."


Disse con tono languido e rilassato Qianye Ying'er. Anche se aveva già finito di raffinare la sua metà di pillola Indomata del Mondo, la sua coltivazione era ancora ben lontana dal suo culmine. Tuttavia non avrebbe mai osato sperare di fare un recupero del genere.


"Ottimo." Disse Yun Che.


"Il regno Yama è stato provocato e anche il regno della Luna Ardente sarà venuto a sapere di quello che è successo. Contando anche una strega terrorizzata, sicuramente la Regina Diabolica interverrà." Qianye Ying'er guardò Yun Che. "In effetti è il metodo migliore per andare avanti, ma comporta anche più rischi."


"Non ci sono rischi." Disse Yun Che. "Dopotutto è la persona che può localizzarci più velocemente."


"Ah." Qianye Ying'er sospirò. "Se fossi stato così deciso e crudele in passato, non saresti mai finito in queste condizioni."


Yun Che le lanciò un'occhiata gelida e il suo tono divenne più profondo: "Non continuare a cercare di provocarmi."


"Eheh, in realtà spero di vederti infuriato a volte." Qianye Ying'er sorrise lievemente. "Se un giorno non ti rimarrà più rabbia, allora sarà..."


Smise di parlare. Allo stesso tempo evitò lo sguardo di Yun Che.


"Sono molto curiosa." Qianye Ying'er continuò: "Come vorresti usare Tian Guhu esattamente?"


"Se qualcuno è utile, perché non usarlo?" Disse Yun Che.


"...Molto bene." Rispose Qianye Ying'er. Non indagò ulteriormente.


Sembrava che Yun Che avesse pensato ad un piano mentre lei aveva raffinato la pillola Indomata del Mondo.


Il Regno Imperiale Celeste e la maggior parte del Divino Regno Settentrionale al momento erano sempre più nel trambusto.


Il Raduno Celeste, un evento che avrebbe attirato l'attenzione di tutti i coltivatori della regione, era stato interrotto in modo così drammatico. In effetti era stato un incidente proprio improvviso. Tian Guhu era stato sconfitto miserabilmente per mano di una persona al suo stesso livello. Il re dei fantasmi Yama era stato ucciso e la quarta strega era fuggita.


Anche se la Divina Regione Settentrionale era piena di conflitti, era passato fin troppo tempo da quando era accaduto un evento così scioccante.


Molti membri dei tre regni sovrani accorsero nel Regno Imperiale Celeste più velocemente che potevano. Era la prima volta che mostravano così tanto interesse nel Regno Imperiale Celeste nonostante fosse il territorio più potente al di fuori dei regni sovrani. Perfino il coltivatore più debole del Regno Imperiale Celeste poteva capire che stava succedendo qualcosa.


Tuttavia, le persone che avevano causato questo caos erano le più calme. I due volarono tranquillamente e ad un certo punto arrivarono ad una grande foresta di bambù.


L'aura dei bambù spirituali attirò l'attenzione di Yun Che, facendolo diventare pensieroso.


Ling'er...


In passato avrebbe pensato a lei ogni volta che vedeva una foresta di bambù. Per questo era diventata la cicatrice più dolorosa nel suo cuore.


Solo quando si era riunito con la persona che aveva perso aveva guarito questa ferita.


Ma perderla nuovamente aveva reso tutto ancora più doloroso.


Gli occhi a fenice di Qianye Ying'er si socchiusero mentre diceva: "E pensare che c'è una foresta di bambù così verde nella Divina Regione Settentrionale. È molto raro."


Tirò l'orlo della manica di Yun Che con le sue dita sottili. "Scendiamo a dare un'occhiata."


Entrambi discesero nel cuore della foresta.


L'aura oscura era molto più debole qui rispetto a quella dei confini del Regno Imperiale Celeste. Anche se il bambù spirituale in questo posto aveva un colore più cupo, l'aura che emanava manteneva un po' della sua freschezza e purezza, una rarità in questo regno.


Questa era la prima volta che Yun Che vedeva una foresta di bambù nella Divina Regione Settentrionale.


Forse era perché l'aura di quest'area era "fin troppo pura" in confronto al resto dell'ambiente attorno, ma non potevano percepire l'esistenza di Bestie Misteriose dell'oscurità qui. In effetti sembrava una terra pura che era stata dimenticata momentaneamente da questo mondo oscuro.


"Quando mia madre è morta anni fa, l'ho seppellita in una foresta di bambù." Disse con tono gentile Qianye Ying'er. "Anche se era una concubina imperiale, non le erano mai piaciuti gli intrighi di palazzo. Forse era stata costretta a ricoprire quella posizione."


Si poteva immaginare che anche sua madre fosse stata una bellezza incredibile.


"Speravo che, lasciandola riposare tra le canne di bambù, che sarebbe stata immersa per sempre nella brezza pura e calma della foresta, che non sarebbe stata più contaminata da questo sporco mondo." Lo sguardo di Qianye Ying'er si velò per un momento e la sua voce si abbassò: "Ogni volta che tornavo nel regno, sarei andata a trovarla e a porgerle i miei rispetti. Ma è passato molto tempo dall'ultima volta."


Yun Che osservò silenziosamente il paesaggio di fronte a lui.


Durante la sua vita nell'continente Nuvola Azzurra, solo quando Su Ling'er era morta tra le sue braccia si era reso conto di essere stato divorato dalla vendetta e dall'odio. Tuttavia, non importava quanto rimpiangesse le sue azioni o si odiasse, era impossibile tornare indietro nel tempo.


Questo era anche il motivo per cui aveva giurato che avrebbe protetto i suoi cari con tutte le sue forze quando era tornato nel continente del Cielo Misterioso. Così non avrebbe ripetuto i suoi errori.


"La vendetta è come un demone, ti accecherà, divorerà la tua mente e il tuo animo, brucerà ogni tua luce e speranza."


Aveva ammonito così Fen Juechen anni fa.


Tuttavia, ora era di nuovo precipitato nell'abisso dell'odio e della vendetta. E in quel momento aveva lasciato che la vendetta e l'odio lo divorasse. Non avrebbe esitato a sacrificare qualunque cosa per raggiungere il suo obiettivo.


Chiudeva il cerchio in modo tetro e crudele. Un ciclo tragico che sembrava destinato a ripetersi.


Iniziò ad avanzare lentamente. Dopo un po' di passi, il suo sguardo da velato, tornò indifferente.


Questa foresta di bambù era molto grande e, mentre i due la percorrevano lentamente, videro una persona minuta.


Era una ragazza che sembrava avere solo tredici o quattordici anni, ed era appoggiata ad una delle canne di bambù scure. Era incredibilmente esile e coperta di sporco. I suoi capelli erano aggrovigliati e si potevano scorgere delle ferite sul suo viso.


Si stava abbracciando le gambe ed era accasciata contro delle canne di bambù. Sembrava così fragile che faceva dolere il cuore. I suoi occhi socchiusi fissavano l'orizzonte con fare confuso. Il suo sguardo che doveva essere pieno di vita ed energia era cupo e spento.


Solo quando Yun Che e Qianye Ying'er arrivarono a dieci passi da lei notò la loro presenza. Reagì come un uccello spaventato e iniziò a scappare. Ma era troppo debole, prima ancora di potersi alzare, barcollò e cadde pesantemente a terra.


La ragazza stava tremando e si rannicchiò in posizione fetale. Solo quando vide chiaramente Yun Che e Qianye Ying'er il terrore nei suoi occhi si dissipò. Tuttavia l'ondata di stanchezza che sentì dopo lo spavento la fece accasciare di nuovo a terra.


Questa era una scena che i due avevano visto fin troppe volte.


Non importava quanto fosse talentuoso un bambino, se il suo periodo di allenamento fosse stato troppo breve o se non avesse avuto la protezione di qualcuno, sarebbero morti molto presto nella Divina Regione Settentrionale.


Questa ragazza di fronte a loro era tutta sola, così era chiaro che avesse perso ogni protezione. Inoltre viveva nel Regno Imperiale Celeste, una terra piena di innumerevoli esperti, così sarebbe stato davvero difficile per lei sopravvivere in futuro se non avesse trovato un potente protettore.


"Signori..." Quando guardò Yun Che e Qianye Ying'er, i suoi occhi si velarono e si fece coraggio per poi implorare: "Potreste... potreste darmi una pillola per il recupero... andrebbe bene anche del cibo. Vi prego. In futuro ripagherò sicuramente la vostra gentilezza."


Yun Che rimase impassibile, ma iniziò ad avvicinarsi alla ragazza. Si fermò di fronte a lei e stese la mano. Al centro del suo palmo c'era una pillola bianca come la neve che irradiava un'aura gelida.


"?" Qianye Ying'er rimase perplessa dalle sue azioni, ma non lo diede a vedere.


Questa era una pillola delle nevi che proveniva da Asgard. Data l'età della ragazza, chiaramente era ben lontana dal raggiungere la via del divino, così questo medicinale le sarebbe stato di grande aiuto.


"Ti permetterà di recuperare velocemente la tua forza misteriosa e aiuterà molto la tua coltivazione. Prendila."


Dopodiché Yun Che si girò.


"Ah..." La ragazza all'inizio fu sbalordita dalle sue azioni, ma poi inghiottì la pillola delle nevi come un gatto affamato. Non si preoccupò nemmeno che fosse veleno o una forte medicina che non poteva raffinare.


Quando alzò di nuovo la testa, ora si potevano vedere delle lacrime sul suo viso. "Vi ringrazio per la gentilezza, siete... siete davvero brave persone. Vi ripagherò sicuramente in futuro."


"Ricorderò ciò che hai detto." Disse ridacchiando Yun Che.


"Eeheeheeheeh..."


La risata tenera e civettuola di una donna iniziò a risuonare nella foresta di bambù silenziosa. La risata languida sembrava provenire da lontano e al tempo stesso da molto vicino.


Non appena la sentì, Yun Che sentì il suo corpo afflosciarsi. Anche dopo diverso tempo, provò una sensazione di intorpidimento difficile da descrivere che penetrò perfino le sue ossa.


"Che bambino gentile. È così commovente."


Yun Che aveva sentito innumerevoli voci celestiali in tutta la sua vita. La voce leggera e spensierata di Feng Xue'er, quella fredda e imperiosa della Piccola Imperatrice Demoniaca, la voce eterea di Shen Xi, quella gelida e indifferente di Mu Xuanyin... Anche quella di Nanhuang Chanyi era eccezionalmente dolce e gentile.


Ma il suo cuore era caduto in un abisso e il suo spirito era solo pieno d'odio. Inoltre aveva Qianye Ying'er accanto a lui, così ormai non si impressionava così facilmente di fronte a delle bellezze o delle voci splendide.


Tuttavia questa persona lo aveva fatto rilassare completamente con poche parole, facendolo tremare lievemente.


Inoltre questa voce... non conteneva nessuna Energia Misteriosa o potere spirituale!


Yun Che aggrottò lievemente le sopracciglia. Anche Qianye Ying'er aveva cambiato espressione.


In passato Qianye Fantian le aveva parlato di una voce molto terrificante che poteva insinuarsi nello spirito di una persona. Allora lei, dato che provava molta riverenza nei confronti di suo padre, non aveva dubitato delle sue parole. E dopo essere tornata nella Divina Regione Settentrionale ci aveva ripensato diverse volte.


Tuttavia, nonostante fosse mentalmente pronta, la voce che aveva appena sentito l'aveva proprio scioccata.


Seduzione... conteneva una delicata seduttività, era davvero spaventosa. Le parole non erano sufficienti a descriverla.


Qianye Ying'er aveva studiato innumerevoli arti ammalianti e suoni che avrebbero dovuto intrappolare lo spirito di una persona. Aveva visto tantissime tecniche simili. Ma aveva sempre finito con il disprezzare queste abilità.


Tuttavia la voce appena risuonata nelle sue orecchie aveva trasceso quel livello e sembrava che non avesse usato nessuna arte ammaliante. Poche semplici parole avevano ignorato completamente le difese di Yun Che e di Qianye Ying'er, toccando ogni fibra delle loro anime.


Questa malia superava ogni comprensione, avrebbe potuto incantare il mondo intero e non sarebbe dovuta esistere in questo universo.


Yun Che tornò a respirare solo dopo un po' di tempo. Guardò la ragazza stordita per poi dire: "Dovresti andartene. Più lontano è, meglio sarà."


Le sue parole destarono la bambina dal suo stordimento. Si alzò frettolosamente e scappò via. Non aveva osato dire nemmeno una parola.


Subito dopo che la ragazzina se ne andò, una figura nera apparì di fronte a loro.


Era comparsa all'improvviso, eppure sembrava che fosse qui da tempo.


Il suo corpo era avvolto da una foschia nera che pareva dotata di vita propria. Camminava in modo rilassato, come se fosse uscita da un qualche abisso sconosciuto. Ogni suo passo oscurava l'ambiente attorno e riduceva il bambù attorno in polvere vorticante.


Il fumo nero nascondeva la sua figura, ma tutti potevano capire che si trattava di una donna. Anche se era velata dalla foschia, era ovvio che indossasse un ampio abito nero e la sua andatura mostrava il suo corpo formoso. Ogni sua curva poteva incantare completamente una persona.


Lo sguardo di Yun Che si irrigidì e perfino Qianye Ying'er sembrò congelarsi sul posto. Rimasero così per molto tempo.


Solo un'occhiata li aveva ridotti in queste condizioni. Se la foschia nera si fosse dispersa, che donna sconvolgente avrebbe rivelato?


Yun Che e Qianye Ying'er non avevano mai incontrato una persona così spaventosa.


"Sospettavo che ci avresti trovato molto presto." Disse Qianye Ying'er intrecciando le dita. La donna avvolta dalla foschia non aveva rilasciato Energia Misteriosa, né mostrato la sua potenza, eppure aveva allertato Qianye Ying'er come non mai. "Ma non mi aspettavo che sarebbe stata così veloce. Sembra che abbia meno pazienza di quanto pensassi."


Qianye Ying'er avanzò lentamente, le sue dita bianche come la giada si separarono lievemente mente pronunciava il nome di questa donna: "Regina Diabolica della Divina Regione Settentrionale, Chi Wuyao!"
                                


                                



