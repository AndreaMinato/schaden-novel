---
title: Capitolo 1640 – Le Nove Streghe (1)
pubDate: 2025-03-10T08:57:10.480Z
tags:
    - atg
---


Capitolo regolare, 0 in coda, 0/10 donazione


-Alstor


In quella terra sacra del Regno delle Anime Rubate, non era ammessa la minima mancanza di rispetto. Era stato così fin dalla fondazione del Regno, fino all’arrivo di Yun Che e Qianye Ying’er. Crearono così tanta confusione che ogni esperto nei dintorni si diresse verso il cancello, allarmato.


Yun Che e Qianye Ying’er atterrarono lentamente. Proprio di fronte a loro, c’era il cancello centrale che portava alla zona sacra. I quattro uomini che avevano attaccato pochi istanti prima ora erano a terra e si contorcevano dal dolore, senza riuscire a rialzarsi.


Quelle guardie erano solo Divine Sovereign di basso livello, ma quello era comunque il cancello centrale della Terra Sacra delle Anime Rubate. Se l’avessero desiderato, sarebbero potuti diventare facilmente i Realm King di un Reame Intermedio.


Le guardie erano orgogliose della loro forza e del loro sacro dovere, quindi anche se erano state sconfitte all’istante si rifiutarono di lasciar trasparire il loro stupore e la loro paura. La guardia al centro del gruppo disse: “Non importa chi siate, attaccando la Regione Sacra avete commesso un crimine imperdonabile… non ve ne andrete da qui vivi!”


Rumble!


Una tonante esplosione di Energia Misteriosa eruppe di fronte a loro non appena la guardia ebbe finito di parlare, e trecento sagome nere rilasciarono subito le loro auree su Yun Che e Qianye Ying’er nell’arco di pochi istanti. L’aria e persino lo spazio stesso sembrarono pietrificarsi.


Metà di quelle trecento persone erano Divine Sovereign, e anche il più debole di loro era un Divine King di medio livello. La velocità con cui erano organizzati e avevano circondato i cancelli era semplicemente incredibile. Si creò una grande confusione nel raggio di varie centinaia di chilometri, e tutti i praticanti del mistero nella zona scapparono come galline dalla testa tagliata.


“Cosa sta succedendo?”


All’improvviso, tutti sentirono una voce tranquilla, che stonava terribilmente con quell’atmosfera tesa. Sembrava provenire da molto lontano all’inizio, ma prima ancora di finire quella domanda, sembrava già trovarsi proprio accanto a loro.


Un uomo comparve lentamente dal nulla oltre la barriera, poi la oltrepassò. Era un uomo alto e di bell’aspetto, che sembrava avere diciotto o diciannove anni. La sua aura non era ostile, ma vasta e tranquilla come l’oceano.


E, soprattutto, era un Divine Master di sesto livello!


Sia Yun Che sia Qianye Ying’er inarcarono leggermente le sopracciglia. Quell’uomo era molto particolare; era uno di quegli uomini che avrebbe attirato l’attenzione di tutti ovunque andasse. Non perché fosse un Divine Master di medio livello, ma perché… sembrava sotto ogni aspetto un vero e proprio dio.


Il suo volto sembrava scolpito nella giada più raffinata, e la sua pelle era candida e perfetta. Il suo sguardo era freddo e intimidatorio, ma questo non nascondeva quasi il fatto che i suoi occhi sembrassero dei limpidi laghi autunnali. Le sue labbra erano vermiglie, incredibilmente rare fra gli uomini, e le sue dita erano lunghe e slanciate.


In altre parole, era così bello che avrebbe fatto impazzire dall’invidia persino molte donne.


Di solito, non si può descrivere un uomo come realmente “bello”, ma lui era un’eccezione. Quella parola sembrava calzargli a pennello. Probabilmente, se qualcuno l’avesse scambiato per una donna travestita male da uomo, nessuno si sarebbe stupito più di tanto.


Non appena le guardie lo videro, le loro espressioni mutarono radicalmente. Il nervosismo e la tensione che stavano attanagliando tutti scomparvero all’improvviso, e le guardie fecero di tutto per riuscire a rialzarsi in piedi e inchinarsi con rispetto: “Buongiorno, Lord Spirituale. Questi due intrusi hanno cercato di entrare nella Regione Sacra e ci hanno attaccati senza preavviso. Noi… li cattureremo subito.”


Lord Spirituale?


Qianye Ying’er guardò l’uomo con curiosità. Ora, poteva ipotizzare chi fosse.


“Tranquilli,” disse l’uomo con indifferenza: “Ora ci sono qui io, quindi non è necessario che interveniate voi.”


Tutte le guardie sembrarono scioccate da quelle parole. Una delle quattro che erano state sconfitte disse frettolosamente: “Lei è prestigioso quanto il cielo stesso, Lord Spirituale. Non dovrebbe abbassarsi al punto di occuparsi personalmente di due insignificanti intrusi.”


“Insignificanti intrusi?” l’uomo lanciò un’occhiata a Yun Che e Qianye Ying’er: “Chiunque osi fare del male a un membro del Regno delle Anime Rubate proprio all’ingresso della Regione Sacra, o è estremamente stupido, o è certo di essere al sicuro. Considerando che sono entrambi Divine Sovereign di settimo livello, non credo che siano degli stupidi.”


“La Regina Diabolica non ci ha forse informati poco fa che molto presto arriveranno nella Regione Sacra degli ospiti di grande importanza? Non possiamo certo permettere che vengano disturbati da uno spettacolo indecoroso come questo. Dunque, per favore, indietreggiate e lasciate che me ne occupi io.”


Diede delicatamente una spinta all’indietro con il palmo della sua mano, e tutte le guardie alle sue spalle vennero sospinte con leggerezza oltre la barriera. Pochi secondi dopo, Yun Che, Qianye Ying’er e quell’uomo meraviglioso erano gli unici rimasti.


Il Lord Spirituale portò entrambe le mani dietro la schiena e accennò un sorriso. Quel gesto spontaneo era in realtà incredibilmente attraente: “Due Divine Sovereign di settimo livello sono abbastanza forti da poter vagare senza paura per nove Reami Stellari su dieci, ma dubito che la vostra arroganza sia così grande da superare persino la vostra intelligenza. Quindi, parlate. Qual è il vostro obiettivo?”


“O meglio…” divenne terribilmente scuro in volto, e il suo sguardo divenne penetrante: “Chi sono i vostri padroni!?”


Qianye Ying’er sussurrò: “Quella donna non è ancora tornata? Heh, starà facendo apposta?”


Yun Che sembrò fingere di non averla sentita.


Il Lord Spirituale si accigliò visibilmente. Pensava di star rilasciando un’aura abbastanza intensa e un potere spirituale abbastanza forte da schiacciare qualsiasi Divine Sovereign di settimo livello, ma quei due intrusi non sembravano affatto turbati, anzi, stavano persino parlando fra loro con delle trasmissioni sonore.


“A proposito, quest’uomo è davvero carino, non trovi?” Qianye Ying’er sembrò confrontare l’aspetto del Lord Spirituale con quello di Yun Che, molto seriamente: “Come minimo, è molto più bello di te.”


Il Lord Spirituale si accigliò ancora di più. C’erano due motivi per cui si era degnato di occuparsi personalmente di quei due intrusi. Primo, stava passando lì vicino per puro caso. Secondo, non voleva che ci fossero problemi, dato che la Regina Diabolica gli aveva appena dato un ordine. Tuttavia, era pur sempre il Lord Spirituale del Regno delle Anime Rubate. Nessuno aveva mai osato mancargli di rispetto, figurarsi trattarlo come se non esistesse.


E per di più, quei due intrusi erano solo dei Divine Sovereign!


Sorrise, e disse trascinando le parole: “Avete idea… di chi avete davanti?”


Stavolta, Qianye Ying’er si degnò di voltarsi verso di lui e lo squadrò dal capo ai piedi. Poi, disse: “Il Regno delle Anime Rubate ha fra le proprie fila nove Streghe, ventisette Spiriti Diabolici e trecento ventisei Cavalieri Spirituali. Le guardie l’hanno chiamata Lord Spirituale, quindi suppongo che lei sia il capo dei ventisette Spiriti Diabolici. Sfortunatamente…”


“Sfortunatamente?” l’uomo socchiuse gli occhi.


Qianye Ying’er si voltò verso Yun Che e disse, in tono disgustato: “Sfortunatamente, Chi Wuyao ha davvero un pessimo gusto per quanto riguarda i toy-boy. Ammetto che le nove Streghe sono straordinarie, ma lei… non capirò mai come faccia a piacerle un ragazzino effeminato come lei.”


Il mondo intero cadde in silenzio, e le guardie oltre la barriera divennero pallide come fantasmi. Finora il Lord Spirituale aveva cercato di risolvere la questione pacificamente, ma quando Qianye Ying’er finì di deriderlo, la sua espressione si distorse come se fosse stato costretto a ingoiare un milione di vermi. La sua rabbia e il suo intento omicida esplosero come un’eruzione vulcanica.


“Voi… volete morire!!”


Boom!!


La sua Energia Misteriosa detonò brutalmente, e la Regione Sacra divenne nera come la notte: “Come osi insultare la Regina Diabolica? Neppure un milione di morti sarebbe una punizione sufficiente!”


“Heh.” I capelli dorati di Qianye Ying’er danzarono nell’aria, mentre si godeva la vista della furia del Lord Spirituale, con un largo e sprezzante sorriso: “Vuole davvero attaccarci qui?”


Tuttavia, le parole di Qianye Ying’er non fecero cambiare idea all’uomo. Quella donna aveva toccato una delle scaglie inverse che non avrebbe mai dovuto sfiorare, e lui gliel’avrebbe fatta pagare a qualsiasi costo. Senza dire nulla, raccolse l’Oscurità intorno a sé, pronto a sferrare un attacco che avrebbe divorato sia Qianye Ying’er sia Yun Che.


Fu a quel punto che la fredda voce di una donna li raggiunse:


“Fermo.”


Quell’ordine era semplice e conciso, e quella voce era limpida come l’acqua di un fiume celeste. Non servette altro per far fermare all’istante il Lord Spirituale.


Un bagliore verde giada comparve dal nulla e penetrò nella densa oscurità raccolta dal Lord Spirituale. Pochi secondi dopo, la sua Energia Misteriosa si disperse lentamente e scomparve nel nulla.


Yun Che e Qianye Ying’er sollevarono simultaneamente lo sguardo. Delle luci blu stavano danzando in tutto il cielo, come lucciole silenziose.


Una donna slanciata era ferma al centro di quella coreografia di luci. Indossava un abito blu e, illuminata da quelle luci azzurre, sembrava provenire da un sogno fantastico.


Non appena comparve, il Lord Spirituale ritrasse la sua aura e si inginocchiò senza esitare. Le guardie oltre la barriera lo imitarono, chinando anche il capo verso il basso. Nessuno di loro osò alzare lo sguardo, né osservare la donna per più di un singolo istante. Era come se stessero accogliendo una divinità.


“Shiyan porge i suoi saluti alla Signora Qing Ying!”


Nell’improbabile caso in cui non fosse stato ancora chiaro chi fosse quella donna, l’atteggiamento del Lord Spirituale tolse ogni dubbio.


“Un’altra Strega.” Sussurrò Qianye Ying’er.


Quella era la quarta Strega che incontravano, dopo Chanyi, Hua Jin e Yao Die.


Yun Che rilasciò la sua percezione spirituale oltre il velo di luce blu, osservando per un paio di secondi la nuova Strega.


Le nove Streghe non mostravano mai i loro veri volti in pubblico, e quella Qing Ying non faceva eccezione. A differenza di Chanyi, il suo viso non era coperto da una maschera, ma da delle luci che sembravano dotate di viva propria, mentre danzavano intorno a lei e lo nascondevano con il loro misterioso bagliore. Gli estranei non vedevano altro che una sagoma sfocata oltre di esse.


La donna vestita di blu atterrò e rilasciò la sua percezione spirituale. Capì immediatamente cosa fosse successo. Anche se era la prima volta che vedeva Yun Che e Qianye Ying’er, sapeva perfettamente chi fossero.


Dopotutto, erano l’esatto motivo per cui lei era tornata nella Regione Sacra.


“Attaccate i nostri Cavalieri Spirituali subito dopo essere arrivati come ospiti nel nostro Regno? Umpf. Siete davvero arroganti e fuori controllo come si dice.” Commentò freddamente Qing Ying. Non si preoccupò minimamente di nascondere la rabbia contenuta nella sua voce.


“Sono stati loro ad attaccarci per primi,” rispose Qianye Ying’er, gelida: “Il Regno delle Anime Rubate accoglie così i suoi ospiti?”


“Mia Signora Qing Ying!” il Lord Spirituale si alzò in piedi e divenne scuro in volto: “Chiunque siano e qualunque sia il loro obiettivo, hanno commesso dei gravi crimini per cui devono essere puniti! Indipendentemente da come deciderà di giudicarli, la prego di lasciare che per prima cosa li catturi!”


“Catturarli? Tu?” Qing Ying sbuffò: “Hanno ucciso Yang Sangeng e ferito Yao Die. Credi davvero di poterli catturare?”


“Co… cosa!?” tutta la sua rabbia si trasformò in stupore. Quando si voltò di nuovo verso Yun Che e Qianye Ying’er, venne colto da un’improvvisa realizzazione: “Intende dire che loro sono…”


“Andatevene tutti.” Disse Qing Ying: “Questa non è una faccenda con cui dovete interferire.”


“Ma…” per un istante, il Lord Spirituale sembrò incredulo e irritato. Ma subito dopo la sua rabbia si riaccese, e il suo sguardo si fece di nuovo minaccioso: “Ma hanno insultato la nostra Regina! Tutti i Cavalieri Spirituali qui presenti possono confermarlo!”


“…” oltre il velo di luce blu, Qing Ying corrugò le sopracciglia. Poco dopo, ripeté rigidamente: “Andatevene tutti.”


Non potevano disobbedire a una Strega. Tutti riuscivano a percepire l’ira nel cuore di Qing Ying, ma lei decise comunque di trattenersi. Quindi, poteva trattarsi solo di un ordine diretto della Regina Diabolica.


“Obbedisco.”


Senza avere altra scelta, il Lord Spirituale indietreggiò di qualche passo, digrignò i denti e si voltò, dando le spalle a Yun Che e Qianye Ying’er. Temeva che avrebbe perso il controllo, se li avesse visti di nuovo.


“Sono Qing Ying, la Quinta Strega del Regno delle Anime Rubate.” Si presentò con indifferenza. I suoi occhi erano celati, ma non serviva certo un genio per percepire il disprezzo nel suo sguardo: “Yun Che, Dea del Brahma, voi due non mi piacete affatto, ma non posso disobbedire alla mia Regina. Entrate.”


Qianye Ying’er e Yun Che avevano ricattato Chanyi, ferito Yao Die e attaccato i loro Cavalieri Spirituali subito dopo essere entrati nel Regno delle Anime Rubate. Naturalmente, Qing Ying non era affatto bendisposta nei loro confronti.


Per sua sfortuna, le parole “cortesia” e “rispetto” non esistevano nel vocabolario di Qianye Ying’er.


“Mi chiamo Yun Qianying.” La corresse: “Non faccia di nuovo questo errore.”


“Umpf!” Qing Ying diede loro le spalle e si diresse verso i cancelli della Regione Sacra. Con un cenno della mano, fece aprire nella barriera un varco per i due ospiti.


Qianye Ying’er lanciò un’occhiata a Yun Che, poi seguì Qing Ying insieme a lui. Oltrepassarono la barriera che avrebbero potuto distruggere in qualsiasi momento, ed entrarono nella Regione Sacra del Regno delle Anime Rubate.


“Dov’è la sua Regina?” domandò Qianye Ying’er.


“…” Qing Ying la ignorò, ma le sue labbra avevano continuato a muoversi quasi impercettibilmente per tutto il tempo. Sembrava che stesse parlando di nascosto con qualcuno.


“Quel bel faccino di prima era il Lord Spirituale, vero? È il capo dei ventisette Spiriti Diabolici, giusto?” domandò Qianye Ying’er, con un sorriso sprezzante.


Qing Ying non reagì, ma ripensando alle istruzioni di Chi Wuyao inspirò a fondo e si costrinse a rispondere, senza voltarsi: “Si chiama Sheng Shiyan. È il capo dei ventisette Spiriti Diabolici e il Grande Capo Sala delle Ventisette Sale Spirituali.”


“Lo immaginavo.” Qianye Ying’er sorrise: “A quanto pare, è secondo solo alla Regina Diabolica e a voi Streghe. A giudicare da quanto è ‘bello’, non mi sorprende che la vostra Regina lo ‘tratti così bene’.”


Qing Ying divenne terribilmente scura in volto, poi dichiarò in tono glaciale: “Gli unici motivi per cui Sheng Shiyian è arrivato dove è oggi sono il suo straordinario talento e la sua totale lealtà. Non ha niente a che fare con il suo aspetto!”


Yun Che lanciò un’occhiata a Qianye Ying’er con la coda dell’occhio. Sapeva cosa stava pensando.


Come Qianye Ying’er aveva ipotizzato, Sheng Shiyan era il capo dei ventisette Spiriti Diabolici. Quindi, comandava le ventisette Sale Spirituali e la sua posizione era la più prestigiosa del Regno, dopo quella delle Streghe.


La gerarchia amministrativa del Regno delle Anime Rubate era molto diversa da quella degli altri Reami Sovrani. Ogni Sala Spirituale governava una regione del Regno delle Anime Rubate o dei suoi Reami subordinati. Ovviamente, a capo di ogni Sala Spirituale c’era uno degli Spiriti Diabolici.


Le Streghe erano agli ordini diretti della Regina Diabolica, e non avevano alcuna responsabilità precisa. Tuttavia, era permesso loro di sfruttare le risorse e gli uomini di qualsiasi Sala Spirituale, dunque avevano praticamente un potere assoluto e potevano fare qualsiasi cosa desiderassero, all’interno del Regno delle Anime Rubate. Eccetto che per il fatto che dovevano obbedire a ogni suo ordine, la loro autorità era praticamente pari a quella della Regina Diabolica stessa.


Quel sistema sarebbe stato impossibile da applicare in qualsiasi altro Reame Sovrano, anzi, in qualsiasi altro Reame Stellare.


L’unico motivo per cui il Regno delle Anime Rubate era strutturato in quel modo era che le Streghe non potevano in nessun modo tradire la Regina Diabolica.
                                
                                



