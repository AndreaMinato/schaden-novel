---
title: Capitolo 1643 – La Rinascita di una Strega
pubDate: 2025-03-10T08:57:10.480Z
tags:
    - atg
---


Capitolo regolare, 0 in coda, 0/10 donazione


-Alstor






La debole aura oscura avvolse interamente Chanyi. Ben presto, ogni centimetro della sua pelle venne ricoperto da un bagliore scuro e sfocato.


Quel bagliore non durò molto. Anzi, così poco che scomparve proprio quando le Streghe stavano per esaminarlo con la loro percezione spirituale. Contemporaneamente, Yun Che ritrasse la mano e smise di fare ciò che stava facendo.


Chanyi aprì gli occhi e controllò immediatamente le sue Vene Misterioses. Tuttavia, non percependovi alcun cambiamento, si accigliò visibilmente.


Anche le altre Streghe ebbero la stessa reazione. Ye Li fu la prima a chiedere: “Come ti senti?”


“…” Chanyi rispose scuotendo lentamente la testa.


Anche se non avevano mai creduto che Yun Che potesse davvero fare ciò che aveva detto, quella conferma fu la goccia che fece traboccare il vaso. Se all’inizio le Streghe erano arrabbiate ma non infuriate, adesso lo erano, dopo essere state provocate e prese in giro più e più volte.


Yun Che, al contrario, era ancora distaccato e indifferente, come era rimasto fin dall’inizio. Era come se non gli importasse di nulla al mondo. Le labbra di Qianye Ying’er si incurvarono in un sorriso grazioso ma sprezzante, e le Streghe credettero che le stesse deridendo per essere state così sciocche da credere alle parole di Yun Che.


“Ottimo.” Il tono di Ye Li divenne sorprendentemente più pacato, ora che stava per perdere la pazienza: “In fin dei conti, siete pur sempre degli estranei, non capite nulla. Ieri avete ucciso Yan Sangeng e oggi ci avete continuamente provocate, qui nel cuore del Regno delle Anime Rubate. A quanto pare, siete…”


“Aspettate!”


L’improvvisa esclamazione di Chanyi attirò l’attenzione delle Streghe. Notarono subito che, sebbene di solito fosse sempre composta, al momento sembrava incredibilmente stupita e confusa. In effetti, avevano l’impressione che stesse diventando sempre più incredula, secondo dopo secondo… come se si trovasse in un sogno assurdo, che solo lei riusciva a vedere.


“Cosa succede?” domandò Yao Die.


Chanyi non disse nulla. Si limitò a sollevare molto, molto lentamente una mano e a distenderne le dita.


Le Streghe, confuse, videro una sfera di oscurità comparire all’istante a qualche centimetro dal palmo di Chanyi. Ma dopo una sola frazione di secondo, si trasformò in un grande fiore di loto nero.


Il fiore di loto emanava l’aura di un purgatorio oscuro. Divorò silenziosamente tutta la luce circostante, creando riflessi neri negli occhi scioccati delle Streghe.


“Ah…” l’Ottava Strega Yu Wu rimase a bocca aperta senza rendersene conto. Aveva gli occhi spalancati al massimo: “Come… come hai fatto, Chanyi?”


Chanyi era la Nona Strega, e aveva la forza misteriosa più bassa di tutte. Non era in grado di mettere in seria difficoltà le sue Sorelle, né di rilasciare facilmente un potere superiore al loro, perciò la forza di quel loto oscuro non aveva certo più forte di quanto loro si aspettassero da lei.


Tuttavia, non si poteva dire lo stesso della velocità con cui l’aveva creato… per lei avrebbe dovuto essere impossibile riuscirci così in fretta.


Chanyi aveva creato quel loto oscuro in nient’altro che un istante, a una velocità doppia rispetto al normale!


Ancora più strano era quanto silenziosa – o meglio, docile – fosse l’oscurità di quel fiore di loto. l'Energia Misteriosa Oscura incarnava l’energia negativa, la violenza e la distruzione, e ogni volta che la si utilizzava era come rilasciare un violento Diavolo desideroso di divorare il mondo intero. Questo non cambiava mai, neppure quando l’utilizzatore era al Divine Master Realm, che teoricamente era il più alto al mondo.


l'Energia Misteriosa Oscura non si era mai potuta descrivere col termine “docile”.


Era un fatto alla base della logica e del buonsenso nella Regione Settentrionale, anzi, nel mondo intero.


Eppure, l'Energia Misteriosa di Chanyi era così stabile da infrangere ogni logica. Era quasi come se fosse dotata di volontà propria e avesse accettato di sottomettersi interamente al suo volere.


In altre parole, Chanyi… riusciva a controllare alla perfezione l'Energia Misteriosa Oscura!


“Chanyi, co… cosa succede?” balbettò Ye Li, ma l’altra Strega rimase ancora in silenzio. Dato che era stato il suo corpo a essere trasformato, lei era scioccata molto più tremendamente delle sue Sorelle.


Chanyi chiuse con cautela la mano, e il loto di oscurità scomparve nel nulla, senza lasciare alcuna traccia.


Ancora una volta, quel gesto fece barcollare dallo stupore le sue Sorelle.


Neppure la Strega più potente di tutte, anzi, neppure gli Imperatori Divini della Regione Settentrionale… potevano ritrarre la loro Energia Misteriosa Oscura all’istante e senza lasciare tracce.


“I Diavoli erano una razza unica nel suo genere, erano gli unici a possedere l'Energia Misteriosa dell’Oscurità.”


La voce indifferente di Yun Che le destò dal loro stupore: “Al giorno d’oggi, i cosiddetti Diavoli della Regione Settentrionale sono solo esseri umani che, attivamente o passivamente, si sono lasciati corrompere dall'Energia Misteriosa Oscura. Anche se, così facendo, hanno imparato a controllare l'Energia Misteriosa Oscura e a coltivare arte misteriosa Oscure – alcune persone sono persino costrette a trasmetterle in eterno alle generazioni future – in fin dei conti, non sono dei Veri Diavoli. Al massimo, sono dei mezzi Diavoli.”


“Questo vale anche per tutte le Bestie Misteriose Diaboliche della Regione Settentrionale.”


“Ecco perché nessuno di voi potrà mai essere del tutto compatibile con l'Energia Misteriosa Oscura… Eccetto te.” Yun Che fissò Nanhuang Chanyi e diede rivelazioni sempre più sconvolgenti: “Da ora, tu sei più o meno un vero e proprio Diavolo.”


“Tu… stai dicendo che…” Yu Wu parlò più rapidamente di quanto riuscisse a pensare.


“Da ora, sei in grado di controllare alla perfezione l'Energia Misteriosa Oscura. Potrai incanalare, circolare e recuperare l'Energia Misteriosa Oscura molto più velocemente di prima. Anche se la tua forza misteriosa non è cambiata di una virgola, nell’intera Regione Settentrionale nessuno sarà alla tua altezza, purché sia al tuo stesso livello.”


“Inoltre, coltiverai parecchie volte più rapidamente di prima.”


“La tua Energia Misteriosa Oscura non consumerà più la tua energia vitale, ed è assolutamente impossibile che tu ne perda il controllo.”


“Anche i suoi effetti sulla tua mente verranno ridotti al minimo.”


A ogni affermazione di Yun Che, le Streghe si sentirono come se la loro anima fosse stata scossa da un tuono.


Erano alcune delle persone più potenti della Regione Settentrionale, e fra coloro che controllavano meglio in assoluto l'Energia Misteriosa Oscura, perciò capivano fin troppo bene cosa rappresentasse quella trasformazione.


Andava semplicemente contro le più basilari regole che loro e il resto del mondo attribuivano all'Energia Misteriosa Oscura. Teoricamente, una cosa del genere doveva essere possibile solo in antichità, quando ancora esistevano i Veri Diavoli!


“Lui… diceva la verità.”


Chanyi sembrava parlare nel sonno. Fissò in silenzio le sue mani, capendo che la sua concezione dell'Energia Misteriosa Oscura era cambiata per sempre.


Prima, per lei e per tutti gli altri l'Energia Misteriosa Oscura era come una lama letale, in grado di divorare ogni cosa, compresa lei stessa, se non l’avesse trattenuta con attenzione. In ogni istante, c’era una possibilità non indifferente che ne perdesse il controllo.


Ma ora, quella lama a doppio taglio si era trasformata in un’arma creata su misura per lei e nessun altro. Era come un terzo braccio, che lei poteva utilizzare a piacere e controllare alla perfezione.


“Inoltre,” Yun Che ovviamente non aveva ancora finito: “Anche se lasciassi in questo preciso istante la Regione Settentrionale, la tua velocità di recupero e di circolazione dell'Energia Misteriosa non sarebbero molto diverse. La ‘legge naturale’ per cui la forza di un Diavolo viene dimezzata quando esce dalla Regione Settentrionale per te non vale più.”


“E se ritraessi completamente la tua aura, nessuno riuscirebbe a capire che sei un Diavolo, eccetto praticanti del mistero molto più potenti di te.”


Forse, era solo un sogno… le Streghe del Regno delle Anime Rubate erano fra le persone più potenti della Regione Settentrionale, ma in quel momento si sentirono sciocche come delle neonate.


Per di più, non sapevano che rendere il corpo di una creatura perfettamente compatibile con l'Energia Misteriosa Oscura era solo una delle capacità più basilari della Calamità dell’Oscurità Eterna. Quando Yun Che l’aveva usata per la prima volta, su Dongfang Hanwei, aveva subito avuto successo. Ma dato che non era ancora molto familiare con quel processo, aveva comunque dovuto impegnarsi e aveva impiegato un po’ di tempo. Ora, però, aveva coltivato appieno lo stadio intermedio della Calamità dell’Oscurità Eterna, quindi poteva rendere chiunque perfettamente compatibile con l'Energia Misteriosa Oscura… persino le Streghe, che erano Divine Master di alto livello.


“Quanto durerà l’effetto?” Ye Li aveva chiaramente il fiato più corto di prima. Se tutto ciò che Yun Che aveva detto era vero, figurarsi le Streghe, persino gli Imperatori Divini si sarebbero sentiti come lei.


“Per… sempre...”


Fu Chanyi a rispondere, non Yun Che.


Ora, quel potere era suo, in ogni senso della parola. Dunque, percepiva chiaramente le sue “caratteristiche”.


Tutte le Streghe si voltarono di nuovo verso Chanyi. Yu Wu le chiese, con lo sguardo perso nel vuoto: “Davvero? Tutto ciò che ha detto è… vero?”


Chanyi annuì lentamente, ma senza esitare.


Yao Die si voltò improvvisamente verso Qianye Ying’er: “Quindi, è per questo che sei riuscita a tenermi testa anche se coltivi l'Energia Misteriosa Oscura da meno di tre anni!?”


Il principale motivo per cui Qianye Ying’er era in grado di affrontare Yao Die, una Divine Master di nono livello, sebbene lei fosse solo all’ottavo, era il Sangue dell’Imperatrice Diabolica, ma non aveva voglia di spiegarlo. Quindi, si limitò a rispondere: “La vostra Maestra ci ha invitati subito qui, mentre tutte voi ci stavate minacciando in preda alla rabbia per le faccende di Chanyi e Yao Die… non vi siete chieste perché? Hmm?”


Le Streghe rimasero mute come pesci. La surreale trasformazione di Chanyi aveva fatto scomparire tutta la loro rabbia e il loro rancore.


“Questo risarcimento ti soddisfa?” domandò Yun Che. Aveva appena fatto a pezzi la logica alla base del loro mondo, ma sembrava che non gli importasse affatto.


Chanyi si voltò verso di lui, senza neppure una traccia della tranquillità di prima: “Sono praticamente rinata. Credo che non potrò mai ripagare un tale favore.”


Era vero. Era una perfetta rinascita, che non aveva mai osato desiderare neppure nei suoi sogni. Tutta la sua precedente ostilità sembrava insignificante come un granello di polvere, a confronto.


“Non è necessario!” Yun Che sollevò bruscamente una mano, fermando Chanyi prima che potesse inchinarsi di fronte a lui: “Dato che sei soddisfatta, direi che il mio debito è stato pagato. Se hai ancora dei dubbi, puoi sfidare l’Ottava Strega e vedere tu stessa se sei in grado di batterla.”


In quanto a forza misteriosa, Chanyi era ancora più debole di Yu Wu, ma il suo controllo sull'Energia Misteriosa Oscura e la sua velocità di recupero ora erano molto migliori. Forse all’inizio sarebbe stata in svantaggio, ma la sconfitta di Yu Wu sarebbe stata solo una questione di tempo.


Le Streghe conoscevano molto bene l’una la forza delle altre, quindi Chanyi non aveva bisogno di prendersi quel disturbo. Era certa di poter sconfiggere Yu Wu, che era più o meno al suo stesso livello.


A pensarci bene, Yun Che aveva rispettato completamente la sua promessa. L’aveva davvero resa in grado di battere Yu Wu in meno di venti secondi!


“Va bene così.” Disse subito Chanyi: “Giovane Maestro Yun, tutto ciò che hai detto è vero.”


Senza realizzarlo, ricominciò a rivolgersi a Yun Che con lo stesso titolo con cui l’aveva chiamato in passato.


Yu Wu aprì lievemente la bocca, ma non disse nulla.


“In ogni caso, ho comunque ricevuto un dono troppo grande.” Anche se Yun Che aveva rifiutato i suoi ringraziamenti, Chanyi disse comunque con determinazione: “Le Streghe del Regno delle Anime Rubate non lasciano mai conti in sospeso, e pagano sempre i propri debiti. Un giorno, ti restituirò questo favore, che tu lo voglia o no, Giovane Maestro Yun.”


Yun Che le rispose con uno strano sorriso: “Oh, non preoccuparti. Sono certo che lo farai.”


Chanyi: “?”
                                


                                



