---
title: Capitolo 1647 – La Scommessa di Eternità
pubDate: 2025-03-10T08:57:10.481Z
tags:
    - atg
---


<em>Capitolo regolare,
0 in coda, 0/10 donazione
-Schadenfreude</em>


Divina Regione Orientale, regno dell'Eternità nelle profondità della torre principale.


Questo luogo era un mare di grigio, si potevano individuare solo pochi puntini di luce emanati dalle giade misteriose nell'area.


Tutto in questo posto era isolato dal mondo esterno, inclusi suoni e perfino aure.


Questo era il posto più importante in assoluto nel regno dell'Eternità. Nessuno sarebbe riuscito ad entrarci senza il permesso dell'Imperatore Divino. Tuttavia in quel momento gli strati di barriere erano stati rimossi.


Zhou Qingchen era seduto in silenzio in questo spazio oscuro e cupo. Questo era il 229esimo giorno che aveva trascorso qui.


Poteva ricordare fin troppo chiaramente il tempo che aveva passato qui, perché ogni singolo giorno gli sembrava più lungo dei suoi mille anni di vita.


In passato, quando iniziava un isolamento che durava diversi anni, sarebbe riuscito a passare il tempo a meditare, ma ora questi brevi mesi gli avevano capire quanto il flusso del tempo poteva essere lento.


Bzz.


Risuonò un ronzio e vide la grande porta sigillata aprirsi lentamente. Il debole suono di prima si spense completamente.


Un raggio di luce illuminò l'area, non era troppo brillante ma istintivamente Zhou Qingchen sollevò la mano e si coprì il volto.


Dopo essere stato confinato in questo posto oscuro per così tanto tempo, desiderava vedere la luce, ma un lieve raggio era stato così abbagliante per lui.


Perché ora era un diavolo.


"Onorabile padre." Zhou Qingchen si alzò e fece un inchino formale.


Zhou Xuzi entrò lentamente. In pochi mesi sembrava essere invecchiato molto, ma mostrava ancora un sorriso tenue e gentile: "Come sei stato ultimamente Qingchen?"


Zhou Qingchen rispose: "Onorabile padre. Negli ultimi quindici giorni l'Energia Misteriosa dell'oscurità nel mio corpo non si è agitata e sono stato anche più calmo."


"Bene allora." Zhou Xuzi sorrise mentre annuiva. "È meglio di quanto avessi immaginato. Questo significa che la nostra antenata ti ha protetto, devi avere fiducia che arriverà il giorno in cui verrai purificato da questa energia dell'oscurità-"


Zhou Qingchen stavolta non diede la stessa risposta di sempre, invece disse all'improvviso: "Ho ponderato costantemente in questo periodo di tempo e mi è venuto in mente qualcosa... che forse non dovrei nemmeno pensare e non so se dovrei chiederlo all'onorabile padre."


"Eheheh, non c'è bisogno di trattenerti. Sentiti libero di chiedermi qualsiasi cosa." Rispose Zhou Xuzi. Era il vero motivo della catastrofe che si era abbattuta su Zhou Qingchen. A causa del profondo senso di colpa che nutriva nei suoi confronti, mostrava più calore come non mai.


"Vorrei chiedere..." Zhou Qingchen esitò ancora prima di iniziare a parlare. Ma vedendo lo sguardo gentile del padre, alla fine riuscì a chiedere: "l'Energia Misteriosa dell'oscurità Grande Palazzo Immortale Yin davvero così imperdonabile?"


"Oh?" Zhou Xuzi iniziò ad accigliarsi, ma mantenne il suo caloroso sorriso. "l'Energia Misteriosa dell'oscurità è il simbolo dell'energia negativo. Se scomparisse da questo mondo non esisterebbero più poteri peccaminosi in questo mondo. Questo vale in particolare per noi che abbiamo ottenuto l'eredità degli dei, annientare tutta l'Energia Misteriosa dell'oscurità nell'universo è un dovere tramandato di generazione in generazione. Un dovere così radicato in noi che non c'è bisogno di dirlo."


"Perché hai fatto una domanda del genere?"


Da quando Zhou Qingchen aveva iniziato a coltivare, aveva sentito Zhou Xuzi e molte altre persone dirgli queste esatte parole chissà quante volte. In passato non aveva mai dubitato di esse. Perché per lui era semplicemente ovvio, proprio come la nozione che l'acqua e il fuoco non si potevano mischiare.


Guardando suo padre negli occhi, espresse il suo dubbio: "I diavoli che possiedono l'Energia Misteriosa dell'oscurità saranno privati della loro umanità. Diventeranno crudeli, assetati di sangue e violenti. Non esiteranno a commettere ogni tipo di crimine per il loro tornaconto... l'Energia Misteriosa dell'oscurità è un eresia in questo universo e noi coltivatori del Regno degli Dei dobbiamo fare del nostro meglio per distruggerla, che esista sotto forma di essere umano, bestia o spirito."


"Da quando sono diventato un diavolo, ho sempre avuto paura che la mia umanità venisse erosa dall'Energia Misteriosa dell'oscurità, che sarei diventato un mostro crudele e inumano."


Zhou Xuzi: "..."


Sollevò entrambe le mani con calma e uno strato di energia nera apparì lentamente sui suoi palmi mentre faceva circolare l'Energia Misteriosa nel suo corpo. "Sono passati più di sette mesi e l'Energia Misteriosa dell'oscurità nel mio corpo è sempre meno tumultuosa. Il mio corpo si è già adattato completamente alla sua esistenza e in confronto a prima, ora sono diventato un vero diavolo."


"Ma..." Chiuse lentamente gli occhi. "Perché non sto degenerando in un qualche tipo di bestia? Il mio senso di razionalità, di giustizia ci sono ancora. I miei desideri e ciò che non potrei mai a fare non sono cambiati minimamente. Non commetterei quelle malvagità, non lo farei ancora."


"Il solo cambiamento negativo che ho notato è che diventerò aggressivo non appena la mia Energia Misteriosa dell'oscurità inizierà ad agitarsi..."


Sollevò ancora più in alto le mani mentre l'Energia Misteriosa dell'oscurità si addensava: "Onorabile padre, che l'Energia Misteriosa dell'oscurità non sia così terribile? Che ciò che abbiamo sempre saputo dell'Energia Misteriosa dell'oscurità, sui diavoli... sia sbagliato?"


"Basta!"


Il rimprovero furioso derubò l'espressione di Zhou Xuzi di tutto il suo calore. In quanto imperatore divino più retto nell'universo, che aveva vissuto per distruggere ogni oscurità e colpa, non poteva accettare parole del genere. Ed erano provenute dal suo stesso figlio, il figlio che aveva scelto come successore al trono.


Che sorta di comportamento disonorevole era questo?!


Zhou Xuzi, che raramente perdeva la calma, stava per schiaffeggiare suo figlio, i suoi occhi si erano riempiti di rabbia... Ma quando vide l'energia nel palmo di Zhou Qingchen, le sue palpebre fremettero e represse la furia. Invece stese un palmo e disperse l'Energia Misteriosa dell'oscurità.


"Qingchen, come puoi dire una cosa del genere?" Zhou Xuzi si forzò a mantenere un'espressione calma, ma la sua voce tremolava. "l'Energia Misteriosa dell'oscurità è un eresia che non dovrebbe esistere in questo mondo! È sempre stato così! Sono gli insegnamenti dei nostri antenati! Leggi divine!"


Il normalmente rispettoso ed ubbidiente Zhou Qingchen si ritirò di un passo all'improvviso. Quando rispose, la sua voce era diventata molto più profonda: "Se l'oscurità è davvero una colpa intollerabile, allora perché... perché l'Imperatrice Diabolica Colpo Celeste Nemesi dei Diavoli ha sacrificato sé stessa e tutti i suoi conterranei per salvare il mondo?!"


"Perché la Dea Stellare del Massacro, la persona che controllava la Ruota dell'Infante Malvagio delle Miriadi di Tribolazioni si è messa in una posizione vulnerabile di fronte alle Mura del Caos Primordiale? Perché ci ha aiutato a sigillarlo?"


"Perché Yun Che, che chiaramente possiede Energia Misteriosa dell'oscurità, ha fronteggiato l'Imperatrice Diabolica Colpo Celeste Nemesi dei Diavoli da solo per salvare il mondo..."


"Sta zitto!"


<em>PAH!</em>


Zhou Xuzi schiaffeggiò così forte Zhou Qingchen da scagliarlo via. I suoi capelli e la sua barba si erano rizzati mentre il suo corpo tremava: "Tu... capisci cosa stai dicendo?! Sei già impazzito! l'Energia Misteriosa dell'oscurità ha già iniziato a divorare la tua ragione, ad erodere la tua stessa natura! Svegliati!"


"Ke... keh, keh." Zhou Qingchen si alzò lentamente appoggiandosi al muro. Usò un dito per pulire il rivolo di sangue che scorreva dall'angolo delle sue labbra e piegò la testa. Iniziò a dire: "Una persona che ha perso lucidità delirerà soltanto. Dirà solo assurdità. Ma io ho solo descritto ciò a cui abbiamo assistito personalmente..."


"Pensavo di averti detto di stare zitto!!"


<em>Bang!</em>


Il sangue salì alla testa di Zhou Xuzi mentre la giada misteriosa sotto i suoi piedi esplodeva.


I lunghi capelli di Zhou Qingchen erano scompigliati e il suo respiro era ansimante. Si inginocchiò lentamente a terra: "Sono stato avventato e l'ho offesa... imploro perdono all'onorabile padre."


Tuttavia, per Zhou Qingchen, questi ultimi 229 giorni, il periodo più cupo della sua vita, era diventato anche il momento in cui era più lucido.


Solo dopo essere stato avvolto dall'oscurità l'aveva capito.


Forse questo era l'aspetto più crudele del primo atto di vendetta di Yun Che contro Eternità.


Non solo aveva distrutto il corpo del suo successore, ma aveva annientato ogni sua convinzione.


Il sangue colava lentamente dalle labbra di Zhou Qingchen e ogni goccia che cadeva a terra addolorava Zhou Xuzi. Tutta la sua rabbia si trasformò in dolore acuto. Sospirò e avanzò lentamente. Con un colpetto di dita a mezz'aria, la luce misteriosa brillò fioca e il marchio rosso sul viso di Zhou Qingchen iniziò a svanire.


"Qingchen." Disse lentamente: "Non preoccuparti, ho già trovato un modo per aiutarti a guarire. Non importa che prezzo dovrò pagare, ci riuscirò."


"È qualcosa che io, tuo padre, giuro a te, il mio figlio più importante."


"Le... credo onorabile padre." Rispose piano Zhou Qingchen. Ma aveva ancora la testa china.


Zhou Xuzi si girò e uscì dalla stanza. I suoi passi non facevano un solo suono, ma aveva la sensazione che fossero pesanti come una montagna.


Zhou Xuzi non lasciò la Torre dell'Eternità, invece andò nel piano più basso, il posto più segreto del suo regno.


Era il luogo dove giaceva la perla dell'Eternità.


La sua andatura era irregolare, a volte si sentiva i piedi pesanti e in altri momenti i suoi passi erano lievi e veloci.


"Gli insegnamenti dei nostri antenati... la volontà dell'Eternità... qualcosa che ho perseguito per tutta la vita... qualcosa per cui ho dedicato metà della mia vita... Come può essere sbagliato, come può essere sbagliato..." Mormorò più e più volte.


Durante questo periodo di tempo era andato a consultare lo spirito della perla nella speranza di trovare un modo per salvare Zhou Qingchen. Ma aveva ricevuto la stessa risposta ogni volta ed era: se Yun Che poteva iniettare Energia Misteriosa dell'oscurità nel suo corpo, allora sarebbe riuscito a rimuoverla... e questo è l'unico modo."


Proprio quando entrò nell'area proibita della perla, una trasmissione del suono riecheggiò nella sua mente.


Si fermò di colpo. Il suo corpo tremò violentemente mentre si girava e volava via dalla torre.


L'onorabile Tai Yu lo stava già aspettando nella sala principale. Zhou Xuzi atterrò di fronte a lui e disse con tono grave: "Tai Yu, è vero quello che hai detto?"


"Ne sono assolutamente sicuro." L'onorabile Tai Yu sollevò lentamente la testa. Se non ne fosse stato certo al 100% non si sarebbe mai espresso così.


"Hai qualche dettaglio?" Disse Zhou Xuzi.


L'onorabile Tai Yu scosse la testa: "È difficile scoprire dei dettagli. Yun Che è davvero caduto nelle mani della Regina Diabolica delle Anime Rubate e il regno Yama ha anche cercato di farselo consegnare."


"Il regno Yama?" Zhou Xuzi si accigliò lievemente.


"Mn." L'onorabile Tai Yu disse: "Anche se Yun Che possiede Energia Misteriosa dell'oscurità, è comunque considerato un membro della Divina Regione Orientale. A causa delle antiche ostilità che esistono tra i regni, naturalmente lo considerano un'eresia da essere annientata."


"È anche possibile che i regni sovrani della regione settentrionale abbiano sentito della sua eredità del Dio Malvagio e della Perla del Veleno Celeste. Yun Che sicuramente non se la passerà bene una volta che la sua identità verrà rivelata."


"Il motivo per cui è apparso nel Regno dell'Inizio Assoluto probabilmente è stato perché la sua identità è stata rivelata. È fuggito lì per nascondersi dai suoi inseguitori, ma dopo che ha attaccato Qingchen e mostrato dov'era, è stato costretto a fuggire di nuovo nella Divina Regione Settentrionale."


"Inoltre, prima che cadesse nelle mani della Regina Diabolica, sembra che l'abbia anche offesa profondamente. Per quanto riguarda il regno Yama, sembra che abbia ucciso una delle sue figure importanti. Date le circostanze, sembra che Yun Che sia ancora circondato da nemici, anche se stranamente è diventato molto più forte."


Nessuno sarebbe stato sorpreso da questo cambiamento. Non importava se fosse dovuto all'identità o ai segreti di Yun Che.


Zhou Xuzi diventò pensoso e poi disse: "Quando è successo approssimativamente?"


"Circa un mese fa." Rispose l'onorabile Tai Yu. Dopodiché si accigliò e disse: "La Regina Diabolica chiaramente ha fatto un accordo con noi prima. Tuttavia, dopo averlo ottenuto, non ha fatto nulla per un intero mese. Forse non ha intenzione di usare Yun Che per fare un accordo con noi. Dopotutto come può rinunciare ai segreti che possiede?"


"No." Rispose Zhou Xuzi mentre scuoteva lentamente la testa. "Un segreto alla fine è solo un segreto. Non può essere visto, né percepito. Non può resistere a ciò che abbiamo offerto. Inoltre la mia sola condizione è che Yun Che espelle l'oscurità dal corpo di Zhou Qingchen e ho giurato che non cercherò di ucciderlo, né di riportarlo nella Divina Regione Orientale... Quindi ha ancora meno motivi per rifiutare."


"Dev'essere sicura che avrei ricevuto questa notizia prima o poi. Sta aspettando che la contatti io per primo."


L'onorabile Tai Yu sospirò piano. Sapeva che, anche se Zhou Xuzi fosse stato sulla difensiva, si sarebbe comunque piegato alle sue richieste.


"La regina di quei diavoli è astuta e rapace. Più ansioso sembrerò e più chiederà... Tuttavia Qingchen non può permettersi di aspettare. L'oscurità ha già iniziato a divorare la sua mente. Lo sta trasformando lentamente, giorno per giorno. Se aspettiamo troppo, temo che potrebbe arrivare ad un punto di non ritorno." Zhou Xuzi sembrava completamente esausto. "Tuttavia è un bene che sia riuscita a catturare Yun Che."


L'onorabile Tai Yu guardò Zhou Xuzi per poi dire: "Tuttavia, sembra che il mio signore non sia troppo preoccupato da questo accordo."


Zhou Xuzi spostò lo sguardo di fronte a sé mentre diceva lentamente: "La pedina di scambio che ho offerto è impossibile da rifiutare... per chiunque."


L'onorabile Tai Yu aggrottò le sopracciglia: "Mio signore, cos'ha intenzione di offrirle esattamente?"


Ma non appena finì di parlare, la sua espressione cambiò. Balbettò allarmato: "Che sia... che sia..."


Zhou Xuzi chiuse gli occhi, ma non disse altro.


L'onorabile Tai Yu mostrò un'espressione scioccata e ci volle molto tempo prima che recuperasse la sua compostezza. Fece un lungo sospiro per poi dire: "Il mio signore ha dedicato metà della sua vita al regno. Per una volta sta finalmente pensando a sé stesso."


Zhou Xuzi disse lantemente: "Dopo che la questione sarà finita, non sarò più l'imperatore, sarà Qingchen a dover ripagare questo debito."


"Tai Yu... grazie." Disse con tono sentito. Anche se l'onorabile Tai Yu aveva detto molto poco, lo aveva proprio confortato.


L'onorabile Tai Yu ridacchiò mentre scuoteva la testa: "Non c'è bisogno di dire parole del genere tra fratelli. C'è solo una cosa che mi preoccupa. Quella Regina Diabolica non solo è incredibilmente astuta, ma il suo potere spirituale è spaventoso e bizzarro. L'abbiamo già sperimentato una volta. Deve fare attenzione."


"Non preoccuparti." Disse Zhou Xuzi. "Se non mi fossi preparato, come oserei entrare nei confrini della Regione Settentrionale. Ora la questione più importante è come nascondere le mie tracce... Tai Yu, dovrò lasciare questa parte a te."


"Non si preoccupi mio signore."


Tai Yu se ne andò dopo aver ritirato la barriera di isolamento del suono. Era la prima volta che aveva visto Zhou Xuzi comportarsi con egoismo da quando era diventato un imperatore.


E forse solo Zhou Qingchen lo poteva fare comportare in questo modo.
                                


                                



