---
title: Capitolo 1650 – Confronto fra Imperatori Divini
pubDate: 2025-03-10T08:57:10.481Z
tags:
    - atg
---


Capitolo regolare, 0 in coda, 0/10 donazione
-Alstor


Ai confini della Regione Settentrionale.


Quella era zona di oscurità più vicina alla Regione Orientale. Dato che era così vicina alla Regione Orientale, l’aura dell’Oscurità era estremamente debole. Nel raggio di ben cinquecento chilometri non viveva nessun Diavolo, e persino le Bestie Misteriose Diaboliche erano molto rare.


Dall’altro lato del confine, c’era la regione stellare della Regione Orientale più vicina a quella Settentrionale, la stessa in cui si trovava anche il Regno della Canzone Glaciale.


Zhou Xuzi era fermo al di fuori del confine della Regione Settentrionale, e stava osservando quella terra oscura a un solo passo di distanza. Zhou Qingchen era accanto a lui, e aveva un’espressione cupa e inquietante.


La speranza della sua salvezza sembrava a portata di mano, ma lui non sembrava particolarmente entusiasta né nervoso a riguardo.


Ovviamente, agli occhi di Zhou Xuzi e dell’Onorevole Tai Yu, questo era senza dubbio dovuto agli effetti dell’Oscurità sulla sua mente.


Diecimila anni prima, Zhou Xuzi e Qianye Fantian erano caduti nella trappola di Chi Wuyao, inseguendola fino in quello stesso luogo. La battaglia era stata così violenta che aveva persino attirato accidentalmente l’attenzione del Realm King del Regno della Canzone Glaciale, Mu Xuanyin, che all’epoca aveva appena raggiunto il Divine Master Realm.


Quella volta, aveva oltrepassato il confine della Regione Settentrionale per inseguire la Regina Diabolica, quindi anche se si fosse scoperto, non avrebbe avuto niente da nascondere.


Ma stavolta…


“Mio Signore, è il momento,” disse l’Onorevole Tai Yu: “Io rimarrò qui e sorveglierò questa zona. Non permetterò a nessuno di avvicinarsi e mi assicurerò che nessuno si accorga di nulla. Se mentre siete oltre il confine accadrà qualcosa, vi raggiungerò immediatamente. Non dovete preoccuparvi.”


Zhou Xuzi e Tai Yu; il primo era l’Imperatore dell’Eternità, e l’altro era il capo dei Guardiani del Regno dell’Eternità. I due uomini più importanti del loro Regno stavano per compiere il più vietato e sacrilego degli accordi, impegnandosi al massimo per nasconderlo al resto del mondo.


Tai Yu osservò con serietà Zhou Qingchen, poi fece un piccolo sospiro e gli inviò una trasmissione sonora: “Qingchen, tuo padre ha già tradito i suoi princìpi una volta, per restare fedele ai suoi ideali, quando ha infranto la promessa fatta a Yun Che. Il dolore e il senso di colpa che ha provato l’hanno quasi ucciso. Ma ora, sta rinunciando momentaneamente persino ai suoi stessi ideali, pur di salvarti.”


“Se riusciremo a salvarti, in futuro dovrai assolutamente diventare l’Imperatore dell’Eternità più grande e compassionevole di sempre. Soltanto così il terribile sacrificio di tuo padre non sarà vano.”


Zhou Qingchen sollevò leggermente lo sguardo e chiuse gli occhi, tremando lievemente.


Agli occhi di Tai Yu, zhou Qingchen stava facendo fatica a controllare le sue emozioni, commosso dal sacrificio del padre. Tuttavia, non sapeva che nella sua mente stavano riecheggiando dei pensieri completamente opposti a quelli.


<em>E se tutto fosse sbagliato, fin dal principio…</em>


<em>Se le loro convinzioni e i loro stessi ideali fossero distorti fin dalla base…</em>


<em>Chi è stato il vero salvatore del mondo… e chi invece ha davvero commesso un crimine imperdonabile… chi ha davvero causato tutto questo… chi è che davvero non può essere perdonato…</em>


<em>Perché mi hai lasciato contemplare così chiaramente l’oscurità…</em>


<em>Perché non hai lasciato che io continuassi a essere accecato dalla luce, perché non hai lasciato che rimanessi folle e ignorante…</em>


<em>Yun Che, hai avuto la tua vendetta.</em>


<em>Non mi hai ucciso, ma mi hai spinto a… vergognarmi così tanto del modo in cui ho vissuto, a vergognarmi così terribilmente di essere… il figlio dell’Imperatore dell’Eternità.</em>


<em>E pensare che la corona luminosa che ammiravo, che l’onore di cui ero così orgoglioso, in realtà sono completamente distorti e macchiati da un milione d’anni di luridi peccati.</em>


<em>È così ridicolo… è tutto così ridicolo!</em>


“Qingchen, andiamo.” Quando si voltò verso Zhou Qingchen, lo sguardo cupo di Zhou Xuzi scomparve. Gli rivolse un sorriso affettuoso e amorevole, dicendo: “Tranquillo, se non fossi stato sicuro di quello che sto facendo, non ti avrei mai portato qui. Entro sera, sarà tutto finito.”


“Mn.” Zhou Qingchen annuì con il capo. Dopodiché, seguì Zhou Xuzi nella terra oscura di fronte a loro.


…………………….


L’arca misteriosa Oscura finalmente si fermò.


Yun Che fu il primo a scendere a terra, ma poi non fece nulla di sua iniziativa. Al contrario, rimase immobile e in silenzio, fissando dritto nell’oscurità di fronte a lui. Rimase fermo per parecchio tempo.


Considerato che Chi Wuyao aveva deciso deliberatamente di viaggiare piano, Zhou Xuzi doveva per forza essere già arrivato da parecchio. Era da qualche parte di fronte a loro, poco oltre la sua Percezione Spirituale.


“Hua Jin.” Chiamò Chi Wuyao.


Hua Jin rispose con un lieve cenno del capo. Il suo corpo slanciato volteggiò delicatamente nell’aria, e lei scomparve silenziosamente nell’oscurità, senza lasciare neppure una traccia.


“Jie Xin, Jie Ling. Voi due avete un solo obiettivo. Qualsiasi altra cosa accada, non vi riguarda, non dovete distrarvi. Capito?”


Chi Wuyao ripeteva molto raramente gli ordini, ma stavolta lo fece per enfatizzare la loro importanza.


Quattro occhi meravigliosi si voltarono involontariamente verso Yun Che. Ma subito dopo, annuirono con serietà, e poi volarono via in due direzioni diverse, scomparendo a loro volta nell’oscurità.


Chi Wuyao non mise via l’arca misteriosa oscura, ma la lasciò a fluttuare dove si trovava.


Qianye Ying’er stava giusto per scendere dall’arca misteriosa, quando Chi Wuyao comparve improvvisamente davanti a lei e la fermò.


“Yun Qianying, tu dovresti restare qui.”


“… per quale motivo?” chiese freddamente Qianye Ying’er, anziché lasciar esplodere la sua rabbia.


Chi Wuyao rispose: “Non ci conviene che tu partecipi alle trattative, perché la tua stessa presenza potrebbe molto probabilmente rivelare un difetto del nostro piano. Ti ho lasciata venire fin qui, ma non posso spingermi oltre.”


“Io? Un difetto?” QIanye Ying’er sembrava aver appena sentito una barzelletta ridicola, e il suo sguardo divenne immediatamente cupo e ostile: “Chi Wuyao, lascia che ti avvisi un’ultima volta. Non provare mai più a provocarmi. Perché quando perderò la pazienza, sarà troppo tardi. Anche se mi implorassi in ginocchio di tornare a collaborare con te, sarebbe inutile!”


Chi Wuyao non sembrava affatto arrabbiata. Si avvicinò lentamente, guardando Qianye Ying’er negli occhi, e i suoi seni prosperosi sfiorarono quasi quelli di Qianye Ying’er: “Ovviamente, non mi devo preoccupare della Dea del Brahma. Perché lei, una volta scelta la sua preda, sfruttava tutta la sua astuzia e ogni metodo a sua disposizione pur di raggiungere i suoi obiettivi. Non lasciava che nulla la distraesse, e soprattutto non le emozioni.”


“Ma ora, Yun Qianying, sei ancora la Dea del Brahma del passato?”


“…” il profumato respiro di Chi Wuyao raggiunse delicatamente le labbra e il volto di Qianye Ying’er. Tuttavia, stavolta lei non indietreggiò. La sua espressione divenne ancora più minacciosa, e rispose: “Si può sapere che razza di sciocchezze stai dicendo!?”


“Ovviamente, non capisci. Perché se davvero l’avessi capito, non saresti diventata così.” Chi Wuyao ridacchiò pungentemente: “Dopotutto, sotto ogni altro aspetto sei ancora la Dea del Brahma. Ma in un aspetto in particolare, sei ancora un piccolo pulcino, non sei paragonabile neppure alle donne comuni.”


Qianye Ying’er replicò: “Tu…”


“Spero che rifletterai come si deve su due cose,” continuò Chi Wuyao: “La prima, è qualcosa che tu stessa hai ripetuto spesso. Ovvero, che il tuo desiderio di vendetta è il motivo per cui hai accettato di lasciarti macchiare dall’oscurità, perché non ti interessava nient’altro.”


“E forse, all’inizio era davvero così. Ma, se ci pensi attentamente, negli ultimi tempi nel tuo cuore e nella tua mente c’è stato ancora solo e soltanto il desiderio di vendetta?”


“…” Qianye Ying’er sembrò pietrificarsi all’improvviso.


“La seconda è che, quando viene menzionato un certo argomento, tu parli sempre impulsivamente, senza riflettere, perdi la tua solita calma e la tua razionalità. E questo, è proprio il motivo per cui ti sto vietando di venire con noi. Perché questa è un’occasione fin troppo importante per Yun Che, che la brama impazientemente da mesi. Se non sarà tutto perfetto, se qualcosa la rovinasse… sarebbe un vero peccato.”


Qianye Ying’er rimase in silenzio. Non riuscì a mormorare neppure un’obiezione. I suoi occhi dorati sembravano delle stelle infrante, mentre tremavano violentemente oltre la sua maschera.


Chi Wuyao si voltò e le disse: “Certo, se ci tieni così tanto a venire, non posso certo impedirtelo.”


Poi, si allontanò da Qianye Ying’er con passi delicati e aggraziati.


Qianye Ying’er non la seguì. Non fece neppure un passo in avanti, neanche dopo che Chi Wuyao e Yun Che scomparvero nell’oscurità di fronte a lei.


Era rimasta da sola, nel mezzo di quel vuoto e spento mondo di oscurità.


Da quando si erano incontrati nella Regione Settentrionale, quella era la prima volta che si allontanava da Yun Che così tanto da non riuscire neppure a percepire la sua aura.


E improvvisamente, avvertì un vuoto nella sua anima.


…………………


Zhou Xuzi stava aspettando da sei lunghe ore.


Eppure, non era agitato e non aveva provato ad addentrarsi ulteriormente nell’oscurità. La Regione Settentrionale era stata ridotta a una piccola e patetica gabbia dalle altre tre Regioni Divine, quindi ora che Chi Wuyao aveva finalmente a portata di mano quell’occasione, che prima poteva soltanto sognare, essendo la Regina Diabolica come poteva lasciarsela sfuggire?


Alla fine, Zhou Xuzi fece la sua mossa, sollevando lo sguardo e distendendo un braccio. Lo sconfinato potere dell’Imperatore Divino sorse all’istante, avvolgendo Zhou Qingchen e formando intorno a lui una barriera, che avrebbe respinto persino diecimila montagne, se fossero precipitate su di lui.


Poi, ritrasse il braccio, ma un filo di Energia Misteriosa legò lui e suo figlio.


Se l’ostaggio fosse stato chiunque altro e non… lui, Zhou Xuzi non sarebbe mai riuscito a immaginare neppure una ragione che potesse spingere Chi Wuyao a tentare improvvisamente di uccidere Zhou Qingchen. Dopotutto, per Chi Wuyao, ciò che le stava offrendo valeva miliardi e miliardi di volte più che un’occasione per uccidere suo figlio, dando sfoggio della sua forza e sfogando parte della sua rabbia.


A meno che fosse completamente impazzita.


In ogni caso, non si sarebbe lasciato cogliere alla sprovvista.


Chi Wuyao comparve dalla densa nebbia oscura, camminando tranquillamente verso di lui. Dopo il suo arrivo, l’aura già cupa e minacciosa di quella terra di Oscurità divenne ancora più soffocante.


Zhou Xuzi si sentì come se un cielo notturno lo stesse schiacciando, e la pressione divenne così soverchiante da fargli a malapena percepire il battito del suo stesso cuore.


Negli occhi di Zhou Xuzi c’era un riflesso grigiastro, e la donna di fronte a lui era avvolta da un sottile strato di foschia nera. Tuttavia, né la sua vista né la sua Percezione Spirituale riuscivano a penetrare oltre di essa.


Anche se la sua sagoma era sfocata e il suo volto era celato, Zhou Xuzi capì con certezza che era la Regina Diabolica della Regione Settentrionale, fin dal momento in cui fece la sua comparsa.


Perché non avrebbe mai e poi mai dimenticato quell’aura oscura, neppure in punto di morte.


Tuttavia, subito dopo si voltò di scatto verso la persona che stava seguendo Chi Wuyao. Quando la vide, le sue pupille si contrassero leggermente.


Yun Che!!


Finalmente, anche Zhou Qingchen sollevò lo sguardo.


Yun Che comparve a sua volta dalla nebbia oscura, camminando lentamente.


Indossava una veste nera, completamente lacera, e i suoi capelli erano del tutto disordinati. Era ricoperto di sangue, e il suo corpo era ricoperto da un sottile strato di fumo nero. Quella, chiaramente, non era la sua Energia Misteriosa. Era ovviamente l’energia oscura della Regina Diabolica.


Stava arrancando, i suoi passi erano pesanti e barcollava nell’oscurità, ma sembrava ancora resistente quanto l’acciaio. Aveva chiaramente lo sguardo perso nel vuoto, non riusciva a concentrarsi, ma la sua espressione emanava ancora una malvagità diabolica.


Non appena vide Zhou Xuzi, Yun Che si irrigidì dalla testa ai piedi. I suoi occhi brillarono con un bagliore rosso sangue, carico d’odio, mentre ringhiava: “Vecchio… Cane… Eternità!!!”


Ogni parola conteneva un odio tagliente, come se fosse stata pronunciata coi denti spezzati e sputando sangue. Avanzò barcollando di un singolo passo, poi scattò verso Zhou Xuzi come un folle. Sembrava uno spirito malvagio, la cui anima era stata lacerata da migliaia di pugnali.


Chi Wuyao fece un delicato movimento con un dito, e l’energia oscura intorno al corpo di Yun Che lo bloccò, schiacciandolo violentemente a terra. Agitò violentemente braccia e gambe, ma senza riuscire a rialzarsi. Non poté fare altro che lanciare roche grida di dolore.


La sua rabbia, il suo odio, le sue ferite, il suo sangue e il suo sguardo… erano reali.


In effetti, Chi Wuyao aveva davvero sigillato completamente la sua forza misteriosa e la forza della sua anima… tuttavia, lui poteva liberarsi in qualunque momento.


Chi Wuyao non degnò Yun Che neppure di un’occhiata e disse, pigramente e languidamente: “Imperatore dell’Eternità, sono passati diecimila anni. Sei davvero invecchiato. Se avessi saputo che ti saresti ridotto in queste condizioni, tutti quegli anni fa non avrei sprecato così tante forze per affrontarti. Mi basterà aspettare ancora qualche anno perché tu muoia.”


“Heh heh. Molto prima che la mia vita si concluda, qualcuno di molto migliore di me prenderà il mio posto, quindi temo che il tuo desiderio non si avvererà, Regina Diabolica.”


Zhou Xuzi pronunciò quelle parole con un leggero sorriso sulle labbra. I suoi capelli e la sua barba fluttuarono delicatamente nel vento, facendolo sembrare un vero e proprio immortale.


“Quello è il tuo figlio più giovane?” Chi Wuyao si voltò verso Zhou Qingchen. Continuò volutamente a osservarlo ancora per un po’, e la sua voce divenne all’improvviso suadente e civettuola: “Sai, è davvero un ragazzo meraviglioso. Dato che condivide il destino di noi Diavoli, perché non lo lasci a me? Gli concederò l’onore di essere il mio ‘Bambino dell’Eternità’, e i rapporti fra i nostri Regni saranno migliori che mai. Non sarebbe perfetto?”


Zhou Qingchen si sentì sul punto di svenire, e il suo sguardo divenne spento. Un rivolo di sangue cominciò a colare dagli angoli delle sue labbra.


Bzzz!


Zhou Qingchen si sentì come se nella sua testa ci fossero state un milione di esplosioni, poi barcollò visibilmente e il suo sguardo tornò lucido. Tuttavia, era interamente ricoperto di sudore freddo… Zhou Xuzi gli appoggiò una mano al petto e lo spinse alle proprie spalle. Il suo tono divenne più serio: “Regina Diabolica, sia io che te vogliamo qualcosa. Se questo accordo non andrà a buon fine, ti garantisco che non avrai mai più un’occasione simile!”


“Aiyah.” Chi Wuyao sospirò leggermente, fingendosi infastidita, e ritrasse il potere della sua anima. Poi, disse sorridendo allegramente: “Ho solo deciso di farvi un piccolo scherzo, dopo aver visto quanto è bello questo ragazzo. Sei un Imperatore Divino, non c’è bisogno di essere così irascibile. Comunque…”


Fece un singolo passo in avanti: “Non avrei mai immaginato che saresti venuto personalmente… Oh, in realtà non dovrei sorprendermi, del resto il prestigioso erede al trono del Regno dell’Eternità è incredibilmente diventato un Diavolo. E tu, il grande e famoso Imperatore dell’Eternità, sei davvero venuto fino in questa terra oscura per implorarmi. Se si spargesse la voce, tutti gli uomini onesti delle tre Regioni Divine rimarrebbero così scioccati che gli schizzerebbero gli occhi fuori dalle orbite. Sarebbe una notizia così assurda che il mondo intero riderebbe fino a farsi cadere la mandibola, quindi come avresti potuto presentarti qui con molti tuoi uomini al seguito? Hahahaha…”


Zhou Xuzi sapeva che la Regina Diabolica l’avrebbe sicuramente deriso e provocato, perciò rimase impassibile. Rispose: “Regina Diabolica, sopravvaluti davvero troppo questo vecchietto. Ti sei fatta persino accompagnare da due delle tue Streghe.”


“Anzi, dalle due Grandi Streghe, che si dice siano le più potenti di tutte.” I suoi occhi anziani lampeggiarono per un istante: “A quanto pare, Regina Diabolica, non sei così tranquilla come cerchi di sembrare, dato che la posta in gioco è il tesoro in mio possesso.”


