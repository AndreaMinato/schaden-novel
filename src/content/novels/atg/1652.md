---
title: Capitolo 1652 – Cadere in Mani Diaboliche
pubDate: 2025-03-10T08:57:10.481Z
tags:
    - atg
---


<em>Capitolo regolare,
0 in coda, 0/10 donazione
-Schadenfreude</em>


"..." Naturalmente Yun Che non reagì minimamente visto che la sua anima era stata rubata.


Zhou Xuzi aggrottò le sopracciglia. Aveva sentito da tempo che la Regina Diabolica era così splendida e attraente che sembrava una succuba in carne ed ossa. La sua seduttività sembrava provenire dal profondo del suo essere e la sua abilità nel manipolare gli uomini era impareggiabile. Tuttavia rimase sbigottito quando vide questa scena.


Se osava comportarsi in questo modo con un giovane a cui aveva rubato l'anima in pubblico, allora ci si poteva immaginare quanto fosse debosciato il suo comportamento normalmente.


Fu questo suo semplice gesto che fece seccare la bocca all'anziano Imperatore Divino. Iniziò a sentire una sensazione di calore che si era spenta da tempo, si intensificò e cominciò a diffondersi nel suo corpo, facendolo arrossare in modo anormale.


Ne fu scosso... ma allo stesso tempo, con sua sorpresa, iniziò a provare lussuria, un tipo di lussuria in cui una persona voleva sprofondare, una lussuria che spingeva ad abbandonare ogni cosa ed annegare per sempre nel suo piacere.


Bzzz!


Zhou Xuzi si morse la lingua e fece circolare la sua Energia Misteriosa, sopprimendo velocemente quella sensazione terrificante. La sua espressione rimase impassibile e il tono della sua voce rimase basso e imperioso: "Regina Diabolica, una mera tecnica seduttiva come questa non è sufficiente per scuotermi. Non c'è bisogno che sprechi energia."


"Più la tiriamo per le lunghe e più sarà probabile che accada qualche imprevisto. Hai fatto un viaggio così lungo, non non credo che tu voglia tornare a mani vuote, vero?!"


Chi Wuyao sembrava indifferente e non stava più guardando il Divino Midollo Indomato in mano a Zhou Xuzi. "Oh cielo! Stai iniziando ad agitarti? Non importa, ho molto tempo. Anche se tornerò a mani vuote, sarebbe una semplice uscita all'aria aperta per me. Non ci perderò nulla."


Si girò con calme e osservò l'espressione vacua sul viso di Yun Che. La sua voce divenne più tenue e gentile mentre diceva: "Non è vero, mio buon ChÈer?"


L'Imperatore Divino dell'Eternità aggrottò le sopracciglia, ma non disse nulla.


Aveva sentito chiaramente l'avidità rapace di Chi Wuyao quando aveva tirato fuori il Divino Midollo Indomato.


Era stato sconfitto durante il loro duello di parole e a causa della pressione esercitata dalle loro anime.


Era cambiato molto negli ultimi dieci millenni. Era diventato vecchio mentre la Regina Diabolica era sempre più terrificante.


Tuttavia, non importava quanto fosse in svantaggio, anche se era enormemente ansioso, non poteva cedere.


Era convinto che Chi Wuyao fosse ugualmente inquieta perché, se questo incontro avesse tirato per le lunghe e gli altri regni sovrani fossero riusciti a scoprirlo, si sarebbe potuta scordare di tenere per sé il Divino Midollo Indomato.


Zhou Xuzi rimase in silenzio, mentre Chi Wuyao non lo degnò di uno sguardo. Aveva anche rimosso la sua aura dal suo corpo. Sotto quella nebbiosa foschia nera, il suo corpo sembrava premuto contro Yun Che.


C'erano diverse imperatrici divini nelle altre tre regioni. Anche la grande antenata del suo Regno dell'Eternità era una femmina. Se non l'avesse visto personalmente, avrebbe avuto difficoltà a credere che una donna di tale livello si sarebbe comportata in modo così scandaloso di fronte ad altre persone.


"ChÈer." La sua voce era sia gentile che attraente mentre lo chiamava. Sembrava così seducente che Zhou Xuzi ebbe l'impressione che metà delle sue ossa si stessero sciogliendo. "Rispondimi. Chi è stata la tua prima donna?"


"Ling... er..."


"Oh ohoh." Disse Chi Wuyao con fare comprensivo. Il suo sorriso divenne ancora più seducente: "Allora, qual è la donna più splendida che tu abbia mai incontrato?"


"Shen... Xi..." Rispose con la stessa espressione vacua e franca.


Queste domande ignoravano la sua volontà e traevano risposte direttamente dalla sua anima.


"Ahimè." Chi Wuyao sospirò con fare esagerato e iniziò a ridacchiare: "Pensi ancora alla Regina Drago anche se hai già la dea al tuo fianco. Ah, quanto sei avido."


"~！@#￥%..." Per un momento l'Imperatore dell'Eternità ebbe difficoltà a respirare e la sua vista si oscurò.


Aveva condotto la sua vita con solennità e dignità. Nessuno avrebbe osato fare trasgressioni di fronte a lui.


Ma questa regina diabolica... il suo comportamento era semplicemente troppo frivolo e debosciato. Sarebbe dovuto essere un incontro pieno di ostilità, eppure stava parlando con fare seduttivo ad una persona dall'anima dominata!


Che comportamento corrotto e scandaloso!


Quanto era frivola e vergognosa!


"Ho sentito che il nome della tua maestra era Mu Xuanyin." Sembrava che Chi Wuyao si fosse dimenticata completamente dell'esistenza di Zhou Xuzi. In effetti continuò a fare domande scandalose: "Avete mai fatto..."


"Basta!" Zhou Xuzi non poteva più tollerarlo. Ruggì e stese la mano tenendo il Divino Midollo Indomato: "Regina Diabolica, consegnami Yun Che. Prima che tu gli dia un ordine, ti passerò anche il Divino Midollo Indomato. Questa è l'ultima concessione che farò!"


"Concessione?" Chi Wuyao alla fine volse lo sguardo verso di lui. "Che grande concessione. Se si sforza troppo e si farà del male, non potrò accettarne la responsabilità."


Zhou Xuzi represse la rabbia mentre diceva: "Anche se Yun Che sarà nelle mie mani, se non gli darai l'ordine, non purificherà l'oscurità dal corpo di mio figlio. Tuttavia, una volta che avrai il Divino Midollo Indomato, avrai già ottenuto un vantaggio assoluto."


"Non posso competere con te a parole, ma siamo venuti qui entrambi per fare uno scambio. Dato che ho già fatto così tante concessioni, dovresti sapere quando fermarti!"


"Vantaggio assoluto?" Disse ridacchiando Chi Wuyao. "Tutti sanno che la persona che vuoi uccidere di più in assoluto è Yun Che. Se te lo consegnassi, potresti ucciderlo con un solo colpo di palmo. A quel punto non mi rimarrebbe più nulla."


"In effetti sospetto perfino che sia tutta una farsa e che il tuo vero obiettivo sia usare la guarigione di tuo figlio come scusa per uccidere Yun Che."


"..." Una luce nera indiscernibile brillò nelle profondità degli occhi di Zhou Xuzi. Il vecchio aggrottò le sopracciglia e disse: "Stiamo facendo questo scambio nella tua Regione Settentrionale e hai anche le streghe più forti al tuo fianco, io invece sono venuto da solo."


"Se mi attaccaste insieme, non sarebbe troppo difficile per voi uccidere mio figlio."


"Con una minaccia del genere, come oserei fare passi falsi?!"


"Ahimè." Chi Wuyao sospirò con fare seducente: "Non solo tuo figlio è di bell'aspetto, è anche diventato uno di noi. Ho un debole per lui, come potrei sopportare di ucciderlo?"


Proprio mentre finì di parlare, il cielo era diventato ancora più cupo.


Sia Chi Wuyao che Zhou Xuzi alzarono la testa allo stesso tempo.


Era la parte più meridionale della Divina Regione Settentrionale, così si poteva vedere a stento i lineamenti di una luce grigia.


Il fatto che si fosse spostata in mezzo al cielo significava che questo giorno era terminato.


L'aura di Chi Wuyao cambiò lievemente e, quando riaprì la bocca, la sua voce aveva perso tutta la sua indolenza e seduttività. Ora era sorprendentemente fredda e calma: "Non importa. Dato che è già così tardi, non voglio più tirarla per le lunghe."


All'improvviso spinse Yun Che verso Zhou Xuzi, che fece un cenno e lo fece fluttuare gentilmente di fronte a lui.


Yun Che era proprio di fronte a lui e il suo sguardo era spento... Mentre lo fissava da così vicino, l'Imperatore Divino iniziò a ripensare al passato. S. Si ricordò dell'orgoglio testardo che il giovane aveva mostrato durante l'assemblea Profound God, l'incredibile rispetto che gli aveva mostrato mentre si parlavano, la gentilezza e la compassione che Yun Che gli aveva mostrato quando lo aveva aiutato a sbarazzarsi del veleno diabolico e il suo sguardo che sembrava contenere tutte le stelle nell'universo mentre fronteggiava da solo l'Imperatrice Diabolica Colpo Celeste Nemesi dei Diavoli...


Tutto questo sembrava essere accaduto solo ieri, eppure adesso la situazione era cambiata drasticamente.


Dopo aver sospirato, Zhou Xuzi distolse lo sguardo dagli occhi di Yun Che. Mentre stringeva la spalla di Yun Che con una mano, con l'altra spinse un oggetto in avanti.


Luce viola brillò a mezz'aria e il prezioso tesoro che il Regno dell'Eternità aveva nascosto per decine di millenni, probabilmente l'ultimo del suo genere nell'intero Caos Primordiale, volò verso la Regina Diabolica del nord.


Chi Wuyao stese una mano per afferrarlo. Lo guardò brevemente per poi riporlo via. Mostrò un lieve sorriso: "Ottimo. Sembra che tu abbia mantenuto la parola stavolta."


Anche se aveva fatto questa decisione molto tempo fa, consegnare così facilmente un tesoro lasciato dalla sua antenata... ai diavoli del nord era qualcosa che lo tormentava.


Ma non avrebbe rimpianto la sua decisione.


"Regina Diabolica, dai l'ordine." Zhou Xuzi mantenne lo sguardo di fronte a sé, la sua voce era solenne... ma il suo cuore era pieno d'ansia.


Prima di oggi, l'unica interazione che aveva avuto con Chi Wuyao gli aveva lasciato uno shock che era durato per diecimila millenni.


Per lui, Chi Wuyao era la donna più astuta e spaventosa dell'intero universo. Ogni secondo che la affrontava lo riempiva di tensione.


Visto che era stata Chi Wuyao a suggerire questo metodo di scambio, certamente non si sarebbe limitato ad accettarlo con facilità, non importava quanto sembrasse conveniente. Avrebbe dovuto cambiarlo o dire l'ultima parola al riguardo.


Anche adesso, quando Yun Che era già caduto nelle sue mani, Zhou Xuzi, che aveva già passato il Divino Midollo Indomato a Chi Wuyao, era ancora in guardia e temeva possibili incidenti... In particolare temeva che la regina diabolica fuggisse con il Divino Midollo Indomato.


Dopotutto aveva indagato su ogni segreto di Yun Che e se avesse potuto rubare l'eredità del Dio Malvagio o la Perla del Veleno Celeste, l'avrebbe già fatto da tempo... Era possibile quindi che Chi Wuyao avrebbe abbandonato una persona diventata inutile.


Tuttavia era stato costretto ad accettare la sua offerta vista la costante pressione che Chi Wuyao gli aveva dato.


"Yun Che." La paura più grande di Zhou Xuzi non si avverò quando Chi Wuyao iniziò a dire: "Ti ordino di purificare immediatamente l'oscurità che hai impiantato in Zhou Qingchen."


Zhou Xuzi sentì la tensione allentarsi.


Dopo aver ricevuto l'ordine, Yun Che iniziò ad avanzare rigidamente. Si fermò di fronte a Zhou Qingchen Energia Misteriosa poi alzare lentamente una mano.


L'Imperatore Divino non sentì nessuna vitalità o energia spirituale provenire dal corpo di Yun Che.


Sia il suo potere che la sua anima erano stati completamente soppressi da Chi Wuyao. Zhou Xuzi ne era convinto fin dall'inizio e non lo trovò anormale.


Nonostante tutto però la sua energia era ancora connessa a Zhou Qingchen e alla barriera protettiva che lo circondava. Non si era ritirato nemmeno per una frazione di secondo.


Un'increspatura impercettibile apparì nello sguardo di Chi Wuyao per un solo istante...


Allora, fuori dalla Stella Polo Blu distrutta, Mu Xuanyin aveva consumato la maggior parte del suo potere per proteggere Yun Che anche mentre fronteggiava un gruppo di Imperatori Divini da sola.


Ora Zhou Xuzi stava facendo lo stesso con Zhou Qingchen. Se fosse accaduto qualche imprevisto, non avrebbe esitato a sacrificare la vita per salvare Zhou Qingchen.


"Eheh..." Chi Wuyao ridacchiò piano, ma freddamente.


La mano di Yun Che era bloccata dalla barriera, quindi era impossibile per lui toccare il principe.


Zhou Xuzi si spostò e fece un gesto. l'energia della barriera iniziò a scorrere come l'acqua mentre copriva la mano di Yun Che e avvolgeva metà del suo braccio. Allo stesso tempo però si incollò al corpo e all'energia di Yun Che.


Così, se ci fossero state anomalie, sarebbe stato il primo a saperlo.


"Ahimè, l'Imperatore dell'Eternità è davvero cauto. Ma Yun Che è il mio bambino più ubbidiente, non mangerà tuo figlio." Disse con una risata seducente Chi Wuyao.


Zhou Xuzi fissò il palmo di Yun Che mentre diceva a bassa voce: "Dovrò farti prendere il disturbo di rilasciare le catene del suo potere."


Chi Wuyao diede un colpo di dita a mezz'aria. La nebbia nera attorno a Yun Che iniziò a dissiparsi, permettendo che la sua aura si rivelasse.


Quando una persona veniva liberata dalla soppressione di qualcun altro, ci sarebbe voluto molto tempo per riprendersi.


Questo valeva in particolare per la soppressione dell'anima. Normalmente una persona avrebbe avuto la sensazione di essersi destata da un incubo. Ci sarebbe voluto molto tempo affinché la sua mente riacquistasse lucidità una volta che fosse sfuggita al controllo di qualcuno.


Tuttavia... ancora prima che la foschia nera si dissipasse, una luce rosso sangue e bizzarra brillò nello sguardo prima spento di Yun Che.


Questa anomalia insolita fu notata all'istante da Zhou Xuzi. Eppure, prima che potesse agire, un paio di occhi di drago cupi apparirono di fronte a lui. Un ruggito furioso risuonò nella sua anima. Sembrava che provenisse dalle profondità dell'universo, dall'abisso di disperazione più profondo.


<em>ROAAAAAAAARRR!</em>


Gli occhi di Zhou Xuzi si iniettarono di sangue. Aveva la sensazione che il mondo di fronte a lui fosse esploso, riducendosi in un caos di oscurità e luce accecante.


Chi Wuyao mosse il braccio nello stesso istante. Un'energia cupa come il crepuscolo brillò nell'aria, lasciando una scia oscura, e colpì la catena di energia che collegava Zhou Xuzi a Zhou Qingchen.


<em>Bang!!</em>


La barriera si frantumò.


Zhou Xuzi barcollò, ma mantenne l'equilibrio. Decine di millenni di saggezza e determinazione gli permisero di riprendersi con una velocità incredibile e il suo sguardo appannato recuperò lucidità.


Sentì un dolore acuto alla testa, come se migliaia di onde si stessero infrangendo contro il suo cervello... ma questo dolore era minuscolo in confronto allo shock che stava provando adesso.


Perché aveva visto un paio di occhi rosso sangue fissarlo. Il primo pensiero che la sua mente disorientata formulò era di aver visto un vero diavolo.


E Zhou Qingchen... era stato preso per il collo da quel diavolo.
                                


                                



