---
title: Capitolo 1654 – Cuore Spezzato
pubDate: 2025-03-10T08:57:10.482Z
tags:
    - atg
---


Capitolo regolare, 0 in coda, 0/10 donazione


-Alstor






“…”


Zhou Xuzi non mosse un muscolo. Aveva la bocca spalancata, ma non ne fuoriuscì alcun suono. Tutt’intorno era buio e oscuro, ma i suoi occhi erano incredibilmente bianchi.


In quel momento, per lui non c’era disperazione più concreta del sangue davanti a lui.


La vera disperazione non ha colore e non fa alcun rumore.


Era esattamente come Yun Che, quando la Stella Polo Blu era stata distrutta proprio di fronte a lui.


L’unica cosa più terribile della disperazione in sé, è la disperazione che nasce dalla morte della propria ultima speranza.


“Heh… hehe…”


Quella grave risata sembrava la cantilena di un diavolo. Dopo essersi ripulito dal sangue sporco rimasto sul suo braccio, Yun Che osservò il suo nemico distrutto, con una grande soddisfazione che ardeva nel cuore per la prima volta da quando era sprofondato nell’odio: “Dimmi… come ci si sente? Vecchio cane dell’Eternità?”


“Non è meraviglioso vedere la persona a cui si tiene di più al mondo morire orribilmente davanti ai propri occhi? Non è meraviglioso!?”


“Ormai sono un Diavolo assetato di sangue, crudele, disumano e malvagio, sono stato tradito e dimenticato dal mondo intero, eppure mi hai creduto!?”


“Hai creduto a ME, stupido vecchio cane!?”


“Hah… haha… hahahaha…”


“HAHAHAHAHAHAHAHAHA!”


Rise come se fosse completamente impazzito. I suoi capelli neri stavano volteggiando tutt’intorno a lui. Tuttavia, era impossibile non riconoscere il dolore sconfinato e la totale disperazione che si celavano in quella folle risata.


“…” Zhou Xuzi finalmente si voltò piano verso Yun Che e Chi Wuyao. Nonostante fosse un Imperatore Divino, i suoi movimenti erano così lenti e rigidi da farlo sembrare una marionetta di pessima qualità. Dalle sue labbra sfuggì solo un sussurro:


“Voi…”


“Sono felice di aver ottenuto il Divino Midollo Indomato,” disse Chi Wuyao: “Ma Yun Che desiderava incontrati molto più di me.”


“Come ci si sente a dover sopportare lo stesso dolore e la stessa disperazione di Yun Che? Oh, ma cosa sto dicendo…” Chi Wuyao scosse la testa: “Tu hai ancora la tua casa, il tuo Regno, la tua famiglia, i tuoi figli e i tuoi nipoti… quindi, questo?”


“Questo è solo l’inizio.” Chi Wuyao distese un mignolo: “Hai soltanto cominciato a pagare tutto ciò che gli devi.”


“Ma non preoccuparti, è solo questione di tempo. Un giorno, pagherai dieci, cento, mille volte tutto ciò che devi!”


In teoria quella vendetta doveva essere solo di Yun Che, ma per qualche motivo anche lo sguardo di Chi Wuyao era glaciale.


“…” Zhou Xuzi cominciò a tremare senza controllo. All’improvviso, rivoli di sangue sgorgarono dai suoi occhi, dalle sue orecchie, dal suo naso e dalla sua bocca.


“AAAAAAAAH!”


Zhou Xuzi, il più gentile e misericordioso degli Imperatori Divini, gridò come un animale e la sua Energia Misteriosa esplose come una supernova. Tutt’intorno a lui, lo spazio stesso cominciò a collassare con una rapidità sconvolgente.


Il potere di un Imperatore Divino in preda alla disperazione non era certo da sottovalutare!


Ma Chi Wuyao era pronta già da tempo. Colpì delicatamente Yun Che al petto, scaraventandolo all’indietro. Poi, con la mano sinistra scagliò un nastro di tessuto nero verso Zhou Xuzi.


I poteri di due Imperatori Divini si scontrarono fra loro. Il mondo oscuro intorno a quella zona subì all’istante danni terribili.


Ormai, Zhou Xuzi era completamente impazzito. Gridò ancora e ancora, attaccando follemente intorno a sé come un bambino spaventato.


Rumble!!


All’improvviso, il boato di un’esplosione innaturale superò lo spazio distrutto fra i due Imperatori Divini, e Yun Che tornò verso di loro, avvolto da un’aura rossa come il sangue. Gridando ancora più forte e disperatamente di Zhou Xuzi, scattò verso di lui e sferrò un fendente con la sua gigantesca spada vermiglia, dritto verso la sua testa:


“Vecchio cane dell’Eternità… muori… MUORI!!”


Quando Yun Che attivava Ade, la sua massima forza era paragonabile a quella di un Divine Master di settimo livello. Se Zhou Xuzi fosse stato lucido, sarebbe rimasto scioccato.


Ma non appena percepì l’aura di Yun Che, Zhou Xuzi ignorò completamente l’attacco di Chi Wuyao e balzò verso di lui, come un lupo affamato che avesse fiutato la preda.


Rumble!


La terra tremò e innumerevoli montagne crollarono per l’onda d’urto causata dall’impatto. Anche se Chi Wuyao era riuscita a lasciare una ferita insanguinata sul ventre di Zhou Xuzi, l’attacco di quest’ultimo colpì comunque direttamente la Spada Colpo Celeste Nemesi dei Diavoli di Yun Che.


La forza misteriosa di Yun Che stava crescendo ad un ritmo surreale, ma ovviamente non era ancora in grado di tenere testa a un Imperatore Divino in preda alla rabbia.


Ci fu un boato così assordante da far sembrare che il cielo fosse collassato, o che due stelle si fossero scontrare l’una con l’altra. Dalla bocca di Yun Che sgorgò un fiotto di sangue, e venne scagliato via come un ramo secco nel mezzo di un uragano. Tuttavia, a Yun Che bastò qualche istante per recuperare l’equilibrio, inghiottire il sangue rimastogli in bocca, sollevare di nuovo la spada che non aveva lasciato nonostante parecchie delle sue ossa si fossero rotte, e incanalarvi di nuovo della rossa Energia Misteriosa piena di odio. Poi, scattò di nuovo verso Zhou Xuzi.


Chi Wuyao sospirò mentalmente. Fin dall’inizio, l’aveva previsto. Questo era il motivo principale per cui aveva ordinato a Jie Xin e Jie Ling di accompagnarli.


Spiccò il volo e fece una sequenza di segni diabolici con le mani, raccogliendo l'Energia Misteriosa Oscura intorno a sé per respingere Zhou Xuzi. Contemporaneamente, scagliò dagli occhi un raggio nero che colpì la sua anima. Era il potere dell’Anima dell’Imperatore Diabolico del Nirvana.


L’anima dell’Imperatore dell’Eternità tremò dal terrore, quando si trovò di fronte alla tecnica che diecimila anni fa l’aveva traumatizzato. Così, Chi Wuyao riuscì a respingere sia lui sia la sua Energia Misteriosa. Tuttavia, l’Imperatore dell’Eternità era ancora in preda alla follia, e stava facendo tutto il possibile per raggiungere Yun Che.


Una barriera comparve dal nulla e fermò Yun Che prima che potesse raggiungere Zhou Xuzi. Poi, due sagome bianche apparvero dall’oscurità, immobilizzando Yun Che col loro potere.


Erano Jie Xin e Jie Ling. La forza combinata di due Divine Master di decimo livello era così grande che Yun Che non poté neppure sollevare un dito, figurarsi caricare di nuovo verso Zhou Xuzi.


“UAAAAH… LO DEVO UCCIDERE… LO DEVO UCCIDERE! AAAAAH!!”


Yun Che gridò come un folle, mentre tentava di liberarsi. A ogni suo urlo, sangue e frammenti di carne schizzavano fuori dalla sua bocca.


Jie Xin e Jie Ling non ebbero alcuna reazione. In quel momento, il loro unico compito era tenere Yun Che sotto controllo.


Chi Wuyao giocava in casa, e quasi non dovette neppure impegnarsi per danneggiare l’anima di Zhou Xuzi, dato che era in preda alla follia. Tuttavia, l’Imperatore Divino sembrava completamente impazzito e, nonostante gli attacchi di Chi Wuyao lo facessero gridare dal dolore, continuò a scattare verso Yun Che da ogni possibile angolazione che riuscisse a trovare. I suoi occhi erano rossi d’odio quanto quelli di Yun Che.


Fu a quel punto che una nuova aura li raggiunse da lontano. L’Onorevole Tai Yu comparve ben presto dalla foschia nera.


Zhou Xuzi non l’aveva contattato, ma lo scontro fra due Imperatori Divini era impossibile da non notare.


Zhou Xuzi era impazzito, e Zhou Qingchen non c’era più…


L’Onorevole Tai Yu capì immediatamente cos’era successo. Solo la morte di Zhou Qingchen avrebbe potuto far impazzire il suo Imperatore.


Ma quella era la Regione Settentrionale, e la Regina Diabolica non era sola. Le due Streghe che stavano trattenendo Yun Che erano incredibilmente potenti. E oltre a loro, c’era anche una Divine Master di ottavo livello che stava per raggiungerli…


“Mio Imperatore, dobbiamo andare!”


L’Onorevole Tai Yu sfrecciò attraverso l’oscurità che tentava di bloccarlo, e afferrò Zhou Xuzi per un braccio: “Dobbiamo andare, adesso!!”


Bang!


Zhou Xuzi spinse via le mani dell’Onorevole Tai Yu e lo scagliò all’indietro.


L’Onorevole Tai Yu corse di nuovo dal suo Imperatore, bloccandogli subito la strada. Lo fissò dritto negli occhi, iniettati di sangue dall’odio, e gli disse: “Mio Imperatore! Lascerà che Qingchen sia morto inutilmente!? Dobbiamo andarcene! Ci vendicheremo in futuro!”


Il nome di suo figlio trafisse il cuore di Zhou Xuzi come un coltello. L’Imperatore dell’Eternità recuperò finalmente un briciolo di lucidità.


Un lampo di luce si accese improvvisamente nell’oscurità sconfinata che stava divorando la sua anima. Quasi il novanta percento di quella luce scomparve all’istante, distrutto dalla terribile tempesta oscura intorno a lui, ma il dieci percento rimanente continuò a brillare nei suoi occhi.


Zhou Xuzi rimase paralizzato per un istante, poi strinse un frammento di giada fra le dita. Lo strinse con forza, ma attentamente, terrorizzato dalla possibilità di danneggiarlo ancora più di quanto non avesse già fatto.


Era la Giada della Longevità che aveva forgiato personalmente per suo figlio, in occasione della sua nascita.


Suo figlio l’aveva sempre tenuta con sé, fino al momento stesso in cui era morto.


La follia omicida scomparve, e le lacrime cominciarono a rigargli il volto. Si voltò e volò via con l’Onorevole Tai Yu, in una scena tragica quanto l’ultimo momento di un cupo tramonto.


“Yun Che… Chi Wuyao…”


L’odio e il dolore nella voce di Zhou Xuzi erano così immensi che avrebbero potuto riempire il cielo: “Raccoglierò tutte le forze del Regno dell’Eternità… della Regione Orientale… e anche delle tre intere Regioni Divine… pur di distruggere la Regione Settentrionale e ridurvi entrambi in cenere!”


“Guh… aaah!”


Il cielo si scurì improvvisamente. In qualche modo, Yun Che era riuscito a distorcere il potere combinato di Jie Xin e Jie Ling usando la Calamità dell’Oscurità Eterna, soltanto di poco, ma abbastanza da liberarsi prima che potessero reagire. Sfrecciò di nuovo verso Zhou Xuzi, ma –


Rip!


Un’ombra dorata scattò a mezz’aria e avvolse Yun Che come un serpente, impedendogli con la forza di avanzare.


Poi, Qianye Ying’er comparve di fronte a lui e lo afferrò per le spalle. Gli disse seriamente: “Risparmia le forze. Ora come ora, non puoi ucciderlo!”


In lontananza, Zhou Xuzi e l’Onorevole Tai Yu scomparvero definitivamente dalla loro vista e dalla loro percezione spirituale.


Yun Che tremò senza controllo e le sue pupille si contrassero. Dalle sue labbra sgorgò una fontana di sangue, e i suoi occhi divennero opachi. Collassò come se tutte le sue energie e la sua stessa anima fossero state risucchiate fuori dal suo corpo.


Perse istantaneamente i sensi.


Uccidendo Zhou Qingchen di fronte a Zhou Xuzi, era finalmente riuscito a sfogare parte della sua rabbia. Ma niente di più.


Zhou Xuzi era proprio di fronte a lui, ma non era stato in grado di fargli nulla… quel senso di impotenza, e l’odio per sé stesso dovuto alla sua debolezza… erano il dolore e la tortura peggiori di tutti.


Chi Wuyao si avvicinò e diede un’occhiata a Yun Che, ormai svenuto. Sospirò: “Anche se si è trasformato in uno spirito vendicativo, si comporta ancora come un bambino.”


Qianye Ying’er strinse Yun Che fra le braccia, poi disse a bassa voce: “Forse, ci dimentichiamo tutti che in fondo ha solo trent’anni… è davvero ancora un bambino.”


Chi Wuyao: “…”


Qianye Ying’er le diede le spalle e tornò all’arca misteriosa Oscura. Si assicurò di camminare lentamente e silenziosamente. Passarono parecchi secondi prima che svanisse nell’oscurità.


“Ai.” Chi Wuyao scosse delicatamente la testa: “Mi chiedo se ho fatto la cosa giusta.”


“Hua Jin.”


Chi Wuyao chiamò, e la strega comparve di fronte a lei, già in ginocchio.


“Com’è andata?” domandò.


Hua Jin sollevò una mano, in cui stringeva una perla nera, e rispose: “Eccola. Dobbiamo ringraziare l’Imperatore dell’Eternità, se è andato tutto così liscio.”


Chi Wuyao prese la perla nera e la esaminò rapidamente con la sua coscienza. Sulle sue labbra compare un sorriso: “Ben fatto.”


All’improvviso, la sua espressione cambiò istantaneamente, e scomparve di fronte agli occhi di Hua Jin.


“…!?” Colta alla sprovvista, la Strega quasi esclamò dallo stupore, ma poi si coprì la bocca. Nascose di nuovo la sua aura e scomparve nel nulla come un fantasma.


Chi Wuyao oltrepassò il confine dell’oscurità e riapparve fuori di essa. Rilasciò la sua percezione spirituale fino a dieci, cento, mille, diecimila chilometri di distanza in un solo secondo, ma subito dopo corrugò visibilmente la fronte.


“Fatti vedere!” minacciò, lasciando con la sua stessa voce un’incrinatura nello spazio.


Ma non riuscì a percepire nessuna aura, né trovò alcun segno che qualcuno si fosse trovato lì un istante prima. Né, tantomeno, ricevette risposta.


Chi Wuyao ritrasse la sua percezione spirituale e mormorò fra sé e sé: “Mi sono sbagliata?”


Espirò silenziosamente, poi scomparve di nuovo nel nulla.


Un secondo… due secondi… cinque secondi!


Rip!


Chi Wuyao ricomparve da una lacerazione spaziale, rilasciando di nuovo la sua percezione spirituale il più rapidamente possibile.


Aveva una fiducia assoluta nelle sue capacità percettive.


Ma ancora una volta, non trovò nulla.


Quella minuscola, effimera aura in qualche modo era riuscita a sfuggire alla sua percezione spirituale in una frazione di secondo.


Ma al mondo non c’era nessuno in grado di riuscirci, o almeno, non più.


Quindi, chi poteva essere…?
                                


                                




                                



