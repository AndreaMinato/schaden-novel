---
title: Capitolo 1656 – Mare d'Osso dell'Oscurità Eterna
pubDate: 2025-03-10T08:57:10.482Z
tags:
    - atg
---


<em>Capitolo sponsorizzato, ringraziamo Federico!
8 in coda, 0/10 donazione
-Schadenfreude</em>


Divina Regione Orientale, regno degli Dei Lunari.


Un raggio di luna color neve brillò gentilmente nella sala.


Una brezza lieve soffiò nella sala, si poteva intravedere il profilo nebbioso ed effimero di una donna tra le tende di mussola.


Era di fronte alla finestra, i suoi splendidi occhi erano chiusi, i suoi lunghi capelli e il suo vestito viola fluttuavano al vento. Tuttavia l'aura nobile e distante irradiata da questa donna silenziosa rendevano difficile perfino guardarla direttamente, figuriamoci profanarla con dei pensieri impropri.


Una giovane entrò nella stanza senza fare rumore. Indossava una divisa del palazzo di colore giallo, la sua bellezza era sbalorditiva. Era così splendida che avrebbe potuto seminare conflitti e disastri in qualunque regno stellare.


I suoi passi erano lievi e pieni di riverenza, la sua testa delicata era piegata lievemente. La luce brillante e pura della luna illuminò il suo viso e il suo corpo slanciato, rivelando un viso raffinato che ricordava un loto fiorito da poco, un volto che suscitava calore e tenerezza. Solo un'occhiata sulle curve raffinate delle sue guance avrebbe fatto sussultare il cuore di molte persone.


La ragazza si fermò al centro della sala. Fece un inchino grazioso e disse piano: "Maestra, Jin Yue ha qualcosa da riferirle."


L'imperatrice degli Dei Lunari aprì i suoi splendidi occhi. Luci viola profound sembrarono balenare nelle profondità del suo sguardo: "Cosa c'è?"


"Maestra, Lian Yue ci ha appena riferito un'informazione. L'Imperatore Divino dell'Eternità che ha lasciato il suo regno sessanta ore fa nascondendo il suo aspetto e la sua aura, è tornato nella sua dimora. Tuttavia... sembra che sia ferito gravemente. Lian Yue ha cercato di scoprire alcune delle tracce che ha lasciato mentre stava tornando e ha trovato macchie di sangue in trentaquattro posti diversi nel raggio di cinquanta chilometri. Inoltre... sembrava sangue vitale."


La sua voce sembrava un cinguettio felice di un usignolo, ma era elegante quanto lei.


"...Capisco." L'imperatrice degli Dei Lunari disse: "Dev'essere estremamente agitato visto che ha vomitato così tanto sangue, ha perfino lasciato delle macchie del genere. Sembra che molte altre persone abbiano notato questo incidente."


"Un'altra cosa." Disse Jin Yue sollevando una mano nivea. C'era un cristallo viola nella sua mano. "Questo è l'oggetto che ci ha ordinato di ottenere."


L'imperatrice degli Dei Lunari non si mosse per prendere l'oggetto. Lo sondò con indifferenza e disse: "Molto bene. Passalo a Yao Yue e dille di trovare un'occasione per passarlo a Luo Changsheng entro un anno."


"Ricorda, può solo cadere nelle mani di Luo Changsheng. Nessun altro può saperlo. Non dobbiamo nemmeno lasciare indizi che potrebbe usare per collegarlo a noi."


"Ma la cosa più importante è... che questa missione dev'essere completata entro un anno!"


"Sì, farò come ha ordinato." Jin Yue si inchinò rispettosamente e poi si preparò ad andarsene.


"Jin Yue." L'imperatrice la chiamò all'improvviso.


Jin Yue si girò frettolosamente: "Cosa desidera maestra?"


"L'oggetto che ti ho chiesto di distruggere pochi giorni fa... Hai fatto?" Il tono della donna era così indifferente che Jin Yue non percepì la minima emozione trapelare dalla sua voce.


Jin Yue rimase un po' sbalordita dalla domanda, ma chinò subito la testa e rispose: "Come avrei potuto osare ignorare i suoi ordini? L'ho distrutto molto tempo fa."


"Bene allora." L'imperatrice degli Dei Lunari chiuse lentamente gli occhi, nascondendo il bagliore viola ancora più misterioso delle profondità del mare. "Puoi andare."


Jin Yue si girò e lasciò la sala senza fretta... Aveva percepito vagamente che l'imperatrice sembrava esausta.


Dopo essere tornata nelle sue stanze, Jin Yue arrivò di fronte al suo divano e aprì una barriera. Dopodiché, recuperò un piccolo e delicato specchio di bronzo dalla sua dimensione in miniatura personale.


Emanava un bagliore fioco e sembrava fatto di normale metallo. Era uno specchio di bronzo che non poteva essere più ordinario e questa sorta di ciondolo si poteva trovare facilmente nei regni inferiori.


Mentre lo teneva in mano, una luce lunare brillava lievemente nel suo palmo. Dato il suo potere, aveva bisogno solo di toccare lo specchio con la sua aura per ridurlo in polvere.


Tuttavia le palpebre della ragazza tremolarono e la luce lunare nella sua mano iniziò a dissiparsi lentamente.


"Se la maestra volesse davvero distruggerlo, lo farebbe da sola invece che consegnarlo a qualcun altro."


"Se avesse dei rimpianti in futuro..."


Aprì il palmo e la luce lunare riapparì. Stavolta però prese la forma di una piccola barriera protettiva che emanava un bagliore caloroso e gentile.


Depositò con cura lo specchio di bronzo nella sua dimensione spaziale in miniatura. Jin Yue, Yao Yue e Lian Yue erano le tre serve più vicine a Xia Qingyue. Tuttavia Lian Yue, che controllava la rete di informazioni del regno, e Yao Yue, che era una degli Dei Lunari, erano spesso via per completare missioni. Così Jin Yue era la persona che trascorreva più tempo al fianco di Xia Qingyue, così era ben consapevole del valore affettivo di questo specchio.


.....


Divina Regione Orientale, regno dell'Eternità.


"Ke... keh keh..."


L'Imperatore Divino si tenne una mano al petto mentre della schiuma di sangue continuava a schizzare dalla sua bocca. Ma questo non alleviò il suo dolore.


Anni fa la sua amata moglie gli aveva sorriso in lacrime mentre aveva usato il suo ultimo respiro... per passargli Zhou Qingchen. Dopodiché lo aveva lasciato per sempre. Anche se era un imperatore divino, aveva gettato via tutta la sua dignità mentre piangeva e ululava. Aveva pensato che non ci fosse una sofferenza più grande del dolore di averla persa.


Ora però stava soffrendo ancora di più.


Aveva potuto solo rimanere a guardare mentre Zhou Qingchen era morto miserabilmente, senza nemmeno lasciare il suo corpo... ed era lui ad averlo portato nella Divina Regione Orientale... L'attacco che aveva fatto a Jasmine anni fa aveva finito con il danneggiare Zhou Qingchen.


Si sentiva come se un milione di coltelli avvelenati stessero lacerando la sua anima nel modo più crudele possibile. La sofferenza che lo assaliva era indescrivibile.


Senso di colpa, dolore, rimpianto, odio e risentimento inimmaginabili lo travolgevano... aveva la sensazione di essere tormentato da innumerevoli demoni.


"Mio signore..." Tai Yu era chino su un ginocchio al suo fianco, i suoi vecchi occhi erano bagnati dalle lacrime.


Zhou Xuzi normalmente era piuttosto severo con Zhou Qingchen, ma i guardiani sapevano bene quanto teneva a suo figlio.


Zhou Xuzi scosse la testa e dopo molto tempo riuscì a parlare con molta difficoltà: "Sto ben... bene... KEH!"


Sputò un'altra boccata di sangue che formò una pozza a terra, così rossa e brillante che assomigliava ad un cuore appena strappato dal petto di qualcuno.


Tai Yu sospirò silenziosamente e poi il suo sguardo riacquistò lucidità e disse all'improvviso: "Mio signore, dobbiamo..."


"No, no..." La voce di Zhou Xuzi era così debole e flebile, ma riuscì comunque a fare un cenno: "Non dobbiamo essere avventati. Non possiamo essere più imprudenti... ho già condotto Qingchen alla morte, come posso permettere che il nostro regno soffra per il mio errore?"


"Inoltre... Qingchen è già morto, come posso permettere che il mondo sappia che è stato trasformato in un diavolo... Lasciamolo almeno andarsene mantenendo la sua reputazione."


"Capisco." L'onorabile Tai Yun chiuse gli occhi, addolorato. "Ma se non sfogherà il suo dolore, temo... ah."


"Qingchen non morirà invano."


Lo sguardo di Zhou Xuzi era spento, ma la sua voce stanca ora conteneva una vena sinistra e grave che prima non aveva.


"La profezia era vera, Yun Che... è davvero un diavolo che porterà una calamità in questo mondo."


"Mi rimangono ancora diecimila anni da vivere e dedicherò la mia esistenza... ad un solo scopo."


"Vendicherò personalmente Qingchen e... purificherò questo mondo da tutti i diavoli!"


Questo era il giuramento più feroce e risoluto che avesse mai fatto.


Anche se in passato aveva provato sensi di colpa nei confronti di Yun Che, ora rimaneva solo profondo odio.


Pochi giorni dopo, la Divina Regione Orientale annunciò la morte del principe ereditario Zhou Qingchen. Il flusso della sua Energia Misteriosa si era invertito e aveva perso il controllo mentre era in isolamento, causando la sua morte.


Il Regno dell'Eternità era avvolto da tessuto bianco. Tutti gli altri mondi rimasero scioccati e si incuriosirono dei motivi di questa disgrazia.


.....


Divina Regione Settentrionale, regno delle Anime Rubate.


Ora che Yun Che aveva migliorato la compatibilità con l'energia oscura delle streghe, degli Spiriti Diabolici e dei Cavalieri Spirituali, la forza principale del regno aveva subìto una trasformazione sconvolgente.


Questo mutamento spaventoso era avvenuto senza che nessuno se ne accorgesse. Il solo modo per cui un altro regno l'avrebbe scoperto era scontrarsi con loro, altrimenti sarebbe stato impossibile per qualcuno individuare questi cambiamenti solo osservando le loro aure.


Con il passare del tempo, questa rinascita produsse risultati sempre più grandi e permise loro di superare i diavoli con un talento simile al loro.


Eppure era impossibile poter usare questo nuovo vantaggio per divorare il regno delle Anime Rubate o di Yama tra qualche anno.


Avrebbero avuto bisogno... di almeno mille anni.


Mille anni non era un periodo molto lungo per il Regno degli Dei. Sarebbe stato già un miracolo per il regno delle Anime Rubate metterci così poco tempo per sopprimere i suoi rivali.


Yun Che non poteva aspettare così a lungo.


I "tre anni" che aveva stabilito non facevano parte di qualche grande piano, erano il limite della sua pazienza!


Dopo che aveva sfogato il suo odio uccidendo spietatamente Zhou Qingchen di fronte a Zhou Xuzi, non aveva ottenuto nemmeno un momento di sollievo, anzi, gli aveva fatto provare una nuova e persistente agitazione.


Per questo, Yun Che aveva scelto di rimanere in isolamento per dieci giorni dopo essere tornato nel regno delle Anime Rubate.


Il suo odio era troppo vasto, troppo profondo. Zhou Xuzi era solo uno dei suoi obiettivi.


La barriera oltre la porta si distorse e una figura avvolta da nebbia nera entrò nella sala. Era Chi Wuyao.


Dopo aver dato un'occhiata alle condizioni di Yun Che, disse allegramente: "Sembra che stai recuperando bene. Mi sono proprio preoccupata negli ultimi giorni."


La sua voce era sia attraente che seducente, ma si poteva ancora sentire la vena innocente e adorabile di una ragazzina nel suo tono. Fece tremare violentemente perfino Qianye Yinger, che si alzò e chiese con tono freddo: "Perché sei venuta?"


"Dovrai chiederlo all'uomo accanto a te." Disse Chi Wuyao inarcando le sopracciglia: "È stato lui a chiedermi di venire."


"..." Qianye Ying'er rimase momentaneamente senza parole.


"Che sorta di posto è il Mare d'Ossa dell'Oscurità Eterna?" Disse Yun Che guardandola.


Questo era un nome che Qianye Ying'er gli aveva menzionato prima di entrare nel regno delle Anime Rubate e gli era rimasto impresso profondamente nella mente.


"Oh?" Gli splendidi occhi di Chi Wuyao si spostarono velocemente verso Qianye Ying'er per poi rispondere: "Il Mare d'Ossa dell'Oscurità Eterna è localizzato al centro della Divina Regione Settentrionale, nelle profondità del regno Yama. Perché stai parlando di un posto del genere?"


"Ho sentito che è la vena primaria dipr energia dell'oscurità della regione?" Chiese Yun Che... Tuttavia, quando Qianye Ying'er gliene aveva parlato, non aveva dato molta importanza a questa informazione.


"Vena primaria di energia?" Come previsto, Chi Wuyao strinse gli occhi sentendo queste parole. Rispose: "Altri potrebbero credere a queste parole, ma per te non dovrebbe essere altro che uno scherzo per te visto che hai ereditato la potenza dell'Imperatrice Diabolica Colpo Celeste Nemesi dei Diavoli, vero?"


"La Divina Regione Settentrionale si sta rimpicciolendo con il passare degli anni. Si rimpicciolisce ogni secondo che passa! Se esistesse davvero qualcosa come una vena primaria, dovrebbe essere morta da tempo."


Chi Wuyao continuò: "Detto questo, anche se non può essere considerata una vena di energia primaria, è comunque il luogo in cui l'energia dell'oscurità è più densa e concentrata. È anche il motivo più importante della supremazia del regno Yama."


"Così da dove proviene l'energia dell'oscurità?" Chiese Yun Che.


Chi Wuyao rispose: "Secondo le antiche note, molti diavoli sono caduti durante il lungo conflitto tra loro e gli dei. Costruivano delle tombe per i diavoli più importanti... ma i luoghi in cui sono stati sepolti devono essere stati già svuotati completamente."


Lo stesso valeva per gli dei. La maggior parte delle eredità dei poteri divini delle varie regioni erano stati tutti "scoperti" dai regni stellari.


In effetti c'erano ancora innumerevoli persone che cercavano di trovare un'opportunità nascosta.


"Tuttavia, i corpi dei diavoli di basso livello, il gruppo che ha avuto più perdite, sono stati gettati tutti in un posto solo."


"Mentre la guerra diventava sempre più intensa, gli effetti erano sempre più terribili. Sempre più diavoli erano morti e alla fine, questo cimitero era diventato un enorme mare di cadaveri e, con il passare del tempo, si sono ridotti in innumerevoli ossa."


"E quello è il Mare d'Ossa dell'Oscurità Eterna che conosciamo oggi."


"È anche per questo che è pieno di energia yin, della morte e di risentimento. È il luogo che contiene più energia dell'oscurità in tutta la Divina Regione Settentrionale."


Mentre lo menzionava, Chi Wuyao vide una luce bizzarra brillare negli occhi di Yun Che.
                                                                



