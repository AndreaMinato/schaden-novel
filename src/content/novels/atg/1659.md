---
title: Capitolo 1659 – Netta Sconfitta
pubDate: 2025-03-10T08:57:10.482Z
tags:
    - atg
---


<em>Capitolo sponsorizzato, ringraziamo Federico!
5 in coda, 0/10 donazione
-Schadenfreude</em>


L'espressione di Ji Daopian si irrigidì immediatamente e l'umore di ogni Divoratore della Luna cambiò.


Nella Divina Regione Settentrionale, i Divoratori della Luna, i diavoli Yama e le Streghe erano inferiori solo agli imperatori divini stessi. Il resto del mondo normalmente poteva solo ammirarli da lontano ed era inammissibile offenderli.


I soli che a stento avevano il diritto di sottovalutarli erano i tre imperatori.


Solo la Regina Diabolica aveva osato proferire parole del genere, qualcun altro abbastanza sciocco da farlo sarebbe stato già tranciato in due sul posto.


Il sorriso dell'Imperatore della Luna Ardente svanì velocemente e le sue sopracciglia si aggrottarono lievemente: "Perché diresti una cosa del genere? Che... creda che il talento del mio figlio adottivo sia solo ordinario?"


"Oh?" Chi Wuyao mostrò un'espressione dubbiosa. "Credi che il talento del tuo figlio adottivo sia lodevole? Hai perso anche la testa a forza di sprecare tempo con le donne negli ultimi anni?"


"Ahahahahah!"


Chi Wuyao l'aveva deriso quasi in modo umiliante, ma l'Imperatore Divino della Luna Ardente invece rispose con una risata fragorosa. Poteva sentire che la regina diabolica stava cercando deliberatamente di provocarlo, così... aveva scelto di mantenere la calma per farle un dispetto.


"Anche se non ci siamo incontrati da anni, mi sorprende che ora abbia questa passione per le battute." Disse l'imperatore mentre si appoggiava indietro. I suoi occhi si spostarono istintivamente sulla strega Chanyi che era rimasta in silenzio dietro Chi Wuyao.


"La potenza della regina diabolica è enorme e temo che nessuno in questo universo possa davvero attirare la tua attenzione. Tuttavia... Daopian ha ricevuto il potere divino della Luna Ardente quasi nello stesso periodo in cui hai accettato la tua strega più nuova, la nona strega. Eppure, la sua coltivazione è quasi mezzo livello superiore."


"Se il talento di Daopian fosse soltanto ordinario, allora questa strega, una persona al comando della Regina Diabolica, è talmente priva di talento da essere imbarazzante, no? Stai cercando di deriderti da sola?"


Le parole calme e composte dell'Imperatore Divino della Luna Ardente spensero la rabbia dei Divoratori della Luna. Il rispetto e la deferenza con cui avevano guardato Chi Wuyao ora erano stati parzialmente rimpiazzati da derisione.


Si diceva che la Regina Diabolica delle Anime Rubate fosse spaventosa come un demone e che nessuno in questo universo non la temesse. Ma ora le sue parole le si erano ritorte contro.


Non sembrava niente di speciale adesso.


Chi Wuyao ridacchiò: "Quando si parla di battute, non ho altra scelta che concedere la vittoria all'imperatore divino della Luna Ardente. Cos'ha a che fare la coltivazione con il talento? Anche se Chanyi non oserebbe dire di avere un talento impareggiabile, è di gran lunga superiore al tuo figlio adottivo che non condivide nemmeno il tuo cognome."


Prima che l'imperatore potesse rispondere, Ji Daopian aveva già alzato la testa di scatto e aveva detto: "Sua altezza, la rispetto in quanto membro della generazione più grande, così non oso essere scortese. Tuttavia, in quanto uno dei Divoratori della Luna, non le permetterò di umiliarci! Anche se è la Regina Diabolica!"


In quanto Divoratore della Luna della città reale, aveva i requisiti per confrontarsi con qualsiasi avversario, perfino la regina diabolica in persona.


Chi Wuyao lo guardò pigramente e sorrise con fare derisorio: "Umiliarti? Credi di essere degno di essere deriso da me?"


"Chanyi." Diede un ordine per poi continuare con tono languido: "Questa è la prima volta che visiti il regno della Luna Ardente. Dato che sei venuta fin qui, dovresti cogliere l'occasione per confrontarti con questo nuovo Divoratore della Luna. Insegnagli cosa significa esattamente avere talento!"


"Sì maestra."


Chanyi si fece avanti e andò di fronte a Ji Daopian.


L'atmosfera nella sala principale si appesantì e tutti mostrarono sguardi sbalorditi.


Con la sola eccezione di Ji Daopian, gli altri sette Divoratori della Luna erano Divine Master di nono livello. Potevano capire con una sola occhiata che la coltivazione di questa nuova strega era solo negli stadi intermedi dell'ottavo livello, mentre Ji Daopian era negli stadi avanzati.


Anche una differenza di mezzo stadio era quasi insormontabile al Divine Master Realm.


Le arti diaboliche che i Divoratori della Luna e le Streghe coltivavano erano più o meno allo stesso livello. Questo era la ragione per cui anche una piccola differenza poteva essere definita un divario quasi insormontabile. La forza della loro Energia Misteriosa dell'oscurità poteva decidere la vittoria.


Così, se avessero davvero fatto un duello, la strega Chanyi non avrebbe avuto praticamente nessuna possibilità di vincere... Così come poteva confrontarsi con Ji Daopian?


Questa Regina Diabolica... Era impazzita o li stava provocando deliberatamente?


<em>Clang!</em>


Prima che Ji Daopian potesse rispondere, Nanhuang Chanyi aveva già brandito la sua spada dorata. Nebbia nera si diffuse dal suo corpo e la sua aura si scatenò a tutta forza. "Combattiamo!"


Ora il suo avversario non poteva che accettare il duello. In effetti, non avrebbe trovato un motivo per rifiutare nemmeno se avesse voluto. Ji Daopian strinse gli occhi mentre si rivolgeva all'Imperatore Divino.


L'Imperatore della Luna Ardente si alzò e disse: "Bene, dato che la Regina Diabolica è così impaziente, Daopian, vai a combattere con la nona strega dal talento supremo."


"Sì onorabile padre!"


Ji Daopian allargò le braccia con un lieve sbuffo di sfegno e un'enorme alabarda nera apparì dal nulla. Un'ondata di energia dell'oscurità si espanse e scosse l'intera sala. E, nell'arco di un breve respiro di tempo, lascerò violentemente la maggior parte del campo di forza di Chanyi.


Fen Daozong e un altro Divoratore della Luna si levarono in volo e formarono una barriera protettiva che divise la grande sala in due.


"Dato che è uno scontro amichevole, questo spazio andrà bene." Nonostante mostrasse un sorriso rilassato, in realtà l'imperatore divino era pieno di tensione.


Ogni volta che controllava l'aura della strega Chanyi, poté confermare che era negli stadi intermedi dell'ottavo livello e aveva anche molta familiarità con la potenza di Ji Daopian. Sarebbe stato quasi impossibile che il suo figlio adottivo perdesse.


La regina diabolica non si sarebbe mai messa in una posizione di svantaggio, così rimaneva solo una possibilità.


Stava cogliendo l'occasione per causare trambusto!


Ji Daopian chiaramente era infuriato e scatenò tutto il suo potere cercando di battere la nona strega il più velocemente possibile in modo da offendere la Regina Diabolica. Molto probabilmente la nona strega sarebbe rimasta ferita nel processo.


E questo avrebbe dato una scusa a Chi Wuyao per causargli problemi!


Dopo averci pensato, l'Imperatore Divino mandò una trasmissione del suono a Ji Daopian: "Ricorda! Non devi ferirla!"


Qianye Ying'er scoccò un'occhiata fredda verso l'Imperatore Divino della Luna Ardente. Un Imperatore Divino era la figura più potente in questo universo. Erano individui che potevano guardare con sdegno il resto del creato, erano impareggiabili e liberi da ogni preoccupazione. Uno qualsiasi di loro avrebbe sicuramente riso fragorosamente e deriso l'altra parte in una situazione del genere.


Eppure lo sguardo dell'Imperatore Divino della Luna Ardente era chiaramente pieno di cautela ed esitazione.


Era praticamente un disonore per tutti gli imperatori divini.


Tuttavia...


Come poteva un imperatore divino essere una persona semplice?


Ognuno aveva il suo modo di fare e questo valeva anche per gli imperatori divini. Se avesse osato sottovalutare una figura del genere, allora sarebbe stata destinata a morire senza nemmeno sapere cosa l'aveva uccisa.


Nel momento in cui Qianye Ying'er distolse lo sguardo da lui, sentì all'improvviso una luce fredda scorgere il suo corpo.


La potenza oscura che l'aveva sondata per un istante la fece accigliare.


Anche se era durato per un mero istante, Qianye Ying'er aveva percepito chiaramente il potere dell'Imperatore della Luna Ardente e sicuramente aveva superato la forza che Xing Juekong e Yue Wuya avevano un tempo... In effetti non sembrava inferiore a Zhou Xuzi.


Dentro la barriera, Ji Daopian stava facendo la sua mossa.


Non badò alle sottigliezze e non perse tempo con formalità mentre iniziava a ruotare la sua enorme alabarda. L'arma sembrava un drago che balzava fuori da un abisso danzando nell'aria e la luce cupa che irradiava inondò il mondo.


Anche la gente fuori dalla barriera sentirono una pressione sconvolgente premere su di loro.


Era il più giovane Divoratore della Luna nella storia, il primo figlio adottivo che l'Imperatore della Luna Ardente aveva accettato, così aveva un fortissimo orgoglio.


Come poteva perdere contro una strega del regno delle Anime Rubate che era chiaramente più debole di lui di fronte a tutti?!


Le sopracciglia delicate di Chanyi si aggrottarono lievemente. Si torse lievemente e la sua spada emanò un bagliore dorato mentre si scontrava con l'alabarda.


<em>Rumble!</em>


L'intera superficie della barriera iniziò ad incresparsi e a tremare, e non si fermò per molto tempo.


C'era un divario di potere insormontabile tra i due. Quando le tecniche e il potere diabolico erano allo stesso livello, era chiaro come sarebbe finito lo scontro. Chanyi sembrava una farfalla investita da una raffica di vento. L'eccesso di potere generato dall'alabarda era stato assorbito o respinto dal suo dominio della strega e recuperò velocemente l'equilibrio.


Tuttavia era rimasta in netto svantaggio dopo il primo scontro.


Ji Daopian si stava già precipitando in avanti, lasciando una scia di luce cupa. L'alabarda enorme iniziò a piegarsi assumendo la forma di una luna crescente mentre si abbatteva sulla fragile Chanyi come una frusta.


<em>Rumble!</em>


<em>Rumble!</em>


<em>RUMBLE!!</em>


Anche se gli spettatori erano separati dal duello da una barriera, potevano sentire la potenza distruttiva di ogni attacco.


Questo scontro era deciso fin dall'inizio. La strega Chanyi, che possedeva una coltivazione più debole, riuscì ancora a contrattaccare all'inizio, ma con il passare del tempo, non poté più trovare l'occasione di rispondere agli attacchi selvaggi di Ji Daopian. Doveva dedicare tutti i suoi sforzi a difendersi.


Mentre Ji Doapian iniziava a distruggere il suo dominio, che iniziava a rimpicciolirsi poco a poco, perfino difendersi sembrava una causa persa.


"Eheheh." L'Imperatore Divino della Luna Ardente rise e disse: "La Regina Diabolica voleva mostrarmi cos'era un talento e sembra che l'abbiamo visto. Che ne dici di fermarci qui?"


Se uno non l'avesse conosciuto, avrebbe pensato che l'Imperatore Divino della Luna Ardente fosse una persona amichevole e alla mano nonostante avesse vinto. Sarebbe parso un pacifista benevolo dalle ampie vedute.


Chi Wuyao ridacchiò mentre rispondeva languidamente: "Credo che l'Imperatore Divino della Luna Ardente stia parlando un po' troppo presto."


Proprio mentre stava finendo di parlare, la battaglia nella barriera iniziò a cambiare.


Chanyi era sotto una tale pressione che era stata costretta a ritirarsi più volte e perfino il suo dominio sembrava sul punto di esplodere, ma all'improvviso passò all'attacco radunando l'energia del suo dominio e affrontando l'alabarda di Ji Daopian.


Questa azione sembrava l'ultimo contrattacco di una persona sull'orlo della sconfitta e tutti erano sicuri che avrebbero visto come sarebbe stata spazzata via...


Solo lo sguardo dell'Imperatore Divino sembrava attento.


Perché la velocità con cui Chanyi aveva radunato il potere del suo dominio era stata incredibilmente rapida.


<em>Boom!</em>


Mentre la forza dei due Divine Master si scontrava direttamente, la strega Chanyi fu respinta all'indietro... la sua energia era stata spazzata via e l'Energia Misteriosa attorno a lei sarebbe dovuta precipitare nel caos, eppure era riuscita a riprendersi e il suo corpo tornò a brillare con una luce misteriosa cupa. Un fiore di loto nero fiorì velocemente di fronte a lei per scontrarsi con Ji Daopian.


Questa scena sfidava tutte le leggi dell'oscurità e fece vacillare Ji Daopian. Tuttavia, anche se rimase scioccato dalla scena, alla fine non perse la calma. Continuò a caricare e attaccò il fiore di loto di fronte a sé... ma proprio in quel momento le sue pupille si rimpicciolirono.


Anche se Chayi si stava ritirando, quando mosse il palmo, tre fiori di loto sbocciarono e si precipitarono direttamente sul suo attacco esplosivo. Ogni fiore irradiava un'aura cupa non inferiore al precedente.


"!??" In quanto Divoratore della Luna, qualcuno che aveva ereditato il potere divino della Luna Ardente ed era molto esperto per quanto riguardava il potere dell'oscurità, Ji Daopian era rimasto così scioccato da ciò che stava accadendo che aveva smesso di muoversi proprio nel bel mezzo di questa feroce battaglia.


Le espressioni di tutti i Divoratori della Luna radunati nella sala principale cambiarono drasticamente. Perfino l'imperatore... aveva fatto mezzo passo avanti vedendo cosa aveva fatto Chanyi.


Potevano esaminare l'incontro ancora meglio di Ji Daopian, così chiaramente avevano visto che la strega aveva creato tre fiori di loto consecutivamente nonostante avesse perso l'equilibrio e la sua energia fosse stata spazzata via.


L'enorme alabarda nera sfrecciò in avanti con ferocia e la luce diabolica riempì all'istante l'area. Lacerò velocemente tutti e tre i fiori di loto come un drago malvagio ululante, disperdendoli in innumerevoli frammenti di energia.


Tuttavia il bagliore diabolico dell'alabarda era diventato molto più fioco. Fu anche in quel momento che Chanyi si precipitò su Ji Daopian. Lampi cupi e dorati si scontrarono mentre attaccava con la spada e i simboli iscritti sulla lama brillavano.


<em>Bang!</em>


L'alabarda si scontrò con la spada, riempiendo il cielo di stelle nere. Stavolta fu Ji Daopian a tremare violentemente visto che non aveva riversato tutta la sua forza nel suo attacco. Dopodiché fu scaraventato all'indietro, la sua espressione rivelava il suo shock.


Tuttavia non gli fu data nemmeno l'occasione di riprendersi che un altro raggio di spada sfrecciò verso di lui. Chiaramente la strega si era precipitata in avanti per attaccarlo di nuovo, ma la potenza del suo colpo non era inferiore al precedente!


Chanyi continuò ad attaccare con la spada usando la mano sinistra, mentre con la destra continuava a formare fiori di loto. Un suo fendente spinse via l'enorme alabarda di Ji Daopian e mostrò uno sguardo malevolo mentre un fiore di loto impattava con forza sul suo corpo, facendo incavare il dominio attorno a lui.


<em>Bang, bang, bang, bang, bang, bang, bang, bang!!</em>


La bizzarra trasformazione di Chanyi non fu di breve durata. I suoi attacchi stavano diventando sempre più potenti. I suoi colpi erano così veloci che assomigliavano ad una tempesta impetuosa che si abbatteva su Ji Daopian. E questo non era il fattore più sorprendente...


Ciò che era più sbalorditivo era che ogni attacco conteneva una quantità di potere oscuro enorme. Nonostante la costante pioggia di colpi, non si era nemmeno indebolita. In effetti, il suo dominio che prima aveva quasi ceduto, ora si stava estendendo nuovamente. Diventava sempre più grande e iniziava a sopprimere quello di Ji Daopian.


Tutti e sei i Divoratori della Luna nel pubblico si alzarono, mostrando espressioni sbalordite. Anche l'Imperatore Divino della Luna Ardente non riusciva più a nascondere il suo shock.


l'Energia Misteriosa dell'oscurità era estremamente forte, ma era difficile da controllare. Era risaputo in tutta la Divina Regione Settentrionale.


Ma quando era Chanyi ad usarla, l'Energia Misteriosa fluiva facilmente come un corso d'acqua. La rapidità con cui si radunava, veniva rilasciata e ritirata era così veloce che perfino lui, un imperatore divino della regione settentrionale, poteva capire cosa stava accadendo... In effetti era rimasto completamente confuso.


Gettò un'occhiata verso Chi Wuyao e Yun Che, solo per scoprire che le loro aure erano rimaste imperturbate. Sembrava che stessero guardando un evento ordinario.


Ji Daopian barcollò mentre stava iniziando a passare in svantaggio. La strega Chanyi stava scatenando un fiume di attacchi incessanti, la sua spada era così rapida che assomigliava ad una fonte di mercurio che fluiva dal terreno. Prima che Ji Daopian potesse riprendersi, Chanyi l'avrebbe assalito con ferocia con un'altra scarica di potere.


<em>Clang!</em>


Un tonfo soffocato risuonò nell'aria. Il braccio destro intorpidito di Ji Daopian fu respinto violentemente dalla spada di Chanyi. Alla fine perse ogni sensibilità al braccio e fu disarmato. Con l'altra mano Chanyi infilzò il dominio protettivo di Ji Daopian, che era già sull'orlo del collasso. Un fiore di loto nero esplose spietatamente subito dopo, colpendolo al petto.


<em>Rumble!</em>


Risuonò un'esplosione e il dominio protettivo di Ji Daopian si ricoprì di buchi. Fu scaraventato via finché non si schiantò pesantemente sulla barriera. Quando cadde a terra, il suo corpo ondeggiò gentilmente mentre riprendeva l'equilibrio... e inghiottì la boccata di sangue che gli era salita in gola.


Sfortunatamente per lui, non importava quanto cercasse di sembrare forte, l'enorme alabarda era sfuggita dalla sua presa e il suo colorito ora era un po' pallido e malato, mostrando chiaramente che era stato sconfitto.


Inoltre... era stato battuto di netto.


La strega Chanyi rinfoderò la spada e si girò. Anche se non si stava muovendo, il suo potere da strega che prima si stava agitando violentemente svanì senza lasciare traccia.


Questa scena fece tremolare le palpebre di molte persone.


Ji Daopian rimase congelato sul posto. Fece del suo meglio per mantenere uno sguardo altero e un'espressione dura, ma sembrava distratto. Pareva che non potesse credere di essere stato sconfitto...


In quanto Divoratore della Luna, aveva perso contro una strega del regno delle Anime Rubate dalla coltivazione inferiore alla sua.


"Questo... è?" L'Imperatore Divino della Luna Ardente si girò lentamente verso Chi Wuyao e tutti potevano vedere chiaramente... lo stupore e lo shock nella sua espressione. Emozioni che non poteva reprimere nemmeno con la sua dignità da imperatore divino.


"Così l'Imperatore Divino della Luna Ardente ora ha visto cos'era il vero talento?"


Chi Wuyao teneva una tazza in mano, le sue lunghe dita bianche come la neve sembravano ancora più delicate e lucide della giada. "Va bene perdere tempo con le donne, ma non dovresti perdere la testa per loro."


.....


Nota dell'autore:


Il potere combattivo di Ji Daopian è 10 e la velocità d'attacco è 2. La forza di Chanyi è 9 e la sua velocità d'attacco è 4... 36 contro 20, è una battaglia impari.


I numeri sopra non sono stati dati per mostrare quanto è potente la Calamità dell'Oscurità Eterna di Yun Che. La cosa più importante è mostrare cos'è accaduto a Ji Daopian alla fine. []~(￣▽￣)~*
                                


                                



