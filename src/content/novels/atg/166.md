---
title: Capitolo 166 – Fantasia distrutta
pubDate: 2024-05-29T12:22:06.274Z
tags:
    - atg
---




Ultimo CAPITOLO SPONSORIZZATO! Grazie Corvis88!


“Moccioso arrogante!” insultato così pesantemente da un ragazzo, il vecchio di cognome Fang si infiammò di rabbia.


“Zio Fang, non sprecare il tuo fiato con lui, uccidiamolo subito e basta. Se non morirà oggi, in futuro di sicuro sarà lui a uccidere me!” Feng Baiyi si tirò su con un braccio e gridò con un'espressione di odio misto a paura.


Sbuffando, il vecchio Fang balzò all'improvviso. Distese la mano destra e puntò dritto verso la gola di Yun Che. La potenza in quella presa sarebbe stata sufficiente a spezzargli istantaneamente il collo.


Yun Che si preparò a schivare, ma nel momento in cui tentò di usare la sua Profound Energy provò un dolore insopportabile al petto. La sua espressione si incupì e fissò il vecchio avvicinarsi rapidamente, gridando mentalmente: “Jasmine, uccidilo!”


Erano passati parecchi mesi da quando Jasmine era stata colpita dal rilascio del veleno in seguito all'uccisione del Drago Fiamma, quindi il periodo di tre mesi durante il quale non poteva usare la sua Profound Energy era già terminato da parecchio. Al momento, Jasmine poteva usare la sua Profound Energy per un breve istante... e con la sua forza incredibile poteva uccidere in un battito di ciglia un Drago Emperor Profound, figurarsi qualcuno che era solamente all'Earth Profound Realm. Anche se la tossina dentro di lei l'avrebbe danneggiata ogni volta che agiva, Yun Che in quella situazione non poteva fare altro che affidarsi a Jasmine.


“Non c'è bisogno che io intervenga!” Jasmine inaspettatamente respinse la richiesta di Yun Che: “Ovviamente sarà qualcun altro a salvarti.”


“Un?” Yun Che era confuso. Ormai il vecchio Fang era a meno di tre metri da lui e gli sarebbe bastato un solo secondo per spezzargli il collo.


Ma proprio in quel momento gli occhi del vecchio, carichi di intento omicida, si spalancarono all'improvviso e si costrinse di colpo a interrompere l'assalto. Vide apparire una luce blu indistinta nel cielo, gli volò di fronte e si conficcò nel morbido terreno erboso tra lui e Yun Che.


Era un pugnale corto e sottile, eppure rilasciava un bagliore blu come il ghiaccio. Per un attimo quella luce sembrò oscurare tutti gli altri colori del cielo e della terra, diventando incredibilmente brillante e sovrannaturale.


Guardandolo con più attenzione, si sarebbe notato che in realtà non era un pugnale, ma un... frammento di una stalattite di ghiaccio, dalla forma di coltello. Ma dopo essersi piantato nel terreno, non diede segno di sciogliersi; rimaneva conficcato diagonalmente e rilasciava una gelida aura azzurra.


Il vecchio Fang, la cui Profound Strength era all'Earth Profound Realm, fissò la luce blu e nei suoi occhi apparve un lampo di terrore; arretrò istintivamente di un passo. Il luccichio blu di fronte a lui era incantevole, eppure nel suo cuore era nato un profondo orrore. Nel momento in cui il bagliore era sceso dal cielo, era stato colto dai brividi. Era come se si fosse pietrificato sul posto e fosse sconvolto al punto da non fargli avere il coraggio di avanzare di nemmeno un passo.


Yun Che avvertì chiaramente la terribile pressione proveniente da quella luce fredda davanti a lui. Il suo cuore, che si era appena calmato, iniziò a palpitare dall'emozione... che sia... che sia lei?


“Vorrei sapere chi siete, potreste farvi vedere?” il vecchio Fang inspirò a fondo e si guardò intorno; nel suo tono c'era un certo rispetto. Allo stesso tempo, non osava più attaccare Yun Che... sospettava che la persona nascosta nelle ombre fosse molto probabilmente un protettore di quel ragazzo. Inoltre, la Profound Strength di quella persona era più potente della sua di almeno un intero Realm. E per essere protetto da qualcuno di così forte, quel ragazzo non poteva assolutamente essere una persona qualunque. Poteva provenire persino da un Sect o da una famiglia molto più influente di quella del suo Giovane Maestro Feng Baiyi.


Il cielo notturno era calmo e l'urlo del vecchio Fang non ricevette risposta.


“Zio Fang.” gridò Feng Baiyi, alle sue spalle: “Ho già investigato sullo status di questo Yun Che. Viene semplicemente da una piccola città chiamata New Moon City; non ha nemmeno un parente, figurarsi una famiglia. È praticamente impossibile che ci sia qualcuno a difenderlo! Tuttavia è una persona estremamente furba e usa un sacco di trucchetti, quella roba blu dev'essere un suo inganno di qualche genere! Zio Fang, non lasciarti intimidire, uccidilo subito! Se non lo uccidi ora, ci sarà un giorno in cui morirò per mano sua!”


Il vecchio Fang esitò, sentendo le parole di Feng Baiyi. Controllò l'espressione di Yun Che e si accorse che quando suo nipote aveva parlato sul volto del ragazzo era chiaramente apparso un leggero panico... anche se lo aveva nascosto molto bene, lui era riuscito a vederlo chiaramente grazie ai suoi occhi esperti e allenati.


Anche se il bagliore blu conficcato nel terreno stava ancora emettendo un freddo terrificante, il vecchio Fang aveva “scoperto tutto” e non ne aveva più nessuna paura. Anche il suo sguardo si fece immediatamente più cupo: “Ragazzo, ha davvero osato prenderti gioco di me! Muori!”


Dopo averlo detto, distese il braccio e superò immediatamente il bagliore blu, cercando di afferrare Yun Che...


Ding...


Risuonò un suono incredibilmente delicato, come se un minuscolo ago di metallo fosse caduto sulle piastrelle di un pavimento. Nel momento in cui si sentì quel suono, il vecchio Fang si fermò di colpo.
La sua mano destra era a meno di un piede dal collo di Yun Che, eppure, come se tra i due ci fosse un abisso, non riusciva a avvicinarsi ulteriormente nemmeno un centimetro.


Il vecchio Fang spalancò gli occhi e le sue pupille sembrarono contrarsi fino a diventare come due aghi. Aprì la bocca, ma non riuscì a emettere neppure un suono. Un piccolo bagliore colore ghiaccio iniziò a diffondersi lentamente dal centro del suo torace, avvolgendo rapidamente i suoi arti, la sua testa, i suoi capelli, tutto il suo corpo e persino i vestiti...


In soli due secondi era stato completamente permeato dalla luce azzurra ed era stato trasformato in un'immobile statua di ghiaccio.


Whoosh...


La delicata brezza notturna soffiò, passando accanto a Yun Che e accarezzò delicatamente il vecchio Fang, che era ormai già diventato una scultura di ghiaccio. Il suo corpo all'improvviso si disintegrò, trasformandosi in una polvere ghiacciata, e si disperse in lontananza, nel cielo. Sparì completamente dal punto in cui si trovava e il cielo notturno era stato decorato da radi luccichii di gelida luce blu.


Yun Che era sbalordito e deglutì a fatica. In tutta la sua vita, era la prima volta che vedeva un modo di uccidere così elegante; era talmente stupendo da far trattenere il respiro, eppure allo stesso tempo era incredibilmente crudele. Dopo la morte del vecchio, non c'era più nessuna traccia di lui, non era rimasto neppure un cadavere.


Feng Baiyi, proprio di fronte a lui, cadde lentamente a terra. Tutto il suo corpo stava tremando violentemente, e era sbiancato in volto dall'eccessivo orrore. Improvvisamente, cominciò a urlare. Trovando chissà dove le sue ultime forze, si costrinse a strisciare per terra. Gridando dalla disperazione, tentò di fuggire per salvarsi la vita come un cane impazzito, sopraffatto dalla paura.


“Cerchi di scappare?”


Ovviamente, Yun Che non l'avrebbe lasciato fuggire. Senza muoversi di nemmeno un passo, fece oscillare brutalmente le sue mani. Accompagnata dal feroce ululato del vento, la Spada Colossale del Signore Supremo fu scagliata verso Feng Baiyi; la sua punta spessa e smussata attraversò senza fatica il suo corpo, inchiodandolo a terra senza pietà mentre tentava di allontanarsi.


Yun Che non riprese immediatamente il suo spadone; al contrario, si guardò intorno e gridò agitato: “Piccola Fata! Piccola Fata, dove sei? So che sei stata tu! Sbrigati a farti vedere!! Piccola Fata!”


Però nessuno rispose alle sue urla.


Quella volta, la Piccola Fata aveva promesso che due mesi dopo il patto l'avrebbe seguito e protetto per i tre mesi successivi. Quel giorno erano passati esattamente due mesi dalla sua partenza, quindi era tornata per mantenere la promessa e l'aveva salvato dal pericolo mortale in cui si trovava.


“Piccola Fata! Sbrigati a – far—ti –vedere-! Finalmente sei tornata, ma giochi a nascondino... so già che sei stata tu, quindi sbrigati a venire fuori! Almeno permettimi di ringraziarti come si deve...”


“Hey! Piccola Fata!”


“...”


Dopo che Yun Che urlò senza sosta per parecchio tempo, dal cielo notturno finalmente giunse la voce delicata ma raggelante della Piccola Fata: “Ho promesso solo di proteggerti per tre mesi; non ho promesso di incontrarti, né di seguire i tuoi ordini. Non serve che continui a sprecare il tuo fiato.”


Dopodiché, per quanto Yun Che gridasse, non ci fu più nessuna risposta.


“Phew... quella Piccola Fata è davvero orgogliosa. Finalmente è tornata, eppure non vuole farsi vedere.” singhiozzò Yun Che, poi mormorò tra sé e sé: “Dal momento che non vuoi venire fuori per quanto io ti chiami, allora, eheh... aspetterò che sia tu a prendere l'iniziativa e raggiungermi.”


Con questo pensiero nella mente, Yun Che sorrise. Senza più chiamare la Piccola Fata, cominciò a camminare verso il cadavere di Feng Baiyi. Estrasse la Spada Colossale del Signore Supremo dal suo corpo e usò la sua Profound Energy per pulire le macchie di sangue che sporcavano la lama.


“Avresti potuto semplicemente goderti la tua vita di eccessi da Giovane Maestro, ma dovevi proprio cercare la tua stessa morte.” Yun Che rise freddamente, con un lieve sdegno nella voce. Poi prese l'anello spaziale di Feng Baiyi.


All'interno dell'anello c'erano molte cose di vario genere – Una Tessera Purple Gold con ottocento Monete Purple Profound, una copia delle Blue Dragon Spear Art, una copia della Profound Art della sua famiglia, la Profound Collapsing Dragon Art, un pugno di gioielli e di pillo medicinali, qualche vestito pulito, etc.


Mentre cercava tra le proprietà di Feng Baiyi, Yun Che riuscì a capire chi era... era il figlio del Grande Generale delle Piane Occidentali.


Suo padre governava le Piane Occidentali, mentre il padre di Murong Yi governava il nord della città. Erano praticamente territori confinanti ed entrambi avevano una grande potenza militare; non c'era da stupirsi che le loro famiglie fossero amiche.


Yun Che rilasciò le Fiamme della Fenice, bruciando i cadaveri di Feng Baiyi Xuelang e le tracce circostanti. Tra le fiamme, Yun Che mise via il suo spadone e se ne andò lentamente. Tuttavia, non si diresse verso il Palazzo Profound Ventoblu; al contrario, si incamminò in direzione della zona nord della città.


Feng Baiyi aveva portato con sé Xuelang per ucciderlo, quindi Murong Yi era sicuramente implicato.


“Dato che hai agito contro di me, ti ripagherò con la tua stessa moneta... non ho mai permesso a chi vuole uccidermi di continuare a vivere in questo mondo!”


Mormorò Yun Che a bassa voce. Le sue ferite interne dovevano ancora guarire, quindi non intendeva agire quel giorno stesso. Ma dato che aveva ucciso Feng Baiyi, la sua scomparsa sarebbe certamente stata scoperta il giorno successivo e Yun Che non poteva prevedere come a quel punto si sarebbe sviluppata la situazione. Sarebbe stato meglio che le eliminasse il prima possibile...


Yun Che chiese ad un passante a caso dove si trovasse la casa del Maresciallo dell'Area Settentrionale e camminò di fretta. Quando arrivò alla grande entrata della villa del Maresciallo, si era già vestito con alcuni degli abiti di Feng Baiyi che aveva trovato nel suo anello. Cambiò anche la sua faccia in modo che fosse identica a quella di Feng Baiyi.


Lo sguardo arrogante e il comportamento, così come l'atteggiamento disinvolto, erano identici a quelli del vero Feng Baiyi.


Quando le guardie all'ingresso videro arrivare “Feng Baiyi”, si affrettarono a accoglierlo e lo salutarono con rispetto di loro iniziativa: “Giovane Maestro Feng, siete arrivato. Siete qui per vedere il Giovane Maestro?”


“Mn!” Yun Che rispose con un cenno altezzoso. Poi, distese una mano e indicò la guardia: “Sono venuto a quest'ora della notte, è ovvio che si tratta di faccende importanti. Tu, seguimi all'interno. Non farmi nessuna domanda e portami alla sua stanza.”


Anche se fosse riuscito a entrare nella villa del Maresciallo, non avrebbe saputo quale fosse la stanza di Murong Yi. Di conseguenza, l'unica soluzione era farsi guidare da una guardia.


“Sì, certo!” la guardia non si oppose: “Giovane Maestro Feng, vi prego di seguirmi.”





