---
title: Capitolo 1666 – God Ash (1)
pubDate: 2025-03-10T08:57:10.484Z
tags:
    - atg
---


<em>Capitolo regolare,
0 in coda, 0/10 donazione
-Schadenfreude</em>


Fen Daozang scattò verso l'uomo e lo afferrò per le spalle: "Sei sicuro che è Yun Che? È tornato con la regina diabolica?"


Il comandante delle guardie scosse la testa: "Non so se è Yun Che, ma è così che si è annunciato. È anche da solo."


Fen Daozang lasciò andare il comandante e sbuffò freddamente: "Sembra che sia uno sciocco che sta cercando di fingere di essere Yun Che. Sta anche chiedendo un incontro con il nostro re? È stanco di vivere?"


Se la regina diabolica desiderava incontrare l'imperatore, non avrebbe mai usato la porta frontale, né mandato qualcuno ad annunciare il suo arrivo.


"No." L'Imperatore Divino aprì gli occhi e ritirò la sua coscienza: "È lui ed è da solo."


"Uh?" Fen Daozang sembrava sbalordito. Anche tutti gli altri ne furono perplessi.


"Quanto è strano se fosse davvero Yun Che." Disse Fen Zhou nonostante il desiderio di assistere ai poteri dell'uomo.


La prima contromisura che gli era venuta in mente era stata di uccidere Yun Che, ma era stato ritenuto quasi impossibile perché era sotto la protezione della regina diabolica e del regno delle Anime Rubate. Non avrebbero avuto nemmeno modo di ritirarsi se il tentativo di assassinarlo fosse fallito.


Era il motivo per cui avevano pensato che fosse un errore quando avevano sentito che era tornato da solo, quel Yun Che aveva dato loro l'occasione perfetta per ucciderlo.


Però... perché la regina diabolica avrebbe lasciato che si allontanasse da lei, figuriamoci permettergli di venire qui da solo?


L'Imperatore Divino divenne davvero pensieroso. Alla fine si rivolse a Fen Daoqi.


Il consigliere rifletté per un momento per poi dire: "Si dice che valga la pena accumulare una merce rara, ma se sarà solo una persona a farlo, il suo valore non potrà aumentare ulteriormente, non importa quanto è rara."


"Ma se due o più persone lottassero per ottenerla, allora il suo prezzo aumenterebbe di molto. Potrebbe perfino diventare inestimabile un giorno. Sembra che questo Yun Che sia incredibilmente audace, intelligente e ambizioso."


Fen Daoqi sorrise: "Se la mia ipotesi è corretta, allora questa occasione è perfetta, non è vero?"


L'Imperatore Divino della Luna Ardente ci rimuginò sopra per poi annuire lentamente: "Fen Zhou, conducilo nella sala principale e sii rispettoso."


"No!" Fen Daoqi interruppe il comandante per poi dire: "Dovrebbe dargli il benvenuto lei stesso mio re."


Fen Daozang fece un passo in avanti e fu sul punto di rispondere, quando l'Imperatore Divino annuì di nuovo: "Il mio maestro ha ragione. Dovrei farlo io."


"Prepara un nuovo banchetto... e porta Hehuang nella sala principale il più presto possibile!"


.....


Le porte della capitale si aprirono per rivelare Fen Daojun. Nel momento in cui vide Yun Che, rise di cuore e si avvicinò senza mostrare il suo normale portamento: "Ahahahah! Sei davvero tu fratello Yun!" Il suo sorriso vivace e il modo affezionato con cui lo chiamava sbalordì così tanto una guardia da farla irrigidire come una statua a metà saluto.


"Imperatore Divino della Luna Ardente." Disse con un calmo sorriso Yun Che, ma non si inchinò. Dalla sua espressione non traspariva nessuna emozione.


L'Imperatore Divino della Luna Ardente non badò alla sua scortesia. Invece si guardò attorno e chiese con uno sguardo perplesso: "Non vedo la regina diabolica, né le streghe con te. Ti ha chiesto di trasmetterci un messaggio?"


"Sono io a voler parlare con te." Disse Yun Che. "Non ha niente a che fare con la regina diabolica."


"Capisco." L'Imperatore Divino della Luna Ardente sorrise. "Non ho potuto parlarti appropriatamente quando la regina diabolica era presente, ma ora posso rimediare a questo errore. Prego!"


"In tal caso non perderò tempo con i convenevoli." Disse Yun Che stringendo lievemente gli occhi.


L'Imperatore Divino della Luna Ardente condusse personalmente Yun Che nel suo palazzo.


Sopra le mura, le guardie della Luna Ardente guardarono stordite la parata, come se non potessero accettare ciò che stava accadendo. Solo dopo che i due se ne andarono si resero conto di essersi dimenticati di porgere i loro saluti all'Imperatore Divino.


.....


Yun Che si sedette nel posto d'onore nella sala principale in cui prima era stata Chi Wuyao.


I Divoratori della Luna, gli Emissari, i principi e le principesse erano rimasti nella sala. Tuttavia l'atmosfera era completamente diversa rispetto a prima.


Decine di splendidi donne stavano danzando al centro della stanza. Ognuna di loro indossava un abito dalle maniche diafane. Mentre si muovevano, le loro gambe delicate spuntavano dalle loro gonne.


Erano di rara bellezza e le loro pose erano incredibilmente seducenti. I loro sguardi sembravano capaci di rubare l'anima, le loro labbra erano strette con fare adorabile, i loro sorrisi erano adornati da una traccia di imbarazzo e occasionalmente si intravedevano le loro grazie mentre danzavano... questo spettacolo scuoteva perfino i Divoratori della Luna più determinati.


Nel frattempo, l'Imperatore Divino spalancò le braccia e rise di cuore: "La gente dice che sono decadente e che macchio la reputazione degli imperatori divini, ma non sono d'accordo. Che utilità ci sarebbe in tutto questo potere se non lo spendessi in vino e in donne?!"


Yun Che fissò impassibile le donne che danzavano. Sembrava che si stesse godendo lo spettacolo come se fosse estraneo alla scena: "Suppongo che abbia avuto... una bella vita."


L'Imperatore Divino sorrise in risposta al complimento: "Oh, la vita è stata proprio ottima. Ma ci sono sempre cose da fare, non vedo l'ora di ottenere altre nuove occasioni. Dopotutto chi si lamenterebbe di avere una vita lunga?"


Fece un cenno e disse: "Hehuang, cosa stai aspettando? Versa un po' di tè per il giovane divino Yun."


"Sì."


Una brezza fragrante assalì le narici di Yun Che e una giovane ancheggiò verso di lui con la testa china e una teiera di giada in mano.


La giovane aveva circa sedici o diciassette anni e indossava un leggero vestito di seta rosso. I suoi capelli erano verdi chiaro e il suo portamento esisteva solo nei dipinti. Le sue sopracciglia assomigliavano ad un paio di lune crescenti e le sue pupille erano pure. Aveva un naso splendido e un paio di labbra rosa adorabili.


Hehuang si inginocchiò lentamente di fronte al tavolo di Yun Che per poi versare il tè con eleganza. Yun Che gettò un'occhiata verso la sua spalla e notò che la sua pelle sembrava un pezzo di giada bagnata da gentile luce lunare.


Non se ne andò dopo aver versato il tè. Si limitò a sedersi accanto a lui e chinò ancora di più la testa. Le sue mani si stavano stringendo sulla fascia del suo abito. Era la nobile principessa impareggiabile del regno della Luna Ardente, ma sembrava così miserabile che a guardarla si provava tenerezza.


Yun Che strinse lievemente gli occhi come se stesse cercando di penetrare i suoi abiti con il suo sguardo... ma nelle profondità dei suoi occhi si nascondeva un lampo di derisione...


...E un diavolo agitato che minacciava di perdere il controllo da un momento all'altro.


Nel frattempo, i Divoratori della Luna stessi stavano fissando Yun Che con un intento omicida ben nascosto. Ora avevano la possibilità di ucciderlo e non avrebbero avuto un'occasione migliore per farlo.


Tuttavia l'Imperatore Divino ignorò i loro sguardi. Avevano osservato Yun Che per un po' e finora era rimasto soddisfatto dalla sua reazione. Ridacchiò e chiese: "Fratello Yun, la donna accanto a te è la mia figlia più amata, Hehuang. Non è mai stata fuori dal regno della Luna Ardente e non le piace interagire con gli estranei."


"Ma quando ha sentito che eri il successore di un'Imperatrice Diabolica, mi ha chiesto di incontrarti e di vederti di persona. Nutre un'ammirazione senza precedenti per te. Ho avuto innumerevoli discendenti, ma Hehuang è la figlia a cui tengo di più, così ho fatto la decisione egoista di accontentarla. Spero che non ti importerà fratello Yun."


Il "suggerimento" era abbastanza ovvio.


Fen Hehuang strinse le mani e si morse le labbra ancora pià forte.


Era il tesoro del regno della Luna Ardente e aveva molti ammiratori. In effetti più di un Divoratore della Luna la corteggiava.


Le unghie di Fen Zhou scavarono nella carne dei suoi palmi dopo aver sentito le parole dell'Imperatore Divino.


Fen Daojun aveva pensato di usare questa opportunità per eliminare Yun Che una volta per tutte, ma ci aveva riflettuto per pochi secondi prima di scartare completamente questa alternativa.


Mentre era vero che uccidendolo avrebbe rimosso una grande spina nel fianco, una persona che sarebbe diventata l'imperatore del regno delle Anime Rubate, c'erano comunque enormi rischi. Dopotutto Yun Che aveva già rotto l'equilibrio tra i due regni. Ci sarebbero state conseguenze imprevedibili se la regina diabolica avesse deciso di scatenare la sua furia su di lui.


Questo non era il motivo principale per cui aveva deciso di tenerlo vivo però. Affatto.


Come poteva lui, un imperatore divino della Regione Settentrionale, resistere all'attrattiva di poter ottenere un potere ancora più grande dopo aver assistito alla trasformazione incredibile delle streghe più deboli?


Come aveva detto Fen Daoqi prima, Yun Che probabilmente aveva intenzione di "donargli" il potere della Calamità dell'Oscutità Eterna perché voleva massimizzare il suo valore. E come poteva farlo? Creando competizione!


Così avrebbe fatto una persona intelligente!


Yun Che scoccò un'altra occhiata verso Fen Hehuang per poi bere in un solo sorso il tè che aveva versato. Sorrise con indifferenza, ma non disse nulla.


L'Imperatore Divino della Luna Ardente si sporse in avanti e mostrò un sorriso amichevole. Sembrava che si fosse dimenticato della sua identità dal modo in cui stava cercando di farselo amico: "Così fratello Yun... cosa ne pensi di mia figlia Hehuang?"


Nonostante il "suggerimento" di prima fosse piuttosto chiaro, ora gli stava chiedendo letteralmente se gli piaceva Hehuang proprio di fronte a tutti.


Fen Hehuang si tese visibilmente.


Yun Che strinse gli occhi per poi rispondere: "L'aspetto e le maniere di tua figlia probabilmente sono di prima classe, ma..."


Non aveva ancora finito che tutti stavano già bruciando di rabbia!


"Prima classe" era una lode ovviamente, ma stava parlando di Fen Hehuang! La donna più apprezzata nell'intero regno della Luna Ardente! Chiunque l'avesse definita di prima classe era cieco o la stava umiliando apposta!


"In confronto alle mie donne..." Yun Che guardò verso il basso per un po' per poi sorridere con freddezza e sdegno: "Non è nient'altro che una bruttura."


Queste parole fecero sussultare tutti quanti.


Il sorriso dell'Imperatore Divino della Luna Ardente si irrigidì.


Fen Hehuang alzò lo sguardo per fissarlo scioccato, sbigottito e... con vergogna e rabbia.


"Yun Che! Come osi?!" Fen Zhou si alzò in piedi con il volto arrossato e tremante, il sangue che colava dalle sue dita schizzò nell'aria perché aveva usato troppa forza.


"Mio re!" Anche Fen Daozang si alzò in piedi: "Questo ragazzo è chiaramente..."


Eppure l'Imperatore Divino alzò la mano e li fermò prima che potessero esprimere la loro indignazione. Sorrise di nuovo, ma chiaramente con meno calore rispetto a prima.


"Eheheheh, il fratello Yun è servito dalla regina diabolica e dalla dea, credo che nessuna donna al mondo possa essere all'altezza delle tue aspettative, ma..." Parlò più lentamente e il suo sguardo sembrava profondo come un lago: "Sono sicuro che tu sappia che tipo di donna è la regina diabolica e com'è morto l'Imperatore Divino del Cielo Limpido."


"Ti assicuro che so molto meglio di te quanto possa essere terrificante."


L'Imperatore Divino della Luna Ardente esaminò l'espressione di Yun Che per un secondo per poi continuare: "L'Imperatrice Diabolica Colpo Celeste Nemesi dei Diavoli ti ha dato la Calamità dell'Oscurità Eterna prima di lasciare il Caos Primordiale. A parte darti il suo potere, sono sicuro che voleva che salvassi la Divina Regione Settentrionale e anche la razza dei diavoli."


"Il portatore della volontà e del potere dell'Imperatrice Diabolica dovrebbe essere rispettato da tutte le creature della Divina Regione Settentrionale. Sarebbe una vergogna se cadesse nelle mani di quella donna spaventosa... Sono sicuro che nemmeno l'Imperatrice Diabolica vorrebbe che accadesse."


"Il fatto che sei qui dimostra che sei un uomo intelligente. Sono certo che tu capisca che allearsi con la regina diabolica non sia la migliore soluzione nel lungo termine."


"Eheheh." Yun Che ridacchiò: "Finalmente mi chiedi perché sono qui. Sono sicuro che ti è stato difficile non andare dritto al punto per così tanto tempo."


"Allora per favore, dimmi direttamente cosa vuoi fratello Yun." Disse l'Imperatore Divino della Luna Ardente: "Potrò essere l'imperatore del regno della Luna Ardente, ma sei il successore dell'Imperatrice Diabolica. Prometto che non batterò ciglio di fronte a qualunque richiesta."


"Credi che sia qui per chiederti qualcosa?" Yun Che afferrò la teiera che Fen Hehuang aveva portato e si versò del tè. "Oh no, al contrario, sono qui per darti un grande dono."


"Un grande dono?" Lo sguardo dell'Imperatore Divino si riempì di interesse.


"Hai sentito parlare dell'Imperatore del Drago?" Chiese all'improvviso Yun Che.


"Naturalmente." L'Imperatore Divino della Luna Ardente disse: "È il monarca della razza del drago e della Divina Regione Occidentale. È l'uomo più forte al mondo ed è il vero sovrano del Caos Primordiale. Naturalmente ne ho sentito parlare."


"Avevo intenzione di dare a lui questo dono proprio 'all'ultimo'."


Yun Che spostò lo sguardo verso il basso e picchiettò le dita sulla tazza di giada. Disse lentamente con un tono molto più profondo: "Ma ora... non vedo l'ora di darlo a te."
                                


                                



