---
title: Capitolo 1667 - God Ash (2)
pubDate: 2025-03-10T08:57:10.484Z
tags:
    - atg
---


<em>Capitolo regolare di ieri scusate,
0 in coda, 0/10 donazione
-Schadenfreude</em>


<em>Ding...


Ding...


Ding...</em>


Il picchiettio del suo dito contro la tazza di giada era basso, ma per qualche strano motivo tutti ebbero la sensazione che risuonasse nei loro petti, con lentezza e ripetitivamente. Sentirono una pressione forte e soffocante.


Questo tintinnio sembrava il rintocco della morte.


La grande sala si ammutolì e tutti mostrarono sguardi attenti.


L'Imperatore Divino della Luna Ardente si accigliò lievemente. Yun Che aveva detto quelle parole con una calma incredibile, eppure gli fece venire uno strano presentimento, specialmente le parole "ultima ora". Per qualche bizzarro motivo, si era teso istintivamente sentendole.


Era indubbiamente il suo spirito che lo avvertiva del pericolo... Questo istinto primitivo che urlava quando qualcuno stava correndo un rischio mortale era praticamente impossibile da sentire per un imperatore divino.


In effetti, in un mondo senza un Infante Malvagio o un'Imperatrice Diabolica, nulla in questo universo avrebbe potuto impaurire un Imperatore Divino.


Inoltre era di fronte ad un Divine Sovereign di settimo livello... e al momento era circondato da tutte le colonne portanti del suo regno.


Lo sguardo dell'imperatore cambiò. Iniziò a percepire che c'era qualcosa che non tornava... Se non altro il motivo dell'improvviso arrivo di Yun Che era radicalmente diverso da ciò che si erano immaginati.


"Un grande dono che avevi intenzione di dare all'Imperatore del Drago?" Enfatizzò la parola "dono". Strinse gli occhi e disse: "Allora ne sono estremamente interessato."


"Ma perché vuoi darmi questo grande dono?"


Anche se l'atmosfera chiaramente era cambiata, Yun Che sembrò non notarlo affatto. La sua espressione era ancora fredda e calma come sempre. Premette un dito contro il tavolo e disse aggrottando le sopracciglia. "Imperatore Divino della Luna Ardente, hai detto che volevi proprio vedere il regno dell'oscurità oltre i limiti di questo mondo, vero? Così credi che esista davvero?"


Nonostante fosse lievemente imprevisto, l'Imperatore Divino non esitò a rispondere con: "No, naturalmente non esiste." Guardò Yun Che e irradiò silenziosamente la sua potenza da imperatore. "Lo stadio oltre questo limite è il regno degli dei e dei diavoli. Il Divine Master Realm è il limite delle creature viventi di quest'era. Non importa quando uno si impegna, non importa quanto è mostruoso il suo talento, non diventerà mai un vero dio o un diavolo."


"Questo è il limite della nostra razza, il limite delle leggi divine e del Caos Primordiale."


L'Imperatore Divino ridacchiò. Tutto in questo universo sembrava così piccolo e insignificante di fronte alla sua forza invisibile. "Stavo solo scambiando qualche parola con la Regina Diabolica. Se avesse davvero trasceso i limiti, non sarebbe venuta solo ad intimidirci. Avrebbe divorato il mio regno in un solo boccone."


Yun Che alzò la testa e fissò gli occhi incredibilmente alteri e arroganti dell'Imperatore Divino. La sua voce era diventata cupa come un abisso sconfinato: "Hai ragione. Non riuscirai mai a toccare il dominio degli 'dei' per tutto il resto della vita, nemmeno se tu potessi vivere per diecimila generazioni. Perché tutti voi cosiddetti imperatori divini siete soltanto dei mortali alla fine."


"E di fronte al potere di un Vero Dio, non siete altro che tigri di carta."


Le sopracciglia dell'Imperatore Divino fremettero. Strinse gli occhi dicendo: "Interessante. Stai dicendo qualcosa di davvero interessante. Non mi vorrai dire che possiedi un potere che ti permette di guardarmi dall'alto in basso?"


Yun Che sorrise gelidamente: "Forse."


"Ahahahahah!" L'Imperatore Divino iniziò a ridere selvaggiamente. I Divoratori della Luna e gli Emissari mostrarono sguardi pieni di disprezzo.


Yun Che possedeva in effetti il potere divino del Dio Malvagio. Aveva davvero ereditato il potere di un imperatore diabolico. Era un'esistenza unica al mondo!


Tuttavia era ancora al settimo livello del Divine Sovereign realm!


Inoltre il motivo per cui era venuto nella Divina Regione Settentrionale era perché era stato inseguito fin qui dalle altre tre regioni divine. Era praticamente un cane sconfitto che era fuggito in modo patetico.


Se non avesse ereditato il potere divino del Dio Malvagio e di un'imperatrice diabolica, date le sue origini e le sue circostanze, l'Imperatore Divino e il suo seguito non lo avrebbe nemmeno degnato di una sola occhiata.


Allora dove aveva trovato il fegato di dire una cosa così ridicola?


"Eheheheheh..." Anche Yun Che iniziò a ridere, ma lo fece in modo incredibilmente cupo, sembrava il lamento di uno spirito malvagio bloccato in un abisso profondo e distante.


"I mortali non possono sopportare il potere degli dei. Se lo toccassimo, saremmo ridotti in cenere. Non potremmo essere più morti di così."


Anche di fronte allo sprezzo delle persone attorno e alla risata dell'imperatore, Yun Che disse con tono profondo: "Non posso ancora morire, così non ho altra scelta se non sacrificare qualcos'altro."


Yun Che stese lentamente una mano e raggi multicolori iniziarono a brillare di fronte a tutti.


Le risate si fermarono mentre tutti puntavano gli sguardi verso l'oggetto nelle mani dell'uomo. Quando videro cosa stava tenendo, le loro pupille iniziarono a rimpicciolirsi.


Era una ruota che emetteva una luce effimera ed eterea.


Era ampia meno di un piede. Dodici luci diverse formavano un anello brillante. Quattro di esse erano eccezionalmente brillanti, come se fossero candele.


Lo sguardo dell'Imperatore Divino della Luna Ardente divenne tagliente e attento. Quei quattro bagliori anormali erano molto piccoli, ma l'imperatore ebbe subito la sensazione di essere caduto in un mondo pieno di una sconfinata luce stellare nel momento in cui le fissò.


"Potere primario divino!" Gridò l'imperatore.


"Esatto." Yun Che sollevò la ruota e si alzò lentamente. Sorrise, rivelando i suoi denti bianchi: "Si chiama Ruota degli dei Stellari."


L'Imperatore Divino della Luna Ardente mostrò uno sguardo sbalordito: "Il potere divino primario del regno degli Dei Stellari! Perché è nelle tue mani?!"


La forza di un regno sovrano dipendeva da questo potere che non si estingueva, né diminuiva, un potere che poteva essere tramandato di generazione in generazione. Così, l'Imperatore Divino della Luna Ardente riconobbe l'aura irradiata dalla ruota. Era l'aura di potere primario divino!


Questo potere primario divino era l'artefatto divino principale più importante di qualsiasi regno sovrano. Era sempre in possesso dell'imperatore divino del regno sovrano; non sarebbe stato abbandonato nemmeno a costo di morire.


Perché se avessero perso la fonte del loro potere primario, l'eredità del regno sovrano sarebbe stata perduta e il regno sovrano sarebbe stato condannato!


Tuttavia il potere primario divino del Regno degli Dei Stellari della Divina Regione Orientale era nelle mani di Yun Che ed era apparso di fronte a loro.


La Ruota degli Dei Stellari era il mezzo che conteneva i poteri dei Dodici Dei Stellari. Era qualcosa che l'Imperatore Xing Juekong mutilato aveva passato a Yun Che. Lo aveva implorato di passarlo a Caizhi, nella speranza che l'avrebbe restituito al regno degli Dei Stellari.


Ovviamente però Yun Che non avrebbe esaudito i desideri di Xing Juekong!


Yun Che non rispose. Alzò lentamente la Ruota degli Dei Stellari di fronte agli sguardi sbalorditi dell'Imperatore Divino e dei suoi Divoratori della Luna. In quel momento, le quattro luci sfrecciarono dalla ruota e volarono lentamente verso Yun Che.


Quella verde bluastra del veleno (la dea stellare del veleno Moonflower) si posò sul petto di Yun Che, quella bianca grigiastra dell'origine (il dio stellare dell'origine Tumi) sulla sua spalla sinistra, quella bronzo scuro della forza (il dio stellare della forza Shenhu) sulla sua schiena, quella d'oro grigiastro del capo (l'imperatore degli dei stellari Xing Juekong) sulla sua gamba destra.


Nel momento in cui le luci entrarono in contatto con Yun Che, iniziarono a fondersi... con la sua aura.


"?!!" L'Imperatore Divino della Luna Ardente fece un passo in avanti all'improvviso. Le sue pupille si erano rimpicciolite e le sue palpebre stavano fremendo con forza.


Visto che controllava il potere diabolico primario del suo regno, era una delle persone che capiva meglio questa sorta di antica energia.


Visto che era il potere indistruttibile lasciato da Veri Dei, poteva essere tramandato di generazione in generazione, ma era impossibile controllarlo o padroneggiarlo. Quelli che possedevano questo potere dovevano avere una stirpe compatibile per ereditarla. Ma c'era una condizione ancora più importante: il potere divino primario doveva riconoscere e approvare la persona che lo riceveva.


Questo significava anche che non sarebbe stato altro che spazzatura inutile nelle mani di un estraneo. Era impossibile per una persona usare potere divino primario incompatibile.


Tuttavia Yun Che lo stava controllando e lo stava facendo fondere con la sua aura!


Era un evento mai accaduto nella storia di qualsiasi regione divina. Era un'anomalia che non poteva comparire!


"Tu... come hai..."


Pochi eventi potevano sconvolgere un imperatore divino, ma oggi era successo un po' di volte. Prima era successo una volta che era stata menzionata la Calamità dell'Oscurità Eterna e ora perché aveva visto Yun Che controllare questo potere.


"La Legge del Nulla..." Mentre era avvolto dalle aure degli Dei Stellari, gli occhi di Yun Che brillarono con la luce dei loro colori. "È qualcosa... che non toccherai mai, nemmeno se avessi diecimila generazioni in più da vivere. Un dominio che non sei degno di raggiungere."


Il lieve senso di pericolo che aveva assalito l'imperatore si intensificò e la sua Energia Misteriosa iniziò a vibrare.


I dodici Divoratori della Luna si alzarono, tesi come le corde di un arco, l'Energia Misteriosa trapelava dai loro corpi.


Chiaramente Yun Che aveva solo l'aura di un Divine Sovereign di settimo livello, era da solo... Tuttavia una sensazione di pericolo gelida assalì le loro anime.


L'Impeartore Divino della Luna Ardente sollevò una mano e Fen Hehuang, che era più vicina a Yun Che, si allontanò. L'imperatore fece un passo avanti, accigliato: "Cos'hai... intenzione di fare esattamente?!"


Sentiva quanto la sua voce tremava lievemente.


Sì, aveva paura... era un timore istintivo indipendente dalla sua volontà!


Cosa stava succedendo? Perché provava un terrore del genere?!


Yun Che sollevò lentamente le braccia. "Questo è comunque il potere primario di un Vero Dio dopotutto, se li estinguessi dopo aver attivato questa abilità, dovrei poter resistere per un po' di secondi..."


"Nonostante sia un po' uno spreco..."


"MERITI... DI MORIRE!!"


Le pupille dell'Imperatore Divino della Luna Ardente si rimpicciolirono ancora di più e gridò: "Catturatelo!"


Tutti avevano i nervi tesi e l'urlo furioso dell'Imperatore Divino li destò dalla loro trance. I dodici Divoratori della Luna iniziarono a precipitarsi verso Yun Che quasi nello stesso istante.


Yun Che non mostrava nessuna paura. Per un momento... rivelò un sorriso sinistro ancora più crudele di quello di un vero e proprio diavolo.


Stese le braccia e inclinò la testa all'indietro per poi rilasciare un grido roco e agghiacciante!


"UWAAAAAAAAAAAAAAAAAAHHHH!!"


<em>BOOOM!!!!</em>


Risuonò un'esplosione soffocata dalle Vene Misteriose dell'uomo, si erano gonfiate in un solo istante e la loro energia si scatenò come milioni di tempeste distruttive.


Il primo cancello, Heretic Soul… il secondo cancello, Cuore Ardente… il terzo cancello, Purgatorio… il quarto cancello, Tuono… il quinto cancello, Hell Monarch...


Tutte si aprirono nello stesso istante...


E furono seguiti dal proibito...


Sesto cancello!


Luci profound color sangue esplosero dal corpo di Yun Che. I suoi capelli si sollevarono, tinti di cremisi e tutti i suoi vestiti furono fatti a brandelli.


Quando l'energia terrificante li investì, i Divoratori della Luna si stavano ancora lanciando su di lui... e tutti e dodici si sentirono come se fossero stati colpiti da un enorme martello. Rilasciarono tutti grida miserabili mentre precipitavano a terra come stelle cadenti...


Dietro di loro lasciarono dodici frecce di sangue che poi furono distrutte un istante dopo.


In un solo istante tutti e dodici i Divoratori della Luna erano stati feriti da una mera onda d'energia che era divampata dal corpo di Yun Che!


Le persone attorno potevano credere a stento ai loro occhi.


<em>Rumble!!</em>


La sala principale della Luna Ardente, una struttura sostenuta da decine di forti formazioni, una costruzione che non aveva ricevuto un graffio nemmeno durante il duello di Divine Master... collassò esplodendo.


"AAAAAAAAAHHHHHH!!"


Il grido acuto di Yun Che sovrastò ogni altro rumore al mondo. Innumerevoli marchi rosso sangue si diffusero sul suo corpo e coprirono ogni pollice della sua pelle. Avvolsero anche i suoi occhi e si estesero attorno a lui.


I quattro poteri primari degli Dei Stellari rilasciarono una luce dieci... cento... mille volte superiore a prima! Tuttavia erano piene di tristezza e disperazione, come se si stessero dimenando prima di morire.


<em>RUMBLEEEEE...</em>


La capitale della Luna Ardente stava tremando... l'enorme regno della Luna Ardente stava sussultando... la vasta regione stellare in cui dimorava ne era stata scossa... Questa cupa regione fu avvolta da uno sconfinato mare di nuvole nere.


<em>Crack!</em>


I fulmine cadevano come una pioggia e la volta celeste tremò... Era il tremito terrorizzato della legge celeste.


L'Infante Malvagio era riapparso in questo mondo mostrando la sua potenza.


Il ritorno di Jie Yuan era dovuto ad un'aberrazione accaduta fuori dal Caos Primordiale.


Tuttavia...


In questo mondo che aveva perso i suoi dei molto tempo fa, un mondo in cui non sarebbero dovuti dimorare gli dei, accadde qualcosa di incredibile, nel regno della Luna Ardente...


Stava nascendo un potere che raggiungeva il dominio degli dei!
                                


                                



