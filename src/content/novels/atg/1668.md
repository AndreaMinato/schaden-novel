---
title: Capitolo 1668 – []
pubDate: 2025-03-10T08:57:10.484Z
tags:
    - atg
---


<em>Capitolo regolare ,
0 in coda, 0/10 donazione
-Schadenfreude</em>


Venti anni fa, quando Jasmine e Yun Che si erano incontrati per la prima volta e le Vene Misteriose del Dio Malvagio erano state impiantate nel corpo del giovane, Jasmine gli aveva detto che c'erano sette cancelli nelle sue Vene Misteriose e ad ognuno di essi corrispondevano le tecniche delle Arti del Dio Malvagio. Aveva anche aggiunto che, finché l'avesse voluto, avrebbe potuto aprirle tutte.


Comunque, se non avesse avuto abbastanza potere e il suo fisico non fosse riuscito a sopportarne l'energia, non sarebbe finita bene per lui. Nel caso migliore possibile, sarebbe rimasto ferito così gravemente da rimanere mutilato. Nel caso peggiore sarebbe esploso sul posto, morendo immediatamente.


Il suo vero limite era a cinque cancelli.


Questo era il limite lasciato dal Dio Malvagio e anche il massimo che un corpo umano poteva sopportare. Solo un vero dio poteva sopportare il peso del sesto e del settimo cancello e se un mortale avesse cercato di aprirli, sarebbe stato ridotto in polvere.


In un mondo dove sia gli dei che i diavoli erano stati annientati e l'aura dell'universo si era indebolita, non potevano riapparire i Veri Dei.


Ma l'Imperatrice Diabolica Colpo Celeste Nemesi dei Diavoli aveva rimosso questo limite prima di lasciare il Caos Primordiale.


Quest'arte, conosciuta anche come Tomo Proibito del Dio Malvagio, era stata creata da lei e dal Dio Malvagio. Naturalmente era molto facile per lei rimuoverlo.


Quando il Dio Malvagio aveva lasciato la sua eredità, probabilmente era certo che la persona che avrebbe ottenuto le sue Vene Misteriose non sarebbe riuscita a sopportare di usare le sue tecniche più formidabili. Sigillare il sesto e il settimo cancello era un modo per proteggere il suo successore.


Ma Jie Yuan... Aveva incontrato Yun Che di persona e, per qualche motivo sconosciuto, aveva rimosso il limite che il Dio Malvagio Ni Xuan aveva creato.


Tuttavia, perfino Jie Yuan non si poteva immaginare che questo potere tabù sarebbe stato aperto così velocemente da Yun Che.


Nell'istante in cui "God Ash" fu aperto, la visuale e la coscienza di Yun Che si tinsero di rosso ed ebbe la sensazione che il suo intero corpo fosse precipitato in un purgatorio infernale.


Si sentì come se una quantità infinita di lava si stesse agitando nel suo corpo, come se una tempesta sconfinata stesse imperversando in lui.


L'Imperatore della Luna Ardente, che aveva iniziato a fremere, era di fronte a lui.


La sala principale era crollata e tutti e dodici i Divoratori della Luna erano stati spazzati via. Solo l'imperatore era rimasto nella sua posizione di prima.


Comunque non lo stava facendo perché era riuscito a resistere all'esplosione di potere di Yun Che, ma perché... era completamente immobile.


Una pressione soverchiante così intensa da stravolgere ogni sua aspettativa e che aveva fatto disperdere la sua aura stava premendo su di lui. Sotto questa forza incredibile, aveva la sensazione che l'intero universo lo stesse schiacciando. Ogni parte del suo corpo, dalla testa ai piedi, i suoi organi interni e anche le sue dita erano completamente immobilizzati.


Non poteva nemmeno piegare le dita, figuriamoci cercare di scappare.


Poteva solo tremare incontrollabilmente.


Era l'Imperatore Divino della Luna Ardente! Un'esistenza al picco di questo universo, una delle persone più potenti nel Caos Primordiale!


Eppure, in questo istante, il mondo gli stava crollando addosso...


"Tu... tu..."


Aveva usato tutte le sue forze per aprire la bocca, ma poteva solo sentire il rumore dei suoi denti che battevano.


Si agitò, provò a fare circolare più che poteva il suo potere, ma mentre iniziava a gonfiarsi, la sua aura fu di nuovo schiacciata da una pressione invisibile. Non poteva rilasciare il minimo viticcio di energia.


Il modo in cui Yun Che percepiva il suo corpo era cambiato completamente, ma così anche come considerava il mondo. L'universo vasto e sconfinato era diventato così fragile e piccolo per lui.


Il potente Imperatore Divino della Luna Ardente ora era soltanto un miserabile insetto che poteva schiacciare con un cenno della mano.


La sua percezione divina sondò la capitale, il regno della Luna Ardente e poi l'intera regione stellare. Il mondo sembrò tremare di fronte a questa nuova forza.


In effetti, le leggi celesti stesse sussultarono e il fulmine divino ululò nell'aria in modo patetico.


La luce che proveniva dal potere primario divino degli Dei Stellari e, per tutti coloro che lo stavano guardando, Yun Che sembrava ardere come una stella. In quel momento, l'uomo iniziò a sollevare lentamente il braccio...


Il suo corpo sembrava cosparso di sangue e anche i suoi lunghi capelli che danzavano selvaggiamente nell'aria brillavano di cremisi. Milioni di lacrime di sangue si levarono al cielo.


<em>BANG!!</em>


Tutti e dodici i Divoratori della Luna caddero a terra. Alzarono le teste mentre il mondo tremava e osservarono Yun Che come se fosse un antico diavolo appena disceso in questo mondo!


<em>Clang!</em>


La luce del Veleno Celeste si frantumò... era scomparsa per sempre!


"MUORI!!"


La voce di Yun Che era già diventata il ruggito roco di un dio diabolico. Scosse la mano verso l'Imperatore Divino della Luna Ardente... e lo spazio stesso si disintegrò sotto il suo tocco.


L'Imperatore della Luna Ardente rimase completamente immobile... ma i suoi occhi erano iniettati di sangue per la disperazione.


Era un potere che trascendeva i limiti umani, un potere riservato agli dei.


Quanti dei suoi antenati avevano ricercato questo potere per tutta la vita? Non avevano esitato a sacrificare qualunque cosa per ottenerlo. Ma nessuno di loro era riuscito ad esaudire questa ambizione.


Ora lo stava guardando, lo stava percependo. Era proprio davanti a lui.


Tuttavia non era pieno di entusiasmo, provava uno sconfinato senso di inferiorità e disperazione!!


"Mio... re... deve... scappare!!"


Una voce incredibilmente roca e risoluta risuonò nell'aria, ogni sua parola sembrava lacerare la sua gola.


La potenza opprimente di un dio aveva avvolto il corpo dell'imperatore. Nonostante i Divoratori della Luna e gli Emissari non fossero stati presi di mira da quest'aura, avevano perso coraggio e potevano percepire a stento i loro corpi...


Solo una figura rinsecchita e antica riusciva a muoversi. Aveva bisogno di esercitare tutte le sue forze solo per muoversi e il sangue schizzò dal suo corpo mentre si precipitava verso l'Imperatore Divino, che stava per collassare per la disperazione.


Fen Daozang!


A causa del potere di Yun Che, che era sull'orlo del raggiungere il dominio del divino, lo spazio debole attorno a lui continuò a sgretolarsi e a rompersi.


Lo spazio sembrò trasformarsi in innumerevoli coltelli che fecero a brandelli Fen Daozang. Ogni secondo, un turbine di sangue, carne e ossa schizzava dal suo corpo. Tuttavia non si fermò, né si ritirò. Invece stese la mano e un puntino di luce oscura sfrecciò dalle sue dita, crescendo sempre di più.


Era un pezzo di giada nera a forma di luna crescente. Si chiamava Sigillo della Luna ed era l'artefatto difensivo più potente del regno.


Sotto il campo di forza divino di Yun Che, il bagliore del Sigillo della Luna diventò sempre più fioco. Tuttavia, continuò a brillare silenziosamente e apparì di fronte all'Imperatore per bloccare il colpo di Yun Che.


<em>RUMBLEEEE!</em>


il gigantesco regno della Luna Ardente sussultò violentemente. Innumerevoli costruzioni e antiche rovine collassarono una dopo l'altra. Tutte queste fessure erano incentrate sulla capitale della Luna Ardente e si erano diffuse fino a cinquemila chilometri.


Prima che potesse gridare miserabilmente, Fen Daozang fu diviso a metà. Un istante dopo, il suo corpo fu ridotto in polvere e scomparì nel vuoto.


Il Divoratore della Luna più potente del regno, un Divine Master dotato del fisico più potente della sua era... era solo debole come una bolla di sapone di fronte alla forza di Yun Che. Il suo corpo era stato distrutto a tal punto che non ne rimaneva nemmeno una traccia.


<em>Bang!</em>


Risuonò un tremito e la luce del Sigillo della Luna si spense... Questo era un artefatto lasciato dalla razza primordiale dei diavoli, un oggetto indistruttibile in quest'era. L'aria si sgretolò e i suoi frammenti emisero dei bagliori lucenti per poi essere portati via dal vento.


Allo stesso tempo, un ululato miserabile pieno di sconfinato dolore e disperazione riecheggiò nella città della Luna Ardente.


La pelle del potente Imperatore Divino scoppiò come una borsa di sangue. Fu poi scaraventato verso il suolo attorno alla capitale che stava per collassare.


<em>Clang!</em>


La luce dell'Origine Celeste fu la prossima a spegnersi dopo quella del veleno.


Ora brillavano solo le luci del Dio Stellare della Forza e quello del capo. Erano una fonte di disperazione per il regno della Luna Ardente mentre aiutavano Yun Che a sopportare il potere che stava scorrendo nel suo corpo.


<em>Bang!</em>


L'Imperatore Divino della Luna Ardente impattò pesantemente a terra, sollevando una foschia di sangue nell'aria... Tuttavia non era ancora morto. Fen Daozang aveva sacrificato sé stesso e il sigillo della luna per bloccare l'attacco divino di Yun Che, ma era riuscito a proteggerlo. L'imperatore era stato colpito solo dalle onde d'urto del colpo.


Era sopravvissuto e, una volta che si allontanò dall'area di influenza di Yun Che, la sua forza si scatenò. L'Imperatore Divino della Luna Ardente sfrecciò nell'aria mentre cercava di fuggire freneticamente.


Il suo corpo era ricoperto di sangue e ferite, e gli mancava anche metà del braccio sinistro, ma quasi superò i limiti della sua velocità mentre stava scappando. Non sentiva nessun dolore, né si preoccupava della sua dignità. Provava solo paura e disperazione, e si stava concentrando solo... a scappare!


Come un cane impazzito che aveva perso coraggio!


Ma gli occhi color sangue di Yun Che non lo avevano perso per un solo istante.


Non fece nemmeno un passo avanti mentre i suoi lunghi capelli di colore rosso danzavano nell'aria. Invece cominciò a sollevare lentamente il braccio e la spada diabolica Colpo Celeste Nemesi dei Diavoli in cui si era trasformata You'er, apparì di fronte a lui.


Una luce nera così densa e misteriosa da essere indescrivibile brillò dalla lama. Nel momento in cui apparì, il resto del mondo sembrò spegnersi. Yun Che premette un dito contro l'impugnatura della spada e la spinse gentilmente.


<em>Clang!</em>


La Forza Celeste sparì per sempre.


Anche l'ultima luce, quella del capo, si stava indebolendo sempre di più.


Il mondo sembrò congelarsi.


La terra e lo spazio smisero di tremare e il corpo dell'Imperatore della Luna Ardente si bloccò a mezz'aria. Ogni suono si spense e l'unica cosa che si poteva vedere fu una cicatrice nera che tagliava il mondo in due. Questa fenditura passò attraverso il corpo dell'Imperatore Divino e sprofondò nel terreno di fronte a lui.


All'improvviso il mondo tornò a muoversi, ma era cambiato completamente... L'oscurità si ritrasse velocemente e risuonò un rumore assordante.


Ma la terra, il cielo e lo spazio avevano smesso di tremare. La disperazione soffocante era svanita. Sembrava che la tempesta fosse stata inghiottita dal vuoto.


Ora il mondo pareva essere cambiato completamente per i sopravvissuti attorno ebbero la sensazione di essersi appena destati dall'incubo più assurdo che avessero mai avuto.


Yun Che rimase nel suo posto di prima, non aveva fatto un solo passo. Tuttavia, attorno a lui, dove prima c'era la sala principale della Liu della Luna Ardente, c'era uno spazio vuoto. Era davvero terrificante...


Sotto di lui si trovava un abisso nero come la pece, così profondo che non si poteva raggiungerne il fondo nemmeno usando la percezione spirituale.


L'aura terrificante che il suo corpo irradiava svanì e i suoi capelli rossi tornarono neri e caddero gentilmente sulle sue spalle. Il suo corpo era macchiato di sangue fresco che stava colando lentamente dal suo corpo verso l'abisso sconfinato sotto di lui.


<em>Clang...</em>


La già fragile luce del capo stellare si spense definitivamente proprio in quel momento.


Da oggi in avanti, quattro dei dodici Dei Stellari, la cui fama era riecheggiata nella storia del regno degli Dei Stellari, che erano al pinnacolo della via del mistero e che innumerevoli coltivatori ammiravano e riverivano...


I loro poteri erano stati persi per sempre. D'ora in avanti non ci sarebbero mai più stati Dei Stellari del Capo, dell'Origine, della Forza o del Veleno...


L'Imperatore Divino della Luna Ardente era rimasto fermo dov'era stato colpito. Sembrava essere stato congelato nel suo momento più disperato, era completamente immobile. Anche i suoi occhi avevano smesso di fermare.


"Mio... mio signore?" Fen Daoqi fu il primo a parlare. Quella potenza maestosa di prima era scomparsa, ma il suo corpo era ancora debole e riuscì solo a sollevare una mano.


"Onorabile... padre..." I vari principi e principesse lo chiamarono con voce debole e tremante. Cercarono di alzarsi, ma i loro corpi si rifiutavano di rispondere ai loro comandi.


Nonostante l'attacco fosse durato per due brevissimi secondi, avevano sperimentato un terrore e una disperazione che avevano distrutto ogni loro convinzione in un solo istante. Anche i Divine Master ebbero difficoltà a riprendersi... In effetti probabilmente questo evento aveva lasciato un'ombra nei loro cuori, un'ombra da cui non sarebbero mai riusciti a scappare per il resto della vita.


"..." L'Imperatore Divino della Luna Ardente rimase a fissare con sguardo stordito lo spazio di fronte a sé. Poteva sentire le grida risuonare nelle sue orecchie, ma non riusciva a rispondere, né a girare la testa per guardarli.


Non provava più paura in quel momento. In effetti non riusciva nemmeno a percepire la sua esistenza.


Rimaneva solo un pensiero nella sua mente...


<em>Perché... mi hai....


Ucciso...


<em>Woosh!</em>


Una brezza gentile soffiò su di lui e nel momento in cui toccò la sua pelle, lo ridusse in polvere.


Fen Daojun. Sarebbe stato il secondo Imperatore Divino a morire dopo Yue Wuya che era perito per mano dell'Infante Malvagio.


Ma almeno Yue Wuya aveva fatto uno scontro all'ultimo sangue con l'Infante Malvagio ed era comunque riuscito a lasciare la sua volontà e il suo potere. Anche se era morto miserabilmente, non aveva perso né la potenza, né la sua dignità. Era perito in modo dignitoso.


Fen Daojun, tuttavia... non era riuscito ad opporre la minima resistenza, senza lasciare una sola parola. Di fronte al potere di un Vero Dio non era nient'altro che un insetto. Era stato schiacciato in modo incredibilmente patetico.


I cittadini del regno della Luna Ardente erano appena riusciti a rialzarsi, ma caddero di nuovo in ginocchio. Avevano visto il loro imperatore ridursi in cenere e lo shock li paralizzò.


Con un solo colpo di palmo, Yun Che aveva ucciso Fen Daozang e frantumato il Sigillo della Luna.


Con un solo fendente... aveva ridotto in cenere l'Imperatore Divino.


Era l'Imperatore Divino della Luna Ardente! Uno dei simboli che rappresentava una grandissima potenza in questo universo, un imperatore divino! Una figura che quasi nessun potere poteva annientare!


Che incubo assurdo...


Era tutto semplicemente fin troppo assurdo!



