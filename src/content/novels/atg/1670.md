---
title: Capitolo 1670 – Una Voce Diabolica che Ruba l’Anima
pubDate: 2025-03-10T08:57:10.484Z
tags:
    - atg
---


Capitolo regolare, 0 in coda, 0/10 donazione
-Alstor




“Fen Daoqi! Tu… Cane traditore!”


Quando Fen Daoqi si inginocchiò di fronte a Chi Wuyao, innumerevoli membri d’élite del Regno della Luna Ardente videro crollare definitivamente le loro convinzioni e il loro animo.


Il loro Imperatore Divino era morto, le loro barriere difensive erano state distrutte, il ricettacolo delle loro Eredità Divine era caduto in mano a un estraneo. E come se tutto questo non bastasse, la Regina Diabolica e la sua Grande Strega erano discese sulle rovine della loro Capitale. Tutti sapevano che ci sarebbe stato qualche sciocco codardo che si sarebbe arreso alla Regina Diabolica. Ma nessuno si aspettava che il primo a farlo sarebbe stato Fen Daoqi, il Consigliere Imperiale che l’Imperatore della Luna Ardente aveva sempre rispettato profondamente!


Non aveva neppure provato a lottare. A Chi Wuyao erano bastate poche parole per farlo cadere in ginocchio e fargli giurare eterna fedeltà nei suoi confronti!


“Fen Daoqi… dopo aver detto una cosa simile, quando sarai nell’aldilà potrai guardare in faccia il nostro Imperatore!?”


“Ti sei goduto il lusso del Regno della Luna Ardente fin da quando sei nato, eppure sei il primo a tradire il nostro Imperatore e i nostri princìpi in un momento di difficoltà… quando sarai nell’aldilà, potrai guardare in faccia il nostro Imperatore!? Potrai guardare in faccia i nostri antenati!?”


“…”


Tutti i Divoratori della Luna e gli Inviati della Luna si rialzarono in piedi. Stavano ardendo dalla rabbia, ma al tempo stesso erano in preda alla confusione. Perché sapevano che Fen Daoqi aveva trascorso la sua intera vita ad aiutare e consigliare l’Imperatore della Luna Ardente. Lui e il suo Clan erano incredibilmente fedeli a lui. Volta dopo volta, non aveva esitato a mettere in gioco tutto ciò che possedeva, pur di assicurarsi che Feng Daojun salisse al trono. Si poteva dire che sarebbe stato disposto a morire diecimila volte per Feng Daojun.


Altrimenti, Feng Daojun non l’avrebbe mai rispettato e stimato così tanto… Quindi, perché era diventato improvvisamente un traditore?


Fen Daoqi si voltò, ritrovandosi di fronte a un mare di sguardi infuriati. La sua espressione era completamente priva di senso di colpa. Al contrario, nei suoi occhi c’era una risoluta determinazione, di cui nessuno di loro comprendeva l’origine: “Il nostro Imperatore ormai è morto, e la Giada Diabolica della Luna Ardente è in mano all’Imperatore Divino Yun Che. L’avete visto personalmente. Da oggi in poi, il Regno della Luna Ardente esiste soltanto in nome! Se scegliessi di morire combattendo, potrei al massimo recuperare un po’ dell’onore che ho già perso. Non servirebbe in alcun modo a salvare il Regno della Luna Ardente dalla situazione di vita o di morte in cui si trova.”


“Anzi, una feroce battaglia fra Divine Master non farebbe altro che porre fine alla vita di innumerevoli abitanti innocenti del Regno della Luna Ardente, potrebbero morire persino i figli del nostro defunto Imperatore!”


Con un gesto di riverenza, aggiunse in tono ancora più serio e solenne: “Io, Fen Daoqi, sono inutile. Non sono riuscito a proteggere il Regno della Luna Ardente e, anche se morissi diecimila volte, non sarei comunque degno di guardare in faccia i nostri antenati. Ma questa mia inutile vita può ancora servire un fine superiore, purché io non muoia in una battaglia insensata…”


“Ptooey!”


Fen Zhou sputò a terra con disprezzo, accecato dall’ira. Un’aura diabolica esplose verso tutte le direzioni, con lui al centro. La sua anima riportava ancora i danni causata dall’onda d’urto del potere da Vero Dio di Yun Che, quindi la sua aura era caotica e distorta: “Il nostro Regno della Luna Ardente non ha bisogno di un cane senza spina dorsale come te! Ti ucciderò per primo!”


Mentre lo gridava, stava già scattando verso Fen Daoqi… anche gli altri Divoratori della Luna alle sue spalle cominciarono a rilasciare la loro Energia Misteriosa, mentre giuravano di combattere fino alla morte.


Tutti loro temevano di morire. Tuttavia, se fossero stati marchiati come traditori, l’umiliazione li avrebbe accompagnati per il resto della loro vita, segnando per sempre e disonorando anche i loro discendenti. Avrebbero preferito morire, piuttosto!


Del resto, c’erano comunque undici Divoratori della Luna e un grande fruppo di Inviati della Luna! Anche se sicuramente sarebbero morti tutti, avrebbero comunque inferto un duro colpo al Regno delle Anime Rubate!


E nel peggiore dei casi, potevano comunque scegliere di fuggire!


Fen Zhuo aveva appena iniziato la sua carica, quando un lungo nastro di seta nera cadde improvvisamente dal cielo, sfiorando il suo corpo. Fen Zhuo, la cui aura era già in preda al caos, quasi svenne all’istante e la maggior parte dell'Energia Misteriosa oscura che aveva raccolto si dissipò in una frazione di secondo. Cadde pesantemente a terra, ma nei suoi occhi continuò a brillare un bagliore feroce e assetato di sangue.


Chi Wuyao fece scattare un dito, e il lungo nastro di seta nera tornò volando fra le sue mani. Socchiuse i suoi occhi ammalianti e osservò la folla sotto di lei. Prima, quando aveva parlato, la sua voce aveva trafitto violentemente il cuore e l’anima di tutti, come un giudizio divino, ma adesso divenne morbida e suadente, mentre deriva Fen Zhuo: “Quanto sei ridicolo. Anche se non ho mai avuto una grande opinione del vostro Regno della Luna Ardente, non mi sarei mai aspettata che i Divoratori della Luna fossero così terribilmente inadeguati al loro ruolo. L’unico di voi che ha ancora del fegato è proprio quello che il resto di voi patetici idioti ha chiamato ‘cane senza spina dorsale’. Siete davvero fin troppo ridicoli.”


“Regina Diabolica!!” Fen Zhuo gridò e digrignò i denti. La sua aura diabolica avvolse di nuovo il suo corpo: “Scordati di poterci convincere con qualche parola allettante! Noi, i Divoratori della Luna, preferiremo sempre la morte… al disonore!”


“Disonore? Ma se non siete già nient’altro che un branco di inutili cani! Credi davvero che io vi possa disonorare più di quanto non abbiate già fatto voi stessi!?” il tono di Chi Wuyao divenne freddo e sprezzante.


“Hah… ridicolo!” Fen Zhuo continuò a gridare e a cercare di rialzarsi. Sembrava determinato a lottare fino alla fine.


“Ridicolo? Hai ragione. Tu sei ridicolo. Tutti voi siete ridicoli.” Chi Wuyao aveva ancora gli occhi socchiusi e la sua voce diabolica raggiunse lentamente ogni angolo della Capitale della Luna Ardente: “In quanto Divoratori della Luna, non siete solo il cuore del Regno della Luna Ardente, ma anche pilastri della Regione Settentrionale stessa.”


“Il vostro potere non vi è stato donato dal Regno della Luna Ardente, né tantomeno dal vostro defunto Imperatore. L’avete ereditato dagli antichi Diavoli!”


Il suo tono mutò leggermente, e continuò senza fretta: “Il defunto Imperatore della Luna Ardente, Fen Daojun, ha vissuto la sua vita nel lusso e nella decadenza. È sempre stato prudente, attento ad evitare sempre gli scontri, quando possibile. Non ha mai desiderato di cambiare nulla. Il suo unico desiderio era quello di tenersi stretto il trono e godersi la vita. Ma il futuro del Regno della Luna Ardente? E il futuro della Regione Settentrionale? Ci ha mai pensato anche solo per un istante!?”


“Fen Daojun ha trascorso la sua intera vita difendendo il proprio palazzo. Quindi, tutti voi… praticamente, non siete mai stati nient’altro che cani da guardia seduti al suo fianco!”


“Tu!” Tutti i Divoratori della Luna si infuriarono… con l’unica eccezione di Fen Daoqi. Non mostrò la minima indignazione quando sentì quelle parole. Piuttosto, decise di chiudere gli occhi e restare in silenzio.


Era il Consigliere Imperiale di Fen Daojun, dunque lo conosceva meglio di chiunque altro.


“Questi fedeli cani da guardia vogliono morire per il loro caro padrone, ormai deceduto. Che storia commovente!”


“Io sono completamente diversa dal vostro precedente padrone.” Chi Wuyao distese una mano, e la luce nera che avvolgeva la punta delle sue dita brillò verso sud est. Verso il Regno Yama.


“Voi siete solo il mio primo passo. Ben presto, anche il Regno Yama cadrà in mano mia.”


“Inoltre, tutti voi avete appena visto coi vostri occhi il potere che mi permetterà di raggiungere il mio obiettivo… il potere che l’Imperatrice Diabolica Colpo Celeste Nemesi dei Diavoli ci ha lasciato proprio per questo motivo. È un vero raggio di speranza, che lei ha lasciato alla nostra Regione Settentrionale! In altre parole, Yun Che, colui che ha ereditato il potere dell’Imperatrice Diabolica Colpo Celeste Nemesi dei Diavoli, merita più di chiunque altro di diventare l’Imperatore della Regione Settentrionale. Anzi, è l’unica persona degna di diventare il nostro Imperatore!”


“Dato che finalmente è comparso l’Erede di un Imperatore dei Diavoli, la nostra Regione Settentrionale non ha più bisogno di altri Impeatori Divini.”


Chi Wuyao fece scorrere lo sguardo lungo la folla, continuando il suo discorso: “Ora che Fen Daoqi ha deciso di sottomettersi a me, riceverà anche la benedizione della Calamità dell’Oscurità Eterna di Yun Che. Da quel momento in poi, possiederà una compatibilità perfetta con l'Energia Misteriosa Oscura e, in futuro, farà parte dell’avanguardia che guiderà l’assalto con cui ci libereremo da questa prigione, dalla Regione Settentrionale! Sarà uno dei pionieri che cambieranno il destino della nostra intera razza!”


“E anche se dovesse morire, il suo nome rimarrebbe per sempre impresso nella storia!”


“In quanto a voi, invece…” la sua voce fredda e carica di disprezzo trafisse ancora una volta il cuore degli abitanti del Regno della Luna Ardente: “Anche voi Divoratori della Luna, che avete ricevuto alcune Eredità fra le più potenti della Regione Settentrionale, non siete disposti a combattere per cambiare il nostro tetro destino. Al contrario, siete contenti di limitarvi ad essere i cani da guardia di un padrone inutile. Cani da guardia che preferirebbero combattere fino alla morta, piuttosto che dare un’utilità alle loro vite.”


“Lealtà? Martirio? La morte piuttosto che la resa?” Chi Wuyao scosse lentamente la testa, con un freddo sorriso che penetrò nel loro animo: “No, quando la Regione Settentrionale scriverà il nuovo capitolo della sua storia, voi verrete ricordati solo come… un branco di stupidi, sciocchi ed egoisti cani da guardia!”


“…”


Un freddo e debole soffio di vento attraversò tutta la Capitale della Luna Ardente. Tutti cominciarono a tremare senza controllo.


Fen Zhuo rimase con lo sguardo perso nel vuoto. I suoi occhi erano spenti, ed era diventato pallido come un fantasma. Lui, il Divoratore della Luna più impulsivo e aggressivo, era stato lasciato completamente senza parole dalla serie d’insulti di Chi Wuyao.


l'Energia Misteriosa Oscura intono al suo corpo vibrò caoticamente, oscillando come la fiamma di una candela al vento.


Tutta la sua rabbia e la sua cieca determinazione erano scomparse nel nulla, e percepiva anche di star perdendo rapidamente le forze.


Prima ancora di rendersene conto, cadde in ginocchio, col corpo piegato in avanti.


Col potere dell’Anima dell’Imperatore Diabolico del Nirvana che permeava la sua voce, Chi Wuyao era in grado di essere molto più suadente e persuasiva di chiunque altro.


In ogni caso, le undici persone che stava prendendo maggiormente di mira erano pur sempre i potenti Divoratori della Luna…


Ma prima che lei facesse quel discorso, loro avevano visto Yun Che uccidere Fen Daozang con un solo colpo a mani nude, e ridurre in cenere Fen Daojun con un solo fendente della sua spada. Quel potere scioccante e impareggiabile, al livello di un Vero Dio, li aveva sconvolti tanto quanto la voce diabolica di Chi Wuyao.


Per di più, si potrebbe dire che avessero visto crollare il loro mondo, il che aveva avuto sulla loro mente e sul loro animo un impatto ben maggiore di qualsiasi tentativo di persuaderli.


Ora che avevano visto un potere in grado di uccidere in un singolo istante un Imperatore Divino, la possibilità di “liberarsi dalla prigione della Regione Settentrionale” non era più solo pura fantasia. Per di più… sembrava loro che ormai fosse una realtà certa e imminente.


L’Erede di un Imperatore dei Diavoli…


Un potere in grado di uccidere un Imperatore Divino in un solo istante…


Pionieri che avrebbero scritto la storia della Regione Settentrionale…


I cani da guardia del defunto Imperatore della Luna Ardente…


Quando gli ultimi frammenti della sua determinazione e dei suoi ideali vennero ridotti in polvere, Fen Zhuo, ancora inginocchiato a terra, chinò il capo e disse con la voce roca: “Io, Fen Zhuo… accetto di abbandonare il mio titolo di Divoratore della Luna e di servire l’Imperatore Divino Yun Che e la Regina Diabolica, ora e per sempre. Non esiterò neppure a sacrificare la mia vita in battaglia… pur di cambiare il fato della Regione Settentrionale!”


Fen Daozang era morto, quindi ora Fen Zhuo era il più potente dei Divoratori della Luna. Era anche il più impetuoso di tutti, infatti era stato il primo a insultare istintivamente Fen Daoqi, il primo a giurare che avrebbe lottato fino alla morte.


La sua resa ovviamente infranse quel poco di determinazione che restava nel cuore degli altri Divoratori della Luna. Le parole della Regina Diabolica e il potere di Yun Che avevano completamente inghiottito la loro mente e la loro anima.


Le auree oscure che si agitavano nell’aria scomparvero una dopo l’altra, e i Divoratori della Luna caddero in ginocchio a uno a uno… Nessuno di loro rimase in piedi.


Il loro Imperatore Divino era morto e tutti i Divoratori della Luna avevano scelto di sottomettersi, quindi perché mai gli Inviati della Luna, che insieme formavano l’altro pilastro del Regno, avrebbero dovuto scegliere di combattere fino alla morte? Che quell’esito fosse di loro gradimento oppure no, ormai non avevano più diritto di parola in merito, dato che i Divoratori della Luna si erano arresi.


“Ottimo,” disse tranquillamente Chi Wuyao: “Tuttavia, non è necessario che abbandoniate il vostro titolo di Divoratori della Luna. Il Regno della Luna Ardente resterà intatto, manterrà la sua gerarchia e i vostri titoli non verranno cancellati. A cambiare sarà solo il vostro Imperatore.”


“Fen Daoqi,” disse Chi Wuyao: “Ti nomino Capo dei Divoratori della Luna. Sono sicura di non doverti spiegare cosa dovrai fare, adesso. Spero anche che riuscirai a darmi una risposta soddisfacente entro un mese da oggi.”


“La ringrazio per la sua gentilezza, mia Signora. Non si preoccupi, mia Signora, non la deluderò!” Fen Daoqi cominciò a rivolgersi a Chi Wuyao con un titolo diverso. Dato che ormai aveva preso la sua decisione, l’avrebbe portata avanti fino alla fine.


Chi Wuyao si voltò e disse a bassa voce: “Jie Xin, Jie Ling, lascio il resto a voi.”


Jie Xin e Jie Ling chinarono il capo… ma Chi Wuyao si stava già dirigendo in volo verso l’Arca da Guerra del Cielo Spirituale.


Annettere un Reame Sovrano. Per quasi chiunque altro, sarebbe stato un obiettivo incredibile e pericoloso… e persino un po’ ridicolo.


Anche se c’erano delle differenze di forza fra i tre Reami Sovrani della Regione Settentrionale, per loro era fuori discussione provare a conquistare gli altri due. E anche se due dei tre Reami Sovrani avessero unito le forze, per loro sarebbe stato comunque quasi impossibile conquistare il terzo… e anche se ci fossero riusciti, la battaglia contro altri Eredi dei Veri Diavoli li avrebbe costretti a pagare un prezzo semplicemente terribile.


Ma quel giorno, il Regno delle Anime Rubate aveva conquistato il Regno della Luna Ardente… in un solo giorno, e senza neppure una vera battaglia.


L’Eredità dell’Imperatrice Diabolica, il potere di un Vero Dio, e la sua suadente Voce Diabolica. Queste condizioni erano state indispensabili per la riuscita del piano.


Tuttavia, forse il fattore più importante era, in realtà, il desiderio celato nel cuore di ogni potente individuo della Regione Settentrionale. Il desiderio di liberarsi da quella gabbia e ribellarsi al loro tragico destino.


Quando Chi Wuyao tornò a bordo dell’Arca da Guerra del Cielo Spirituale, raggiunse immediatamente Yun Che. Aveva ancora gli occhi chiusi, e sembrava dormire profondamente.


Non c’era nessun altro con lui.


Chi Wuyao rimase ferma e in silenzio per qualche secondo, ma poi cominciò a camminare lentamente verso di lui. Si piegò in avanti, avvicinò il suo meraviglioso viso a Yun Che e distese lentamente una mano per accarezzargli il collo.


“Chi Wuyao.” Una voce fredda e distaccata la raggiunse da davanti a lei. Qianye Ying’er la stava fissando da un angolo della stanza: “C’è una cosa che devo dirti.”
                                        



