---
title: Capitolo 1681 – Una Brutale Tragedia
pubDate: 2025-03-10T08:57:10.486Z
tags:
    - atg
---


Capitolo regolare, 8 in coda, 0/10 donazione


-Alstor (questo è il regolare del giovedì, pubblicherò il regolare di oggi prima di andare a letto, sul tardi)






Yan Wnachi perse l’equilibrio non appena l'Energia Misteriosa della Luce cominciò a brillare. l'Energia Misteriosa Oscura che stava rilasciando si dissipò completamente, e lui collassò subito a terra. I suoi arti erano in preda a violenti spasmi, e lanciò roche grida di dolore.


Anche Yan Wanhun e Yan Wangui caddero a terra. Le loro urla e i loro lamenti d’agonia riecheggiarono tutt’intorno. Sembravano dei cani randagi gettati in una pentola d’olio bollente, e stavano cercando di fuggire strisciando, terrorizzati.


Yan Wanchi era sul punto di sferrare un attacco a piena potenza, quando l'Energia Misteriosa della Luce l’aveva privato delle forze. Di conseguenza, subì un contraccolpo estremamente violento e anche la sua stessa Energia Misteriosa, in preda al caos, devastò il suo corpo, mentre lui gridava come una belva rabbiosa con le zampe spezzate. Si contorse a terra, in preda a una folle e dolorosa disperazione.


Se l’area fosse stata illuminata, chiunque avrebbe notato che la carne dei tre Antenati Yama si stava corrodendo rapidamente, sparendo poi nel nulla. La loro pelle assomigliava a del cuoio bruciato, si lacerava e strappava, e ben presto si poterono intravedere nelle ferite le loro ossa bianche… Poi, persino i loro teschi rimasero esposti e cominciarono a rilasciare del fumo, che formò nell’aria dei sottili rivoli.


“Come mi aspettavo.”


Yun Che ignorò Yan Wanhun e Yan Wangui, che stavano fuggendo in preda al panico. Piuttosto, continuò a rilasciare la sua Energia Misteriosa della Luce e camminò senza fretta verso Yan Wanchi: “La vostra energia vitale e la vostra anima per non svanire si affidano all'Energia Misteriosa Oscura accumulata in questo luogo, quindi appena sono entrate in contatto con l'Energia Misteriosa della Luce, hanno cominciato entrambe a bruciare come una candela. Dev’essere molto doloroso, huh.”


l'Energia Misteriosa della Luce e quella Oscura erano totalmente opposte, ma normalmente un Diavolo non sarebbe stato ridotto in quelle condizioni da dell'Energia Misteriosa della Luce pura.


Tuttavia, i tre Antenati Yama erano diversi.


Perché la loro energia vitale e la loro anime si erano fuse con l’Energia Yin del Mare d’Ossa, nel corso di oltre ottocentomila anni. Ora dipendevano completamente da essa per sopravvivere; le loro ossa, la loro carne e il loro sangue ne erano pregni. Erano diventate delle vere e proprie creature d’Oscurità.


E da quando si erano trasformati in creature di pura Oscurità, la Luce era diventata il loro peggior nemico, una minaccia con cui non dovevano entrare in contatto per nessun motivo.


Normalmente, per i tre Antenati Yama non sarebbe stato del tutto impossibile lasciare il Mare d’Ossa dell’Oscurità Eterna. Anche Chi Wuyao aveva detto che avrebbero potuto restarne fuori per circa un’ora.


Tuttavia, sembrava che non lo facessero mai. Infatti, persino la luce naturale all’esterno della loro “tomba”, per quanto fosse incredibilmente soffusa, causava loro dolore e disagio.


E il bagliore che avvolgeva Yun Che era emanato dalla sua sacra Energia Misteriosa della Luce! Non appena aveva illuminato i tre Antenati Yama, si erano sentiti come se migliaia di lame li avessero trafitti e decine di aghi fossero penetrati nella loro anima…


No, percepire la propria energia vitale e la propria anima venir corrose in quel modo era completamente diverso dal subire una ferita fisica. Quel genere di dolore non poteva essere descritto, e non poteva essere sopportato con la sola forza di volontà.


You’er si addormentò, Hong’er si svegliò e la Spada Colpo Celeste Nemesi dei Diavoli Devil Emperor di Yun Che si trasformò nella Spada Colpo Celeste Nemesi dei Diavoli. l'Energia Misteriosa della Luce di Yun Che avvolse la lama dell’arma, mentre si dirigeva verso Yan Wanchi.


“Ssss-aaaaaaaaaaaahhhhhh ––––––”


Il corpo di Yan Wanchi era semplicemente troppo robusto, quindi il semplice affondo di Yun Che non poté trapassarlo completamente, e solo la punta della Spada penetrò nella sua carne. Tuttavia, il potere della Spada Colpo Celeste Nemesi dei Diavoli si era fuso con l'Energia Misteriosa della Luce di Yun Che, perciò quella piccola ferita fece lanciare a Yan Wanchi un grido di dolore ancora più inquietante del lamento di diecimila spettri.


Quel dolore atroce fece infuriare Yan Wanchi, che reagì in preda alla disperazione. Fece un balzo all’indietro e volteggiò a mezz’aria, poi sferrò un brutale colpo verso il petto di Yun Che.


Yan Wanchi si sentiva come se il suo corpo fosse stato gettato in una pozza di lava infernale. In preda agli spasmi, alle restrizioni imposte dall'Energia Misteriosa della Luce e a quel dolore inconcepibile, riuscì ad attaccare con solo un decimo della sua normale forza. Tuttavia, quel colpo scaraventò comunque molto lontano Yun Che.


Yun Che disegnò un arco a mezz’aria, ma non appena recuperò l’equilibrio, sfrecciò di nuovo verso Yan Wanchi come un fulmine. Usò la sua Energia Misteriosa della Luce per attivare la quarta forma del Tomo del Dio della Prigione, “Instantaneous Hell Calamity”, e il suo spadone compì in pieno Yan Wanchi, che era caduto in ginocchio.


Crack!


La lama brillante della spada frantumò lo spazio stesso, affondando nel corpo di Yan Wanchi come se fosse legno marcio. Perforò il lato destro del suo petto, fuoriuscendo da quello sinistro della sua schiena, trafiggendolo quindi da lato a lato.


“Sssss… Arghhhhh… Uwaaaaaahhhhh!!”


l'Energia Misteriosa della Luce esplose all’interno del suo corpo, il che ovviamente fu per lui come se nel suo petto fosse comparso l’inferno stesso. Le roche grida di Yan Wanchi gli fecero sanguinare la gola, e rilasciò subito tutta la sua Energia Misteriosa.


Rumble!!


Un urlo orribile riecheggiò insieme all’esplosione. Yun Che venne scagliato a centinaia di metri di distanza, ma la Spada Colpo Celeste Nemesi dei Diavoli rimase conficcata fermamente nel petto di Yan Wanchi. La carne e le ossa intorno alla lama vennero distrutte rapidamente, creando un foro in rapida espansione.


Mentre gridava disperatamente, Yan Wanchi colpì il proprio petto, liberandosi bruscamente della Spada Colpo Celeste Nemesi dei Diavoli. Tuttavia, Yun Che riapparve improvvisamente davanti a lui. Richiamò immediatamente l’arma fra le proprie mani e sferrò un’altra violenta Instantaneous Hell Calamity contro di lui.


Stavolta, la lama penetrò a sinistra e fuoriuscì dalla sua spalla destra. Nel corpo di Yan Wanchi comparve un secondo gigantesco buco, creato dall'Energia Misteriosa della Luce.


“Aaaaaaaaaaahhhhhhhhh!!”


Le grida di Yan Wanchi erano così inquietanti che persino la persona più crudele del mondo si sarebbe sentita male, ascoltandole. Aveva vissuto per oltre ottocentomila anni, ma il dolore che aveva provato in tutto il resto della sua vita, sommato insieme, non era neanche paragonabile a quello stava provando ora.


La sua Energia Misteriosa non riuscì a bloccare gli attacchi di Yun Che. Stava circolando in maniera estremamente caotica, e non era in grado né di scaraventare via Yun Che né di opporsi all'Energia Misteriosa della Luce. Alla fine…


Bang!!


Yan Wanchi cadde pesantemente in ginocchio e vomitò sangue, gridando con il poco di lucidità che gli restava: “Vecchi Fantasmi… salvatemi… salvatemi… Arghhhhhh!”


Il suo ruggito disperato ricevette immediatamente risposta. Yan Wanhun e Yan Wangui, che si erano ritirati in lontananza, si voltarono di scatto e scagliarono delle Mani Spettrali Yama contro Yun Che. Le Mani Spettrali lacerarono l’aria, cercando di afferrare la sua testa.


Sulle labbra di Yun Che apparve per un istante un ghigno crudele, poi estrasse violentemente la Spada Colpo Celeste Nemesi dei Diavoli dal corpo di Yan Wanchi. Voltandosi senza preavviso, sferrò una spazzata con lo spadone, e una gigantesca formazione misteriosa si formò rapidamente intorno a lui.


Il sesto stile del Tomo del Dio Prigioniero – Bloodmoon Immortal Slaying Sword!


Quella era la Formazione Immortal Slaying Sword, un attacco che normalmente avrebbe potuto utilizzare solo consumando una grande quantità di Energia Misteriosa. Ma in quel mondo oscuro, era riuscito a farla comparire in pochi istanti, ancora più velocemente di quanto Caizhi fosse capace.


La Formazione esplose e innumerevoli lame di energia brillante comparvero in quel mondo di oscurità. Ce n’erano abbastanza da formare l’immagine di una scintillante luna piena, e l'Energia Misteriosa della Luce che emanavano era migliaia di volte più intensa di quella intorno al corpo di Yun Che.


Ovviamente, questo fece precipitare i tre Antenati Yama in un inferno milioni di volte peggiore di prima.


Chiii———


Fu come se innumerevoli lingue di fuoco avessero divorato i tre Antenati Yama. La loro carne si carbonizzò e scomparve nel nulla, e persino le loro ossa cominciarono a ridursi in cenere. Tuttavia, la loro vera tortura era soltanto all’inizio…


Quando Yun Che sferrò un fendente, le lame di energia sospese a mezz’aria piovvero violentemente verso i tre Antenati.


Anche se la Formazione Immortal Slaying Sword era potente, di per sé non era certo in grado di mettere in difficoltà i tre Antenati Yama. Avrebbero potuto parare l’attacco con la forza, o schivare tutte le lame di energia che sfrecciavano verso di loro.


Ma adesso, il loro corpo e la loro anima stavano venendo divorati dalla Luce, quindi era tutta un’altra storia.


Quando si prova un dolore così atroce da divorare persino la propria forza di volontà, è impossibile controllare completamente il proprio corpo. Di conseguenza, non appena quella tempesta di lame luminose li travolse, li trafisse e tagliò senza pietà. Ogni lama lasciava una cicatrice di luce, che continuava a divorare la loro energia vitale.


I tre Antenati Yama avrebbero voluto fuggire o resistere a quell’attacco, ma erano come tre insetti ciechi e senza zampe. Si contorsero e strisciarono a terra, e le loro roche grida d’agonia si fecero sempre più disperate.


Nel corso delle loro lunghe vite avevano giocato sadicamente con molti avversari e molte prede, ma anche il più sfortunato fra di essi non era stato patetico quanto loro in questo momento… forse, tutti loro messi insieme non avevano dovuto sopportare neppure una frazione dell’attuale tormento dei tre Antenati.


Mentre la Luce lo corrodeva, Yan Wanchi si rese conto che le sue braccia e le sue gambe stavano scomparendo. I suoi femori sporgevano dai moncherini delle sue cosce, e stavano cominciando anch’essi a ridursi in cenere.


Yan Wanhun e Yan Wangui non erano in condizioni molto migliori. Le loro dita si stavano sciogliendo, e tre quarti della loro carne si era già carbonizzata. Ormai, delle loro teste rimaneva solamente il teschio.


Nonostante le loro condizioni orribili, le loro grida d’agonia riecheggiavano ancora per tutto il Mare d’Ossa.


Si poteva solo immaginare quanto fosse atroce il dolore che provavano.


Yun Che aveva un’espressione fredda e impassibile, e rimase al centro della formazione misteriosa. Le sue labbra si incurvarono in un sorriso… assolutamente incompatibile con la brutale tragedia che si stava svolgendo di fronte a lui e alle grida che risuonavano nell’aria.


Poteva mantenere attiva la Formazione Immortal Slaying Sword quanto voleva. Se avesse voluto, avrebbe potuto continuare per sempre.


L’Energia Yin del Mare d’Ossa continuava a riversarsi dentro le sue Vene Misterioses, che la convertivano in Energia Misteriosa della Luce, il suo diretto opposto.


Assorbiva Oscurità ed emanava Luce. Persino gli antichi Dei della Creazione e Imperatori dei Diavoli sarebbero rimasti scioccati, se l’avessero visto.


Mentre osservava i tre Antenati Yama che venivano lentamente divorati dalla luminosa pioggia di lame, Yun Che ritrasse improvvisamente la Spada Colpo Celeste Nemesi dei Diavoli.


Immediatamente, quella Formazione così grande da poter oscurare il cielo scomparve nel nulla, insieme all'Energia Misteriosa della Luce, facendo di nuovo precipitare il mondo nell’oscurità.


Se avesse continuato ancora, i tre Antenati Yama si sarebbero completamente dissolti nella Luce.


Ma come poteva lasciarli morire come se niente fosse!?


l'Energia Misteriosa della Luce scomparve, e le grida agonizzanti dei tre Antenati Yama finalmente si fermarono. I loro corpi menomati rimasero a terra, e i pochi muscoli che rimanevano continuarono a essere scossi da violenti spasmi.


I prestigiosi Antenati e Fondatori del Regno Yama, così potenti che persino il più forte degli Imperatori Divini della Regione Settentrionale doveva trattarli con rispetto, ora sembravano poco più che cadaveri divorati da un branco di belve feroci. Tremavano e si contorcevano a terra, come insetti moribondi. Era una scena indescrivibilmente macabra e raggelante.


L’Oscurità si raccolse di nuovo intorno a loro. Cominciò a guarirli dalle ferite devastanti causate dall'Energia Misteriosa della Luce e a rinvigorire la loro energia vitale e la loro anima. La loro carne e le loro ossa si rigenerarono con una velocità straordinaria, al punto che Yun Che vide chiaramente i loro arti che ricrescevano. Anche se la rapidità della loro guarigione non era ai livelli di quella di Yun Che, era comunque così straordinaria da poter stupire tutto il resto del mondo.


Dopo che circa l’ottanta percento del suo corpo e della sua anima si fu rigenerato, Yan Wanchi fu il primo di loro a rialzarsi in piedi. Ma continuò a tremare visibilmente. L’inferno luminoso dal quale era sfuggito sarebbe stato più che sufficiente a fargli avere degli incubi per il resto della vita.


“Tu… tu… si può sapere chi sei…” indicò Yun Che con l’indice, e barcollò all’indietro senza rendersene conto. I suoi occhi antichi erano pieni di paura, nient’altro che paura.


Accanto a lui, anche Yan Wanhun e Yan Wangui si rialzarono. Tuttavia, non guardavano più Yun Che come se fosse solo un moccioso. Al contrario, adesso ai loro occhi era un demone crudele e spietato, proveniente dall’inferno stesso.


“A quanto pare, siete più o meno guariti.” Disse Yun Che, sogghignando di nascosto. l'Energia Misteriosa della Luce lo avvolse di nuovo.


La ricomparsa di quella luce sacra gettò di nuovo i tre Antenati Yama nell’inferno da cui si erano da poco liberati. Grida rauche e irriconoscibile riecheggiarono di nuovo tutt’intorno, non appena l'Energia Misteriosa della Luce ricominciò a consumare la loro energia vitale e la loro anima.


Stavolta, non si trattennero affatto. Facendo circolare disperatamente tutta la loro Energia Misteriosa, sfrecciarono in tre direzioni differenti, fuggendo come dei folli.


Volete scappare?


Pensò Yun Che, deridendoli con un ghigno. Non si preoccupò neppure di controllare in quali direzioni fossero fuggiti.


Un bagliore oscuro comparve nei suoi occhi.


All’istante, tutta l’Energia Yin intorno a lui cominciò a vorticare a mezz’aria. Prima ancora che i tre Antenati Yama potessero fuggire dall’area illuminata, vennero scaraventati violentemente all’indietro da gigantesche onde di oscurità. L’impatto fu così violento che atterrarono proprio ai piedi di Yun Che… ovvero, al centro della Luce.


Le loro grida divennero all’istante ancora più raggelanti. Sebbene fossero proprio accanto a Yun Che, le loro volontà ormai erano state spezzate completamente, al punto che non trovarono la forza di opporre resistenza. Continuarono a cercare disperatamente di fuggire. Avrebbero fatto qualsiasi cosa pur di scappare da quell’inferno luminoso, troppo terribile per essere sopportato.


Ma ogni volta che tentavano di fuggire, venivano fermati da una tempesta di Oscurità alla quale non potevano resistere. Provarono più e più volte, ma non riuscirono a liberarsi neppure per un istante da quell’inferno luminoso. Ben presto, la maggior parte della loro carne venne di nuovo carbonizzata e i loro arti ricominciarono a dissolversi.


Il dolore causato dalla lenta e graduale distruzione delle loro anime era ancora peggio che essere intrappolati in un inferno all’interno di un altro inferno!


Alla fine, cominciarono a implorare pietà. A un passo dalla morte, con l’ultimo frammento della loro forza di volontà, implorarono disperatamente Yun Che di risparmiarli.


Forse, non avevano mai immaginato che un giorno, dopo quasi un milione di anni di vita, sarebbero stati davvero ridotti in condizioni così miserabili.


“Oh?” Yun Che si voltò pigramente verso di loro e ridacchiò con sarcasmo. Tuttavia, l'Energia Misteriosa della Luce non si indebolì affatto: “Quindi, finalmente avete capito chi è il vostro padrone?”


“Siamo disposti… Arghhhhh… siamo disposti a riconoscerti come nostro Maestro… Uwaaaaah… risparmiami… risparmiami… Arghhhhh…”


Avrebbe preferito morire piuttosto che dover continuare a sopportare quella tortura.


Tuttavia, nel Mare d’Ossa dell’Oscurità Eterna, in quel momento non potevano sperare neppure di suicidarsi!


“Siamo disposti… a riconoscerti come nostro Maestro!” gridarono gli altri due Antenati Yama, disperati.


“Ottimo.” Yun Che ritrasse un braccio e l'Energia Misteriosa della Luce scomparve.


Le grida agonizzanti dei tre Antenati Yama si fermarono di nuovo, e loro rimasero immobili a terra. Ansimando violentemente e lottando per trattenere ogni goccia di sangue, con la pelle d’oca, continuarono a contorcersi senza controllo. Un liquido scuro aveva macchiato la parte anteriore dei loro pantaloni e formato una pozza sotto di loro.


Yun Che li osservò tranquillamente, poi fissò il capo dei tre Antenati Yama, Yan Wanchi. Si avvicinò e si fermò proprio accanto a lui. Mentre contemplava le sue condizioni orribili, distese lentamente una mano e la appoggiò sulla sua fronte.


“Co… cosa stai facendo?” domandò Yan Wanchi, con un filo di voce.


“Ovviamente, imprimerò un Marchio dello Schiavo su tutti voi.” Rispose Yun Che, con un’espressione imperscrutabile: “Davvero voi tre vecchi fantasmi pensate che crederò alle vostre promesse? Heh… o forse, volete ancora provare a ribellarvi?”


Le tre parole “Marchio dello Schiavo” fecero irrigidire i tre Antenati Yama, che sentirono il sangue gelarsi nelle loro vene.


Loro, i tre grandi Antenati Yama… avrebbero dovuto accettare di ricevere un Marchio dello Schiavo!?


Che umiliazione assurda! Che idea ridicola!


Come potevano accettarlo!?


Yan Wanchi rabbrividì e, subito dopo, caricò verso Yun Che come un toro infuriato. Sperava di riuscire a farlo a pezzi con i suoi Artigli di Energia Misteriosa Oscura e con le forze che era riuscito a recuperare.


Ma venne accolto da un altro lampo di Energia Misteriosa della Luce.


“UWAAAAAAAAAAAAAH…”


Fu come se una mano invisibile avesse schiacciato Yan Wanchi a terra, come una mosca. Si contorse dal dolore e le grida straziate dei tre Antenati Yama si sovrapposero, creando un cupo requiem che riecheggiò nell’Oscurità sconfinata.


Yun Che rimase immobile e disse, sogghignando: “Ottimo, era ora che voi Antenati Yama deste prova del vostro onore. Se davvero volete continuare a lottare e a soffrire, sappiate una cosa. Io ho tutto il tempo del mondo.”
                                


                                



