---
title: Capitolo 1688 – Cristallo Diabolico dell'Oscurità Eterna
pubDate: 2025-03-10T08:57:10.487Z
tags:
    - atg
---


<em>Capitolo sponsorizzato, ringraziamo Federico!
2 in coda, 0/10 donazione</em>
<em>-Schadenfreude</em>


"Wu'er, ubbidisci!" Yan Tianxiao la redarguì con serietà.


Yan Wu si mosse, ma i suoi passi erano insolitamente rigidi e lenti... Yan Jie l'aveva ferita, ma non così gravemente da poter rallentare così tanto la sua andatura.


Alla fine però arrivò di fronte a Yun Che. Si inchinò e chiese con tono gelido: "Quali sono i suoi ordini mio lord."


Invece di rispondere, Yun Che stese la mano e mandò un briciolo di energia nera verso Yan Wu.


Lo sguardo di Yan Wu diventò gelido, ma suo padre ringhiò: "Non resistere!"


Così la donna si costrinse a restare ferma e strinse i denti. Il suo corpo tremava lievemente in trepidazione. Nel frattempo, l'energia nera aveva invaso le sue Vene Misteriose, non importava se lei avesse acconsentito o no.


Tuttavia la sua trepidazione e la sua ostilità durarono solo diversi secondi. Il suo sguardo divenne vacuo quando notò i cambiamenti nel suo corpo e iniziò a provare un enorme entusiasmo quando si rese conto della scala di questa trasformazione...


Yun Che ritirò il braccio e l'energia nera dopo aver finito.


Yan Wu rimase sul posto ad esaminare le sue condizioni per molto tempo. Aveva uno sguardo incredulo stampato in faccia e sembrava che stesse sognando ad occhi aperti.


All'improvviso la donna orgogliosa si inchinò di nuovo, ma invece di piegare la schiena si inginocchiò. Il suo tono gelido era stato rimpiazzato da un entusiasmo profondo. "Yan Wu... Yan Wu la ringrazia per la sua benedizione, mio lord!"


Yan Wu aveva un temperamento leggendario. Tutti gli abitanti del regno sovrano sapevano com'era la sua personalità.


Perfino Yan Tianxiao aveva visto raramente uno sguardo così grato e rispettoso provenire da sua figlia.


Sorpreso e perplesso, Yan Tianxiao si avvicinò a Yan Wu e le posò un dito sulla spalla. Mostrò un'espressione sbalordita ed entusiasta come quella di sua figlia e mormorò stordito: "Le... le dicerie riguardo alle streghe erano vere..."


"Umpf. Uno dei motivi per cui il regno della Luna Ardente si è sottomesso così velocemente è perché ha visto la trasformazione delle streghe con i suoi occhi."


Disse Yun Che con indifferenza mentre la sua mano brillava di luce diabolica. "Probabilmente vi sembra un miracolo, ma per me... è qualcosa che posso fare quando voglio."


Yan Tianxiao si inginocchiò anche vicino a Yan Wu e in quel momento non gli sembrò così difficile come prima: "Per favore concedi questa benedizione ai diavoli Yama, mio lord. Ricorderemo per sempre il tuo favore e ti serviremo con dedizione!"


Aveva assistito ancora una volta al vero potere della Calamità dell'Oscurità Eterna.


Il potere di manipolare l'energia oscura del Mare d'Ossa, di creare miracoli che trascendevano ogni legge della natura...


Era sicuro che la Calamità dell'Oscurità Eterna potesse spingersi oltre.


In quel momento ebbe il presentimento... che fosse il suo dovere servire il nuovo padrone della Divina Regione Settentrionale.


"La darò alla maggior parte dei diavoli Yama. Ma in cambio voglio la vostra lealtà!"


Disse lentamente Yun Che in modo che non potessero perdersi nemmeno una parola: "Non ditemi che non vi ho avvertito, una volta che giurerete di servirmi..."


"Non potrete tornare indietro!"


Yan Tianxiao alzò lo sguardo e fissò direttamente Yun Che. Sapeva come si sarebbe dovuto comportare in una situazione del genere: "Mio lord, sei il solo erede della grande Imperatrice Diabolica... sei anche l'unica persona che ci ha sconfitto. Nessun altro merita la nostra lealtà a parte te, mio lord."


"Molto bene." Yun Che lo lodò per poi alzarsi. I tre antenati Yama lo seguirono da vicino per proteggerlo in caso di pericolo.


"Ho due cose che vorrei che faceste."


"Dimmi pure mio lord." Disse con serietà Yan Tianxiao.


"Primo, ordinerete a tutti di tenere segreto cos'è successo oggi... dal regno delle Anime Rubate."


In questi giorni non poteva pensare a Chi Wuyao senza provare odio.


"Mmh..." Yan Tianxiao si accigliò un po' per poi rispondere: "Mio lord, credo che sia già troppo tardi. Il tuo potere ha fatto tremare il mondo stesso e ci sono innumerevoli spie del loro regno nelle nostre terre. Dubito altamente che un isolamento potrebbe funzionare."


"Non deve funzionare per forza. Basta far vedere che stai cercando di farlo." Yun Che strinse lievemente gli occhi.


"..." Yan Tianxiao rifletté tra sé e sé per un momento per poi rispondere: "Sarà fatto mio lord."


"Secondo." Yun Che scoccò un'occhiata di sottecchi verso Yan Tianxiao. "Manderai qualcuno nel regno Imperiale Celeste e lo porterai da me. Preferirei che lo tenessi segreto, ma non importa se nel lungo termine fallirai."


Regno Imperiale Celeste?


Yan Tianxiao alzò lievemente le sopracciglia... era il luogo in cui Yun Che aveva ucciso il capo dei fantasmi Yama, Yan Sangeng.


Allora si era arrabbiato così tanto che aveva ordinato ai suoi uomini di catturare Yun Che ad ogni costo. Era arrivato perfino a mandare i tre diavoli Yama nel regno delle Anime Rubate e a chiedere che gli consegnassero Yun Che... allora non aveva assolutamente idea di che mostro fosse naturalmente.


"Chi è l'uomo che desideri che scortiamo?" Chiese con cautela.


Yun Che alzò lo sguardo per poi rispondere piano: "Tian Guhu."


Non solo Tian Guhu era il coltivatore più forte della giovane generazione, poteva affrontare avversari di molti livelli superiori al suo. Perfino l'Imperatore Divino aveva sentito parlare di lui e si era disturbato ad informarsi su di lui.


Yan Tianxiao non fece altre domande. Si girò e ordinò: "Yan E, dirigiti nel Regno Imperiale Celeste e porta Tian Guhu."


"Partirai immediatamente."


Di solito sarebbe stato indegno per un diavolo Yama scortare il cittadino di un regno stellare superiore.


Tuttavia il Regno Imperiale Celeste era inferiore solo in confronto a quelli sovrani e Tian Guhu era estremamente famoso tra i suoi coetanei. Infine, l'ordine proveniva da Yun Che in persona... così non era sorprendente, né eccessivo che mandasse un diavolo Yama a prendere Tian Guhu.


"Sì!"


Yan E accettò i suoi ordini e uscì velocemente dalla stanza.


"Yan uno, due, tre, seguitemi." Ordinò Yun Che.


Yan Tianxiao disse: "Dove ti stai dirigendo mio lord?"


Yun Che lo superò senza fermarsi. Si limitò a dire: "Concentrati sui tuoi doveri e non fare domande inutili!"


In passato era stato l'Imperatore Divino ad ammonire gli altri, non viceversa. Ma dato che non si era ancora ripreso dallo stupore causato dalla trasformazione di sua figlia, riuscì a controllarsi velocemente e rispose: "Hai ragione mio lord... i migliori auguri mio lord."


Yun Che e i tre antenati Yama lasciarono la sala senza dire una parola. Sembrava che si stessero dirigendo verso il Mare d'Ossa dell'Oscurità Eterna.


Per un po', la sala imperiale aveva un'atmosfera silenziosa e opprimente. Un po' di tempo dopo, Yan Tu intervenne con cautela: "Sua maestà, hai davvero intenzione... di..."


Sembrava che nulla fosse cambiato nel regno Yama.


L'imperatore e i diavoli Yama erano rimasti tale, il distretto imperiale non era occupato, né tenuto in ostaggio dal nemico... non avevano nemmeno perso la loro libertà.


Se avevano avuto delle perdite, si potevano considerare alcune costruzioni e Yan Jie... nonostante fosse positivo aver perso un principe ereditario del genere. Se avesse mostrato la sua vera natura dopo essere diventato imperatore, chi sapeva cosa sarebbe successo al loro paese.


Il fatto che Yun Che non avesse cambiato nulla, né avesse cercato di porre loro dei limiti significava che avrebbero potuto tradirlo quando volevano, ma... era evidente che il loro lord non fosse minimamente preoccupato. Era un aspetto davvero significativo.


Invece di rispondere immediatamente, Yan Tianxiao si girò verso sua figlia e chiese: "Wu'er, cosa ne pensi?"


La donna distolse l'attenzione dal suo corpo e disse: "Credo... ora credo di poter lasciare la Divina Regione Settentrionale e potrei recuperare e manipolare l'Energia Misteriosa dell'oscurità proprio come posso fare adesso."


Le sue parole scioccarono tutti.


"Sua altezza, intende..." Chiese con urgenza Yan Tu.


"Molto tempo fa, Chi Wuyao ha cercato più di una volta di persuadere il mio onorabile padre a collaborare con lei e a distruggere insieme la nostra gabbia. Tuttavia... allora era solo un sogno." Yan Wu stava parlando con un tono gelido, ma non maestoso come prima. Era una voce piena di determinazione.


"Ma Yun Che è diverso. Ha il potere per esaudire la sua ambizione!"


Yan Wu si guardò attorno per poi dire: "La vita è una sola. Sarebbe troppo noioso e frustrante rintanarsi per sempre nell'oscurità, non credete? Con una possibilità come questa e un capo come lui... perché non facciamo un tentativo e non proviamo a stravolgere il nostro destino?"


"Potremmo finire con l'essere distrutti, ma almeno saremmo degni di questa terra oscura che ci ha fatti nascere e al potere che abbiamo ereditato!"


Le parole di Yan Wu scossero tutti quanti.


Prima era stata lei a mostrare più riluttanza.


Nessuno si aspettava che sarebbe cambiata così drasticamente.


Yan Tianxiao iniziò a dire con calma: "Intendi dire..."


"Ho deciso di seguirlo!" Dichiarò con risolutezza la donna senza nessuna esitazione.


Le dicerie non sarebbero mai state convincenti quanto l'esperienza personale.


"Sei sicura?" Chiese di nuovo Yan Tianxiao.


"Sì. Non rimpiangerò mai la mia decisione." Yan Wu alzò la mano ed evocò un turbine oscuro. "Un tempo ho quasi perso le mie Vene Misteriose non appena sono uscita dalla Divina Regione Settentrionale e qualsiasi resistenza non sarebbe stata nient'altro che uno scherzo. Ma ora non vedo l'ora di scatenare i miei poteri nel territorio delle tre Regioni Divine! Voglio che sentano l'odio e la rabbia che abbiamo serbato per innumerevoli anni!"


<em>Bang!</em>


Strinse la mano e un piccolo globo di oscurità esplose nel suo palmo. Spostò lo sguardo verso il basso e disse: "Non sorprendetevi troppo del mio cambio di atteggiamento. Capirete cosa intendo quando riceverete la stessa benedizione come me... sto iniziando a capire perché gli antenati hanno fatto una decisione del genere."


Era vero che i diavoli e i fantasmi Yama non potevano ancora capire affatto la trasformazione di Yan Wu, ma il suo drastico cambio di comportamento li rendeva molto più tolleranti nei confronti di Yun Che.


"Bene." Yan Tianxiao annuì lentamente. Ora capiva perché Yun Che aveva scelto di trasformare Yan Wu per prima. Non l'aveva fatto casualmente.


"Ricordate ciò che ha detto. Una volta che giurerete di servirlo, non potrete tornare indietro." Avvertì solennemente Yan Tianxiao.


"No, abbiamo visto quanto è spietato. Ormai è troppo tardi per tornare indietro." Disse con indifferenza Yan Wu. "Preferirei morire sul suolo delle tre Regioni Divine che per mano sua. Almeno otterrei qualcosa."


Il suo atteggiamento era cambiato completamente da quando era stata benedetta da Yun Che. In effetti probabilmente sarebbe stata la prima a farsi avanti e ad uccidere chiunque avesse provato a ribellarsi a questo punto.


"Eheheheh." Yan Tianxiao ridacchiò amichevolmente. Nonostante fosse l'imperatore Yama, non gli veniva in mente nessuna critica: "Wu'er ha ragione. Non dimenticate mai che Yun Che mi è superiore."


"Avete visto tutti il suo potere. Se non altro... non dovreste mostrare segno di disubbidienza di fronte a lui."


Alla fine Yan Tianxiao ordinò: "Ora, andate ad eseguire gli ordini del nostro lord e bloccate il più possibile la diffusione di dicerie!"


Nel Mare d'Ossa dell'Oscurità Eterna.


Yun Che era tornato con i tre antenati Yama, ma non era qui per coltivare. Invece volò verso i confini di questo territorio.


Lungo la strada, aveva continuato a vedere luce viola. Erano i bagliori dei fiori Netherworld Udumbara. Al suo livello, questi fiori terribili non influenzavano più la sua anima.


Non li aveva nemmeno guardati.


Dopotutto avrebbero trascinato il suo spirito in un abisso oscuro e doloroso che non voleva ricordare.


Yun Che alla fine si fermò. Stava fissando un cristallo diabolico dalla luce misteriosa.


Questi cristalli erano dispersi ai confini del Mare d'Ossa dell'Oscurità Eterna, sembrava che si fossero formati naturalmente e le luci fosforee sulla loro superficie emanavano un'atmosfera cupa e da sogno.


Yun Che si chinò e cercò di toccare i cristalli neri, ma i tre antenati Yama gridarono allo stesso tempo.


"Non toccarlo padrone!"


Yun Che si fermò di colpo.


Yan uno disse: "Sono la cristallizzazione dell'antica energia yin di questo luogo. Ci vuole moltissimo tempo affinché si formino. Nonostante sembrano simili ad un normale cristallo diabolico, l'energia che contengono è incredibilmente densa e instabile. Qualsiasi contatto fisico risulterà in un violento contraccolpo."


Yan due disse: "Abbiamo cercato di controllarne il potere, ma si è rivelata un'impresa impossibile anche combinando tutti i nostri poteri. Ci sono state delle conseguenze così gravi che non abbiamo osato nemmeno avvicinarci... ah!"


Yan due esclamò scioccato perché Yun Che aveva ignorato il suo avvertimento e aveva toccato il cristallo.


Tuttavia il contraccolpo previsto non ci fu, la pietra non mostrò la minima reazione.


I tre antenati sospirarono di sollievo e Yama tre disse: "Dite sempre assurdità voi due. È impossibile che il nostro padrone venga ferito da qualcosa di patetico come il Cristallo Diabolico dell'Oscurità Eterna!"


"Sì, sì, hai ragione. Siamo stati troppo cauti." Yan uno e Yan due annuirono frettolosamente.


Nel frattempo, Yun Che aveva lasciato la presa e stava stringendo lievemente gli occhi. Stava riflettendo rapidamente.


I cristalli erano senza dubbio la forma di energia più stabile.


Era il motivo per cui venivano usati per migliorare la propria coltivazione, forgiare formazioni e artefatti, e anche scambiati come valuta.


Tuttavia questo cosiddetto Cristallo Diabolico dell'Oscurità Eterna era completamente diverso dal normale.


Nel secondo in cui li aveva toccati, l'energia si era destata con violenza come un diavolo infuriato.


Erano cristallizzazioni dell'energia yin primaria di questo luogo... o ad essere più precisi, l'energia mortale degli antichi diavoli che erano morti qui. Nemmeno lui poteva immaginare quanto odio e intento omicida erano contenuti nell'energia letale nel Mare d'Ossa.


Yun Che si guardò lentamente attorno. Individuò un paio di cristalli in quest'area, ma il Mare d'Ossa dell'Oscurità Eterna era gigantesco. Non aveva dubbi che potesse radunarne una montagna se li avesse cercati.


Yun Che sorrise lentamente, sembrava la smorfia sinistra di un mostro assettato di sangue.


Dietro di lui, tutti e tre gli antenati Yama rabbrividirono all'unisono.
                                


                                



