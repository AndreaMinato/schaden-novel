---
title: Capitolo 1689 – I Sospiri della Regina Diabolica
pubDate: 2025-03-10T08:57:10.487Z
tags:
    - atg
---


Capitolo sponsorizzato! Grazie Federico! 1 in coda, 0/10 donazione


-Alstor






Regno delle Anime Rubate, nel cuore della Regione Sacra.


Chi Wuyao fluttuò lentamente verso il basso, poi atterrò con eleganza. Non appena i suoi piedi toccarono il pavimento, la sua veste nera si strinse intorno al suo meraviglioso corpo, accentuando accidentalmente ogni sua generosa curva.


“Maestra!”


Non appena arrivò, qualcuno la chiamò da lontano.


Subito dopo, una ragazza comparve rapidamente di fronte a lei. Il suo volto era stupendo come una statua di giada e la sua pelle era bianca come la neve. Le sue graziose labbra erano rosse come rubini, anche se non si era messa nessun tipo di rossetto. I suoi occhi brillanti erano particolarmente attraenti, e vi si alternavano strani bagliori di vari colori, facendoli sembrare sia innocenti sia maliziosi.


La sua veste leggera ed elegante si stringeva intorno alla vita, e le luci colorate che la avvolgevano dalla testa ai piedi facevano capire chiaramente chi fosse.


Era la Settima Strega del Regno delle Anime Rubate, Hua Jin!


“Cosa succede?” domandò Chi Wuyao.


“Ho delle notizie, Maestra, nel Regno Yama è successo qualcosa. La Barriera Yama è collassata, apparentemente senza ragione, e i tre Antenati Yama hanno lasciato il Mare d’Ossa dell’Oscurità Eterna, proclamando pubblicamente Yun Che come loro nuovo padrone. Poi, il Mare d’Ossa stesso ha cominciato a tremare, e delle nuvole nere hanno oscurato il cielo… Tutto questo sembra collegato a Yun Che.”


Chi Wuyao: “…”


“Non sappiamo ancora nel dettaglio cos’è successo dopo, ma molto probabilmente l’Imperatore Yama deve aver raggiunto un compromesso con Yun Che.”


“Sapevo già tutto questo.” Rispose Chi Wuyao.


Il tono di Hua Jin era preoccupato e agitato, mentre quello di Chi Wuyao era straordinariamente tranquillo e sereno. Non vi si poteva percepire alcuna traccia di timore.


“Aveva pianificato di conquistare il Regno Yama prima ancora della nostra visita al Regno della Luna Ardente. Aveva già detto che, forse, sarebbe riuscito a usare la Calamità dell’Oscurità Eterna per controllare l’Energia Yin del Mare d’Ossa. E aveva spiegato di volerla usare per occuparsi dei tre Antenati Yama, così da poter poi costringere il Regno Yama a riconoscerlo come suo nuovo sovrano.”


“A quanto pare, gli è andata molto meglio di quanto si aspettasse. È incredibile che sia riuscito a sottomettere i tre Antenati Yama. Ancora una volta, ha fatto qualcosa che chiunque altro avrebbe ritenuto impossibile.”


Chi Wuyao ridacchiò molto piano: “A quanto pare, si è trattenuto per tutto il tempo.”


Osservando il cambiamento nell’espressione di Chi Wuyao, Hua Jin non poté più trattenere la sua curiosità e le chiese: “Maestra, perché sembra che tutto questo non la preoccupi affatto?”


“E di cosa dovrei preoccuparmi?” rispose Chi Wuyao, tranquillamente.


Hua Jin le disse, agitata: “Sappiamo per certo che Yun Che è riuscito a sottomettere i tre Antenati Yama, che l’hanno riconosciuto come loro nuovo padrone. Inoltre, hanno detto personalmente che Yun Che li ha liberati dal Mare d’Ossa dell’Oscurità Eterna. Questo dev’essere il principale motivo per cui hanno ceduto.”


“In quanto a ciò che è successo dopo, è chiaro che il Regno Yama alla fine è sceso a compromessi con Yun Che. Se ora lui avesse l’autorità necessaria per mobilitare le forze del Regno Yama…”


“Temi che Yun Che possa sfruttare quest’opportunità per sottomettere anche il Regno delle Anime Rubate?” domandò Chi Wuyao. Mentre lo diceva, la sua voce non vacillò neppure per un istante.


“Esatto.” Hua Jin chinò il capo: “All’inizio, Yun Che e Yun Qianying erano soli e senza alleati, nella Regione Settentrionale, ma lei ha accettato di stringere un accordo con loro e di trattarli come suoi pari, Maestra. Ma ora, se davvero avesse a disposizione l’intero esercito del Regno Yama, compresi i tre spaventosi Antenati Yama, io…”


“Non preoccuparti, non lo farà.” Rispose Chi Wuyao, accennando un sorriso: “Unificare i tre Reami Sovrani era uno dei nostri obiettivi fin dall’inizio. L’unico imprevisto è che lui ci è riuscito con le sue sole forze.”


“Maestra, c’è una cosa che lei non sa.” Disse Hua Jin: “Il Regno Yama ha chiuso urgentemente i confini e tutte le nostre spie sono state costrette a lasciarlo. Per ora, sarà molto difficile ottenere altre informazioni. Al momento, sono già passate più di venti ore, ma Yun Che non è ancora tornato. In effetti, non ci ha neppure inviato alcun messaggio.”


Chi Wuyao rispose: “Si è trattato di un evento troppo clamoroso, ovviamente è impossibile nasconderlo. La chiusura forzata dei confini, probabilmente, è solo il modo di Yun Che di mandarci un messaggio.”


“…” Hua Jin sollevò di scatto lo sguardo: “Maestra, dato che lo sa già, perché non è comunque… per nulla preoccupata?”


Chi Wuyao sorrise lievemente e distese una mano di giada, accarezzando delicatamente le labbra scarlatte di Hua Jin con le sue dita slanciate: “Non preoccuparti, non diventerà nostro nemico… mai e poi mai.”


Hua Jin aprì la bocca senza rendersene conto. Non capiva perché Chi Wuyao fosse così sicura, ma era la sua Maestra, quindi doveva semplicemente fidarsi di lei e obbedirle.


“Non c’è bisogno di scoprire cosa sta succedendo nel Regno Yama.” Continuò Chi Wuyao: “In effetti, adesso per te ho un solo ordine.”


“Devi portare una cosa nel Regno Yama a nome mio.”


“… Cosa vuole che porti?” domandò Hua Jin.


“Un invito.”


“…”


Hua Jin se ne andò, con molte domande che non avevano ricevuto risposta. Chi Wuyao si voltò lentamente verso il Regno Yama. Poi, si abbandonò a un debole e cupo respiro.


“In fin dei conti, il destino è sempre più forte dei piani degli esseri umani. È successo tutto troppo in fretta.”


“Ma va bene anche così…”


“Del resto, fin dall’inizio, anche io… ero solo una pedina di me stessa… e lo resterò fino alla fine.”


……………………….


Erano passati parecchi giorni da quando Yun Che era emerso dal Mare d’Ossa dell’Oscurità Eterna.


Yan Wu aveva sorvegliato personalmente l’ingresso del Mare d’Ossa per tutto il tempo. Non appena vide di nuovo Yun Che, fece un profondo inchino e gli disse: “Yan Wu porge i suoi saluti al suo Sovrano. Yan Wu porge i suoi saluti ai tre Antenati.”


In confronto all’espressione gelida di qualche giorno prima e agli sguardi taglienti con cui aveva guardato Yun Che, ora l’atteggiamento di Yan Wu era mutato drasticamente.


“Avete trovato la persona che sto cercando?” domandò tranquillamente Yun Che.


“Mio Sovrano, abbiamo già portato qui quella persona dodici ore fa, e ci siamo assicurati di non lasciare alcuna traccia. Soltanto una manciata di uomini del Regno Imperiale Celeste sa di questa faccenda.” Yan Wu fece rapporto a Yun Che.


“Ottimo.” Yun Che distolse lo sguardo da lei e si diresse verso la Sala Imperiale.


Tian Guhu era stato portato di fretta nel Regno Yama, ed era ancora incredulo. La notizia dei drastici cambiamenti nella sua gerarchia non era ancora arrivata al Regno Imperiale Celeste, quando Yan E era giunto da lui.


Tian Guhu era stato sconfitto nettamente da Yun Che di fronte a tutti gli altri Sovereign Celesti e a tutti gli individui più importanti della Regione Settentrionale, durante il Raduno dei Sovrani Celesti. Tuttavia, questo non l’aveva scoraggiato. Al contrario, ciò che Yun Che gli aveva detto prima di andarsene lo aveva reso molto meno ingenuamente orgoglioso.


L’Imperatore Yama in persona lo aveva convocato nel Regno Yama, e un Diavolo Yama lo aveva scortato personalmente lungo il viaggio. Anche se il Realm King del Regno Imperiale Celeste, Tian Muyi, aveva frainteso terribilmente la situazione, non aveva osato opporre resistenza. Al contrario, aveva voluto accompagnare Tian Guhu, che aveva fatto molta fatica a dissuaderlo. Così, Tian Guhu aveva seguito Yan E nel Regno Yama da solo.


Anche se Tian Guhu era il giovane più famoso della Regione Settentrionale, nonché il più forte della sua generazione, questo valeva solo al di fuori dei Reami Sovrani. Del resto, erano a un livello completamente superiore al resto dei Reami Stellari.


Il Regno Imperiale Celeste manteneva un rapporto amichevole col Regno Yama ormai da generazioni, ma in realtà non bisognava indagare a fondo per capire che si trattava del rapporto fra un superiore e un subordinato. Inoltre, c’era un divario di forza così vasto che il Regno Imperiale Celeste non avrebbe mai potuto sperare di colmarlo. Anche per una persona prestigiosa quanto Tian Guhu, era sempre stato incredibilmente raro incontrare l’ormai defunto Re dei Fantasmi Yama, Yan Sangeng, figurarsi i Diavoli Yama o l’Imperatore Yama.


Quindi, si poteva immaginare facilmente quanto forte stesse battendo il cuore di Tian Guhu, quando entrò nella Sala Imperiale e vide i leggendari Diavoli Yama.


Abbassò lo sguardo con rispetto e paura, fissando il centro della Sala Imperiale. I suoi piedi si pietrificarono e quando vide ciò che c’era di fronte a lui, spalancò gli occhi il più possibile. Non riusciva a credere a ciò che stava vedendo, per quanto ci provasse.


L’Imperatore Yama, Yan Tianxiao. Tian Guhu una volta era stato così fortunato da vederlo, quando aveva accompagnato suo padre in una visita al Regno Yama, dopo essere entrato fra i Sovereign Celesti.


Eppure, quello che ai suoi occhi era il più potente e prestigioso Imperatore Divino della Regione Settentrionale era incredibilmente seduto a lato del trono!


E, seduto sul trono, c’era…


Yun Che!?


“Tian Guhu,” disse tranquillamente Yun Che: “Sono passati alcuni mesi dal nostro ultimo incontro. Ti ricordi ancora di me?”


“Yun… Che!” la voce di Tian Guhu tremò, quando balbettò quel nome in preda allo shock. Si guardò intorno un’altra volta, ma non riusciva semplicemente a credere ai suoi occhi.


Negli ultimi giorni, il nome di Yun Che aveva fatto tremare l’intera Regione Settentrionale.


Era l’Erede di uno degli Imperatori dei Diavoli e che avesse usato un potere pari a quello dei Veri Dei per uccidere l’Imperatore della Luna Ardente nella capitale del suo stesso Regno. I Divoratori della Luna erano rimasti così scioccati da arrendersi senza combattere… e secondo alcune voci, presto sarebbe stato incoronato anche Imperatore del Regno delle Anime Rubate!


Le voci su di lui erano ognuna più scioccante e incredibile della precedente… Tuttavia, la morte di Fen Daojun e la resa del Regno della Luna Ardente erano stati confermati, erano fatti innegabili. Tutti, quando avevano ricevuto la notizia, erano rimasti letteralmente senza fiato.


Erano state proprio quelle notizie a far riecheggiare ancora più forte nella mente di Tian Guhu le parole di Yun Che. In effetti, negli ultimi giorni era diventato così impaziente e pieno di ammirazione che per più di dieci volte aveva avuto l’impulso di precipitarsi nel Regno delle Anime Rubate e di chiedergli udienza, anche se alla fine era riuscito con fatica a trattenersi.


Ma non avrebbe mai immaginato che il suo desiderio sarebbe stato esaudito, per di più nel Regno Yama! Non poteva neppure sognare che, quando avrebbe incontrato di nuovo Yun Che, l’avrebbe visto seduto sul trono che apparteneva solo all’Imperatore Yama!


Quella scena avrebbe scioccato chiunque, perché era davvero fin troppo illogica.


“Tian Guhu,” disse Yun Che, socchiudendo gli occhi e con uno sguardo incredibilmente affilato: “Si tratta di un semplice incontro, eppure hai reagito in modo così imbarazzante. Il tuo orgoglio e l’ambizione che dicevi di nutrire valgono così poco?”


Le parole di Yun Che colpirono il cuore di Tian Guhu come un martello. La sua stessa anima tremò, e si morse di nascosto la punta della lingua. Finalmente, grazie a quel dolore intenso recuperò un po’ di lucidità.


Inspirò lentamente e fece un solenne e rispettoso inchino: “Tian Guhu del Regno Imperiale Celeste è stato convocato dal Regno Yama. Per me è un grande onore poter incontrare il Signor Yun, l’Imperatore Yama e tutti i Diavoli Yama.”


Yun Che non rispose. Al contrario, si alzò lentamente in piedi e cominciò a camminare verso di lui.


Immediatamente, anche i tre Antenati Yama lo seguirono di fretta.


Tian Guhu non aveva mai visto quei tre uomini gobbi e dall’aspetto orribile, ma quando li guardò… non appena posò lo sguardo su di loro, sentì la sua anima intorpidirsi e tremare silenziosamente. Era come se degli artigli invisibili lo stessero stringendo così forte da togliergli ogni speranza di fuga, e potessero farlo precipitare nell’eterno abisso della morte in una sola frazione di secondo.


In vita sua, aveva provato quella sensazione solo quando aveva incontrato l’Imperatore Yama, tutti quegli anni prima.


Dato che la sua forza misteriosa era aumentata, ora anche la sua mente era molto più forte di prima. Eppure, i tre vecchi uomini alle spalle di Yun Che gli fecero avvertire la stessa sensazione che aveva provato anni prima.


Lo straordinario stupore di Tian Guhu lo fece tremare dalla testa ai piedi, senza che potesse controllarsi in alcun modo. Tuttavia, si costrinse a rialzarsi e a tenere la schiena dritta, lottando ferocemente per mantenere un’espressione calma e distaccata… sapeva bene che un insulso rifiuto così debole da cadere in ginocchio per la sola aura del suo interlocutore non sarebbe mai stato rispettato.


“Ho sentito dire che sei stato tu a scegliere di chiamarti Tian Guhu.”


Yun Che si avvicinò. Quando finalmente parlò di nuovo, era solo a qualche passo da lui: “Eri infuriato, perché tutte le persone intorno a te erano soddisfatte di vivere intrappolate in questa prigione. Tutti loro, o sprofondavano nella rassegnazione, o cercavano di uccidersi l’un l’altro per interessi personali. Non solo non erano abbastanza determinati da sfidare il loro destino, ma si stavano persino scavando la fossa da soli. Una fossa ormai già profonda quanto un abisso.”


Il cuore di Tian Guhu venne scosso vigorosamente da quelle parole. Annuì lentamente con il capo e rispose: “Esatto.”


“Ma… a cosa è servita, in realtà, la mia ambizione? Io, Tian Guhu, non sono l’unico ad avere questo sogno, ma in fondo non sono altro che un mucchio di spazzatura. Non sono riuscito neppure a far aprire gli occhi alla mia gente, sebbene la Regione Settentrionale stia precipitando verso il suo inevitabile destino.”


“Sei molto consapevole dei tuoi limiti.” Rispose tranquillamente Yun Che: “Non importa quanto siano grandi le proprie ambizioni, se non si è abbastanza forti, non sono altro che scherzi ridicoli.”


“…” Tian Guhu digrignò i denti.


“Quindi, io ti donerò un’opportunità.” Yun Che lo osservò seriamente, poi disse: “Posso renderti ancora più forte di tuo padre, ma a una condizione. Voglio che tu diventi la lancia che spezzerà le sbarre della gabbia in cui è imprigionata la Regione Settentrionale, la lancia che trafiggerà le tre Regioni Divine… una lancia che potrebbe spezzarsi in qualsiasi momento. Sei abbastanza coraggioso da accettare questa condizione?”


Tian Guhu rimase stupito quando sentì quelle parole. Per un istante, sospettò persino di avere un problema all’udito: “Cosa… cos’ha detto?”


“Non devi dubitare delle mie affermazioni, né preoccuparti che non possa mantenere le mie promesse. Devi solo darmi una risposta. Ne hai il coraggio, oppure no?”


Gli Antenati Yama erano alle sue spalle, e l’Imperatore Yama e i Diavoli Yama li circondavano. Ogni parola di Yun Che conteneva una pressione spirituale per nulla inferiore a quella di un Imperatore Divino. Non si poteva dubitare di lui.


“…” Tian Guhu era in preda alla confusione più totale, ma la sua forza di volontà e i suoi ideali rimasero incrollabili. Rispose praticamente senza pensarci: “Ho sempre sognato un’opportunità del genere, per tutta la mia vita, sarei disposto a implorare per riceverla. Quindi… perché non dovrei… averne… il coraggio!?”


“Ottimo.” Yun Che si complimentò con lui, in tono freddo e calmo. Poi, divenne improvvisamente scuro in volto: “Immobilizzatelo.”


Non appena diede l’ordine, i tre Antenati Yama comparvero intorno a Tian Guhu. Rilasciarono simultaneamente il loro potere, facendolo cadere immediatamente in ginocchio. La sua aura era stata completamente soppressa, e non poteva muovere neppure un muscolo.


Tian Guhu era abbastanza forte da tenere testa a un Divine Sovereign di decimo livello, sebbene lui fosse solo al settimo, ma di fronte ai tre Antenati Yama non era altro che un verme insignificante.
                                


                                



