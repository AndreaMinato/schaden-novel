---
title: Capitolo 169 - Partenza
pubDate: 2024-05-29T15:22:06.275Z
tags:
    - atg
---




"Ah?" La decisione improvvisa di Yun Che colse di sorpresa Lan Xueruo che poi annuì. "Certo che puoi, dopotutto partecipare al Torneo Ventoblu è sempre una buona esperienza, non importa il risultato. 
Solo che il Palazzo Imperiale può mandare solo tre persone selezionate tramite una competizione e io non posso intervenire in merito. 
Quindi, se Fratello Minore Yun desidera davvero partecipare al Torneo Ventoblu che c'è tra sei mesi, devi arrivare tra i primi tre posti della Classifica Celeste."


Al momento Yun Che aveva preso la posizione di Murong Yi ed era 73esimo. Nessuno si sarebbe immaginato che avesse ucciso il settimo posto Xuelang e il 36esimo posto Feng Baiyi.


In altre parole, Yun Che al momento possedeva almeno la forza di un praticante al settimo posto della Classifica Celeste.


"Lo so." Annuì il ragazzo. Fissò Lan Xueruo con uno sguardo gentile. "Mi batterò per ottenere i requisiti per partecipare e non ci andrò solo per fare esperienza, mi impegnerò seriamente... Quindi dovrò andarmene per un po' di tempo."


"Te ne vai?" Lan Xueruo divenne agitata e afferrò la meno di Yun Che frettolosamente. "Dove vai? Perché devi andare?"


Yun Che ricambiò la stretta tenendola dolcemente e disse con gentilezza, "Sorella Maggiore, ricordi quello che ti ho detto quella notte? Ho detto che ti avrei dato una spalla su cui potevi appoggiarti e avrei sostenuto quell'enorme peso al posto tuo... È solo che, anche se ho questo proposito, sono ancora troppo debole. Non sono abbastanza potente per intervenire. Se lo facessi ora, non solo non riuscirei a farlo, ma diventerei un peso e un'ulteriore fonte di preoccupazione."


"Quando ho ricevuto gli inviti del Principe Ereditario e del Terzo Principe, l'istruttore Qin mi ha consigliato di distanziarmi da te per il tuo bene, ma anche per la mia incolumità. Ma non farò mai una cosa del genere.
Per quanto riguarda i due inviti, ci ho riflettuto in questi giorni. 
Alla fine non importa quanto sia risoluto o arrogante, non posso negare che non potrei farmi coinvolgere negli intrighi del Palazzo Imperiale, né sarei in grado di aiutarti. Se i due principi volessero uccidermi potrebbero farlo facilmente."


"Quindi non posso scegliere nessuno dei due. E dato che non posso accettarli o rifiutarli entrambi, la sola cosa che posso fare è andarmene silenziosamente."


Questa era la decisione che aveva fatto Yun Che dopo aver riflettuto negli ultimi giorni.


Dopo aver lasciato Floating Cloud City, era riuscito ad eccellere nella giovane generazione ma non poteva reggere il confronto con gli esperti del Palazzo Imperiale.
Solo prendendo in considerazione i numeri, tra i sottoposti del Principe Ereditario e del Terzo Principe c'erano non meno di un centinaio di esperti all'Earth Profound Realm e sicuramente alcuni allo Sky Profound Realm. Forse anche praticanti ad un passo dall'Emperor Profound Reaml.
No, qualunque parte avesse scelto, Yun Che sarebbe stato trascinato in questa battaglia e non sarebbe stato capace di influire minimamente sulla situazione.


Lan Xueruo, in quanto Principessa Imperiale, lo sapeva ancora meglio di Yun Che.


La ragazza non riuscì a dire altro. Negli ultimi giorni si era preoccupata per Yun Che e in effetti andarsene era la scelta più sicura. Tuttavia non poteva sopportare di separarsi da lui. 
Yun Che era già diventato un punto fermo nel suo cuore e nel caso se ne andasse, non saprebbe più cosa fare.


Alla fine annuì e disse dolcemente. "Va bene anche andarsene... No, è meglio così. 
Se tu fossi un normale discepolo del Palazzo Interno avrebbero provato a trarti dalla loro parte ma senza troppa urgenza e aggressività. Tuttavia hai troppa influenza nella Città Imperiale, non importa chi sceglierai, provocherai l'ostilità dell'altra parte... e potresti perfino finire assassinato."


"Anche io volevo consigliarti di andartene temporaneamente dalla Città Imperiale... Ma non ci riuscivo. Non sono mai riuscita a rimanere serena qui. Se tu non ci fossi più accanto a me, io... io..." Lan Xueruo si morse il labbro e strinse la mano di Yun Che.


Il ragazzo scosse la testa e disse, "Sorella Maggiore, non devi preoccuparti. Me ne andrò solo per un po'. In realtà sfuggire ai due principi è solo uno dei due motivi per cui voglio andarmene, l'altro è che devo andare ad allenarmi.
Il Palazzo Profound Ventoblu è un posto troppo confortevole, non c'è pressione. Si può rimanere feriti ma non si corrono pericoli mortali. Ho bisogno di un posto che può spingermi al limite, così da poterti fornire un supporto su cui contare. Tra sei mesi... Sorella Maggiore, dammi tempo sei mesi, diventerò sicuramente più forte di prima."


Metà anno di tempo era davvero poco per un normale praticante del profound, tuttavia Yun Che si era imposto questo limite per via del Torneo Ventoblu e sopratutto perché temeva per l'incolumità di Lan Xueruo.


"Allora... Dove andrai per i prossimi sei mesi? Hai deciso?" Chiese Lan Xueruo preoccupata.


"Non ancora, ma credo che troverò un posto adatto dopo aver lasciato la Città Imperiale." Disse Yun Che con un'espressione tranquilla.


Lan Xueruo cercò di reprimere i suoi timori e disse gentilmente, "Sei mesi non è così tanto. Dato che hai già deciso, io... io rimarrò nella Città Imperiale ad aspettarti. Ma non correre troppi rischi... Il motivo per cui rimango ancora nel Palazzo Imperiale è perché non posso lasciare mio padre. Ieri mi sono recata personalmente nella Gilda dei Mercanti Black Moon... Ma perfino loro non hanno mai visto un fiore Bruciaspirito.
Se il destino di mio padre è segnato allora, quando mio padre verrà a mancare, rinuncerò al mio ruolo di Principessa e ti seguirò nei tuoi viaggi... Sia la battaglia nel Palazzo Imperiale sia l'odio che provo per l'assassino di mio padre non avranno più alcuna importanza. Desidero solo rimanere accanto a te per tutta la vita, mi basterà questo.
Quindi non devi metterti troppo sotto pressione, va bene?"


Il cuore di Yun Che rimase scosso da queste parole. Stese le braccia e abbracciò Lan Xueruo... Quelle parole erano abbastanza per fargli decidere che non l'avrebbe mai abbandonata.


Comunque per i due, il pericolo più grande non era mai stata la battaglia nel Palazzo Imperiale ma Fen Juecheng!


"Fratello Minore Yun, quando hai intenzione di partire?"


"...Ora."


"Ah?"


"Non rinuncerò alla mia identità come discepolo del Palazzo Profound Ventoblu. Per quanto riguarda il Capo Palazzo Qin e Yuanba, per favore riferisci loro la mia decisione... Tornerò tra sei mesi... Tornerò sicuramente!"


...


Portando con sé tutti i suoi averi e, con Lan Xueruo a salutarlo in lacrime, Yun Che se ne andò silenziosamente dal Palazzo allontanandosi dalla Città Imperiale.


"Perché hai fatto una decisione così improvvisa?" Dietro di lui risuonò la voce fredda e tranquilla della Piccola Fata.


Il fatto che prendesse l'iniziativa di parlargli lo fece sentire a suo agio.
"Non è una decisione improvvisa. Ci stavo pensando da un po'."


Non avrebbe detto alla Piccola Fata che la sua scelta... era dovuta alla dichiarazione che aveva fatto riguardo a Xia Qingyue.


"Allora dove hai deciso di recarti?"


Yun Che guardò verso nord-est e disse, "Il posto infestato da profound beast... La Terra Desolata ampia novecentocinquanta chilometri!"


"Cosa?"


Il nome fece sussultare perfino Piccola Fata. "Hai davvero intenzione di andare lì ad allenarti? Quel posto è il paradiso delle profound beast e l'inferno per gli esseri umani. Ogni anno muoiono moltissimi praticanti del profound lì."


"Lo so, ne ho sentito parlare da mio nonno quando ero piccolo ma non mi aspettavo che un giorno sarei stato in grado di andarci. Credo che non ci sia un posto migliore per allenarsi nel Ventoblu Empire." Disse tranquillo Yun Che.


"Dato che hai deciso la tua destinazione perché non gliel'hai detto?"


Yun Che sospirò. "La Terra Desolata è uno dei tre posti più pericolosi in tutto l'impero. Il numero delle profound beast che vi abitano è almeno cento volte superiore a quello della Catena Montuosa delle Diecimila Bestie. Se glielo dicessi si preoccuperebbe giorno e notte e non riuscirebbe più a dormire e a mangiare."


La Piccola Fata non disse più altro.


Yun Che portava lo spadone in spalla, prese la mappa che aveva comprato prima e gli diede un'occhiata.
Poi fece uno scatto verso nord e corse velocemente, scomparendo dalla strada.


Era arrogante ma sicuramente non era cieco.


Una ritirata temporanea per poi tornare più forte di prima!


...


Dieci giorni dopo.


La Terra Desolata era una delle aree più famigerate per la sua pericolosità. La densa popolazione di profound beast attiravano tantissimi praticanti e cacciatori di tesori.


La luna illuminava il cielo, dando un'atmosfera sublime alla città più vicina alla Terra Desolata. Da lontano si potevano sentire costantemente i ruggiti delle creature, uno dopo l'altro.


Ognuna delle tantissime locande della città era piena di praticanti del profound che provenivano da ogni dove. La Terra Desolata era solo a quindici chilometri dalla città e gli ospiti negli alberghi erano diretti verso quell'area pericolosa.


Sotto questo splendido cielo, avvolto dalla fresca aria notturna, si avvicinò un giovane dall'aspetto tranquillo che portava uno spadone sulle spalle.


Guardando le luci che brillavano dalle finestre delle locande e sentendo i ruggiti delle profound beast, il giovane si fermò e fissò l'orizzonte mormorando.


"Finalmente sono arrivato."





