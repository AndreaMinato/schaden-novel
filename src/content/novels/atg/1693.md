---
title: Capitolo 1693 - "Maestra"
pubDate: 2025-03-10T08:57:10.487Z
tags:
    - atg
---


Capitolo sponsorizzato, ringraziamo Fabio!
1 in coda, 0/10 donazione
-Schadenfreude


"..."


Le parole di Chi Wuyao sembravano provenire da un mondo dei sogni incredibilmente distante ed effimero.


Fissando Chi Wuyao, che aveva deciso di entrare lei stessa nel distretto imperiale Yama, Yun Che era assolutamente sicuro di poterla sconfiggere usando il potere del Mare d'Ossa dell'Oscurità Eterna. Ma non osò rilassarsi minimamente. La sua astuzia e la sua intelligenza erano troppo terrificanti e possedeva l'anima di un Imperatore Diabolico, qualcosa di unico.


Tuttavia... le sue parole gentili erano comunque riuscite a penetrare nelle sue difese e avevano colpito le profondità della sua anima.


Dieci anni fa, la sorella maggiore che aveva consegnato Rugiada della Passione del Ghiaccio ... al trentaseiesimo palazzo della fenice...


Era la prima volta che aveva visto Mu Xuanyin, la donna che avrebbe cambiato la sua vita più e più volte, colpendolo nel profondo.


Ogni immagine, ogni sua parola erano impresse nel suo cuore. Sembrava che quei momenti fossero stati incisi nel cristallo più puro al mondo. Un cristallo sanguinante.


Come poteva dimenticare... Non si sarebbe mai potuto dimenticare di questo, nemmeno dopo la morte.


E non avrebbe mai permesso che i suoi ricordi venissero profanati!


Le sue palpebre tremarono violentemente mentre recuperava la lucidità. Il suo sguardo si rabbuiò e divenne tagliente e freddo come una lama: "Così puoi davvero... rubare i ricordi di una persona!"


Quando aveva incontrato Mu Xuanyin, era stata la prima volta che incontrava una donna che avrebbe potuto fargli salire il sangue alla testa ad una prima occhiata. Si era praticamente reso ridicolo di fronte a lei... Non aveva perso il controllo in quel modo nemmeno quando aveva visto il vero aspetto di Shen Xi.


Allora l'aveva quasi chiamata sorella maggiorata. Alla fine, aveva anche provato a fare il saccente e aveva ipotizzato che fosse Mu Feixue.


Solo Mu Bingyun e Mu Xiaolan avevano sentito parlare di cos'era accaduto quel giorno, e nemmeno loro sapevano tutti questi dettagli. Era impossibile che qualcun altro ne fosse a conoscenza.


Chi Wuyao disse piano: "Posso rubare le anime di qualunque persona in questo universo. Solo tu... Possiedi l'anima del Drago Primordiale Azzurro e la Calamità dell'Oscurità Eterna dell'Imperatrice Colpo Celeste Nemesi dei Diavoli. Dato il livello del tuo spirito, nessuno può derubare il tuo spirito."


"Dovresti capirlo meglio di chiunque altro."


"..." Le palpebre di Yun Che tremarono violentemente, ma si aggrappò disperatamente alla sua razionalità. in effetti smise perfino di farle domande.


Tuttavia non aveva sentito nessuna increspatura di energia spirituale provenire da lei, né aveva percepito delle invasioni nella sua anima. Nonostante questo era sicuro che fosse dovuto alla misteriosa abilità di Chi Wuyao.


Doveva essere così!


"Devi essere molto curioso del perché sono a conoscenza degli eventi di quel giorno." Chi Wuyao continuò a sporgersi verso Yun Che, la sua voce era tenue e soffice come cotone. "Perché la persona che è entrata nel trentaseiesimo palazzo per passarti la Rugiada della Passione del Ghiaccio... sono stata io."


"..."


"..."


"Eh... eheh!" La sua vista si offuscò di nuovo. Ma dopo Yun Che iniziò a ridere freddamente: "Chi Wuyao, le tue battute sono davvero pessime!"


"Inoltre..." Il suo sguardo e la sua voce stavano diventando sempre più gelidi. Piegò lentamente le dita e un denso banco di luce cupa apparì sopra il suo palmo: "Ci sono ricordi che non permetterò a nessuno di profanare, a nessuno! ottimo lavoro, sei riuscita a farmi infuriare di nuovo."


<em>Bzz!</em>


Sollevò un braccio e un bagliore nero brillò dalla sua mano. Yan uno e Yan tre alzarono le teste e scatenarono immediatamente il loro potere sconfinato e puntarono verso Chi Wuyao.


Yan Tianxiao e i diavoli Yama di guardia fuori dalla sala percepirono il movimento di energia. Il potere dei diavoli Yama radunato nei loro corpi era teso, pronto a scattare. Una volta che Yun Che avesse dato l'ordine, avrebbero attaccato con tutte le loro forze.


Finché avessero eliminato la regina diabolica, il regno delle Anime Rubate avrebbe perso la sua guida e sarebbe stata solo una questione di tempo prima che venisse divorato.


Una forte aura dopo l'altra si fissò su Chi Wuyao. In quel momento, l'antica energia yin del Mare d'Ossa dell'Oscurità Eterna iniziò ad agitarsi violentemente come una marea colossale. Avrebbe potuto scagliarlo verso Chi Wuyao al solo pensiero.


La potente regina diabolica del nord per la prima volta nella sua vita era stata messa all'angolo. Era anche la prima volta che si trovava circondata da nemici da sola. Ma non mostrava la minima paura. La sua aura rimase calma e serena come sempre.


Si girò lentamente verso Yun Che... e nell'istante in cui si voltò, la sua aura cambiò all'improvviso, ma in modo sottile.


Non diventò più forte. Al contrario, iniziò ad indebolirsi e non rivelò la minima aggressività. Invece rilasciò una dignità gelida e soffocante... che non avrebbe messo sotto pressione un Divine Master.


Anche così, fu in quell'istante che Yun Che, pieno di intento omicida, tremò. Spalancò i suoi occhi freddi.


"ChÈer." Chi Wuyao sospirò con fare triste: "È così che parli alla tua maestra ora?"


<em>Buzzzzzz!</em>


Si sentì come se tutte le stelle del cielo fossero esplose nei suoi occhi.


La sua rabbia, il suo intento omicida e la sua ostilità... Perse all'istante perfino la razionalità. Rimase solo il violento fremito della sua anima. Il suo mondo aveva iniziato a girare violentemente.


Yan uno e Yan tre si infuriarono. Yan tre non poté trattenere la rabbia e si lanciò in avanti. Un artiglio spettrale lungo diverse migliaia di metri apparì sul suo braccio destro e puntò verso la gola di Chi Wuyao. "Quanto sei audace regina diabolica! Come osi parlare in questo modo al padrone?! Muori!"


"Torna indietro!!"


Un ruggito furioso risuonò nelle orecchie di Yan tre... Erano solo due parole, ma la sua voce stava tremando.


Yan tre cercò freneticamente di ritirare la sua energia. A causa del contraccolpo, sembrava che qualcuno l'avesse colpito a mezz'aria con un bastone e ruzzolò a terra miserabilmente.


Si alzò immediatamente e tornò nella sua posizione di prima dietro Yun Che, senza riuscire a nascondere la confusione e la paura.


"Andatevene..." Disse con tono profondo Yun Che. "Sparite, ora."


"Sì... sì, sì." Yan uno e Yan tre avevano notato il suo strano cambio d'umore, ma non osarono fargli una sola domanda. Invece si ritirarono frettolosamente.


La vasta sala imperiale presto fu occupata solo da due persone, Yun Che e Chi Wuyao.


La luce nera nella mano di Yun Che si era affievolita. Fissò Chi Wuyao, che era ancora avvolta da fumo nero. Digrignò i denti mentre cercava di mantenere la compostezza... Tuttavia stava ancora tremando e le sue pupille si stavano contraendo. Non poteva impedire al suo corpo di reagire così, non importava quanto si sforzasse di farlo.


"Chi sei..." Poteva sentire quanto la sua voce stava tremando. "Chi sei esattamente?!"


La sua aura, il modo in cui si stava muovendo, la sua voce, il suo tono, il suo sguardo...


Quel sospiro, la maniera in cui aveva pronunciato ChÈer.


La sua anima stava gridando, gli stava dicendo che la persona che ormai appariva soltanto nei suoi sogni meravigliosi e malinconici... era di fronte a lui.


"A volte è molto difficile convincersi di qualcosa." Disse lentamente Chi Wuyao. Quando queste parole risuonarono nelle orecchie di Yun Che, sembrarono provenire da un mondo dei sogni. "Allora lascia che la tua maestra ti aiuti a capire un po' di più."


Rise all'improvviso con fare gentile e attraente. Anche sotto la nebbia nera, vide Chi Wuyao avanzare. "Non sei stato disposto a farlo con Feixue, che tu… voglia che la tua maestra come partner di coltivazione in coppia?”


<em>BOOOOOOOM!!</em>


Ebbe la sensazione che la sua mente fosse appena esplosa. Sconvolto, barcollò violentemente e quasi cadde a terra.


Queste parole incredibilmente provocanti, quella voce diabolica che si insinuava nelle ossa... Yun Che non l'avrebbe mai dimenticata. Quando Mu Xuanyin gli aveva sussurrato quelle parole anni fa, si era sentito bruciare. Nonostante avesse usato l'anima del Dio Drago per reprimere quelle emozioni, era quasi saltato addosso alla maestra che rispettava così tanto.


Aveva detto le stesse parole, con lo stesso tono seducente e la stessa voce.


In effetti, anche se era stordito e la sua anima stava tremando, si erano perfino accese fiamme di desiderio.


"Tu... tu..."


Yun Che si morse violentemente la punta della lingua. L'intenso dolore e il sapore del sangue lo assalì, ma non riuscì a contenere il suo tremito. Scosse con forza la testa e disse con molta difficoltà: "No... tu non sei... chi sei esattamente... Tu..."


Da quando Yun Che aveva messo piede nella Divina Regione Settentrionale, questa era la prima volta che qualcuno lo confondeva in questo modo.


"Sono la tua maestra." Disse Chi Wuyao. "Ma non sono Mu Xuanyin."


Lo sguardo di Yun Che riprese lucidità.


"La tua maestra aveva due personalità." Disse con tono calmo Chi Wuyao. Chiaramente la sua voce non conteneva potere spirituale, ma ogni sua parola penetrava nella sua anima.


"La prima era il Realm King della Canzone Glaciale che aveva sigillato le sue emozioni, Mu Xuanyin. Una fata che governava il regno."


"Perché non indovini... chi era l'altra personalità?"


Yun Che si irrigidì sul posto e per molto tempo non emise un solo suono.


Mu Xuanyin aveva due personalità. Yun Che lo aveva saputo subito, da quando l'aveva accettata come sua maestra.


Normalmente il suo corpo irradiava una potenza gelida che sembrava poter congelare l'universo. Tuti nel Regno della Canzone Glaciale provavano una sconfinata riverenza nei suoi confronti. Anche Yun Che le mostrava rispetto e si sarebbe zittito una volta che lo quello sguardo fosse diventato ancora più duro.


Ma a volte poteva diventare attraente e seducente. Ogni pollice del suo corpo che normalmente nessuno avrebbe osato profanare avrebbe iniziato ad irradiare un'aura allettante che poteva incantare un uomo e fargli perdere ogni razionalità.


In particolare un suo solo sguardo o parola avrebbe potuto rubare l'anima di una persona e la sua "vittima" sarebbe stata disposta a sprofondare per sempre in quell'incanto.


Yun Che era stato con così tante donne, ma nessuna di loro era seducente come lei.


C'erano due personalità diverse e in netto contrasto nel suo corpo. Una era incredibilmente fredda e l'altra davvero seducente, eppure coesistevano in lei. Questo lo aveva sempre sbalordito. Perfino la fenice divina nelle profondità del lago del ghiaccio infernale era rimasta perplessa da questa stranezza.


Tuttavia, Yun Che sapeva che gli esseri umani potevano formare una seconda personalità dopo un evento troppo traumatico. Nonostante fosse strano data la coltivazione e l'indole di Mu Xuanyin, non sarebbe stato così impossibile secondo le sue conoscenze mediche.


Inoltre non gli era venuta in mente un'altra possibile causa.


In seguito, Yun Che aveva scoperto che l'altra personalità di Mu Xuanyin sarebbe apparsa solo di fronte a lui e a Mu Bingyun. Non si era mai rivelata di fronte ai membri della setta della Fenice di Ghiaccio o agli estranei.


Alla fine, questioni del genere erano diventate un sogno distante perduto per sempre.


Ma ora aveva rivisto quella persona seducente. Aveva sentito la voce che pensava fosse scomparsa per sempre dalla sua vita...


E si era reso conto di una verità che lo confondeva completamente.


"Sai perché lei, il Realm King del Regno della Canzone Glaciale, si sarebbe degnata di porgere visita al palazzo della fenice di ghiaccio e di consegnare personalmente la Rugiada della Passione del Ghiaccio? L'ha fatto per mia volontà, non è stata una sua idea."


"Questo perché la mia anima diabolica del Nirvana mi ha detto che emanavi l'aura del Dio Malvagio. E il motivo per cui ti ho consegnato personalmente la Rugiada della Passione del Ghiaccio era per confermarlo."


"..." Yun Che era a bocca spalancata, sembrava aver perso il suo spirito.


"Dopo che ti abbiamo accettato come discepolo, abbiamo ordinato a Mu Feixue e alle discepole della Fenice di Ghiaccio dal talento e dall'aspetto eccezionali di farti da compagne per la coltivazione in coppia. Data la personalità di Mu Xuanyin, come le sarebbe potuta venire in mente un'idea così licenziosa? Sono stata io a suggerire questo metodo..."


Yun Che: "..."


"La maestra che conoscevi, che hai amato, aveva due personalità. È sempre stata due persone diverse."


"Metà era Mu Xuanyin e metà me."


"Abbiamo guidato entrambe la sua crescita, assistito alla tua trasformazione. Ti abbiamo mostrato indulgenza e ti abbiamo protetto... Ad un certo punto, sei rimasto profondamente impresso nelle nostre anime."


"..." Yun Che era ancora sconvolto e il suo campo visivo a volte si velava di bianco o di un caos di colori. Continuava ad aprire la bocca, ma non riusciva ad emettere un solo suono, non importava quanto ci provasse.


Chi Wuyao chiuse lentamente gli occhi, la sua voce divenne lieve come un filo di nuvola: "Credi ancora che ti abbia pugnalato alle spalle? Che ti farei del male..."
                                


                                



