---
title: Capitolo 1696 – Un baluginio blu evanescente
pubDate: 2025-03-10T08:57:10.488Z
tags:
    - atg
---


Capitolo regolare,
0 in coda, 0/10 donazione
-Schadenfreude


Aveva portato un grande esercito con sé, ma la battaglia era finita ancora prima di cominciare.


Il Qilin azzurro delle Nevi ritornò nelle profondità del suo territorio accompagnato dalla sua potente orda di bestie. Mostrò grande gratitudine quando Mu Bingyun annuì in segno di approvazione. Era stato così contento da diventare commosso e praticamente si era spaccato la fronte a forza di battere la testa a terra per prostrarsi.


Una volta che si ritirò ad una certa distanza, il Qilin azzurro delle Nevi all'improvviso accelerò il passo e praticamente sfrecciò via più lontano che poteva. Sembrava che temesse che cambiasse idea. Non mostrava più la minima dignità in quanto signore delle Bestie Misteriose. Gli rimaneva solo il profondo terrore che faceva crollare la sua determinazione, una paura talmente intensa che di sicuro il Qilin Azzurro delle Nevi non avrebbe nemmeno più pensato di ribellarsi.


"E pensare che questa missione è terminata senza versare una sola goccia di sangue." Disse contento Mu Tanzhi. Come a tutti gli altri, la sua tensione ormai si era allentata.


Mu Bingyun spostò lo sguardo in lontananza e mormorò tra sé e sé: "Chi esattamente..."


Aveva chiesto al Qilin Azzurro delle Nevi cosa lo aveva messo all'angolo in questo modo, ma la creatura aveva negato freneticamente che qualcuno lo avesse spinto ad arrendersi.


Quando una bestia al Divine Sovereign mostrava una paura del genere, molto probabilmente era entrata in contatto con la potenza di un Divine Master.


Inoltre pareva che questa persona fosse stata estremamente feroce nei suoi confronti visto il suo terrore.


"Ci sono due possibilità." Disse Mu Tanzhi: "La prima è il regno degli Dei Lunari."


Lo sguardo di Mu Bingyun divenne ancora più gelido. Disse con tono freddo: "Non possono essere loro. Quando l'Imperatrice degli Dei Lunari ha annunciato pubblicamente di essere in debito con il Regno della Canzone Glaciale e ha impedito a tutti di attaccarci, l'ha fatto solo per dimostrare di non essere una persona ingrata... Eheh, se avesse davvero mandato qualcuno ad aiutarci, l'avrebbe già annunciato all'intera Regione Orientale."


"Allora dev'essere il regno del Dio della Fiamma." Mu Tanzhi scrutò l'espressione di Mu Bingyun con un'occhiata e poi sospirò.


Tutti nei regni del Dio della Fiamma e della Canzone Glaciale sapevano da tempo che il Realm King Huo Poyun era infatuato di Mu Feixue. In realtà, se Mu Feixue avesse detto una sola parola, il Realm King avrebbe soppresso facilmente i signori di entrambe le regioni in contemporanea.


Ma i favori dovevano essere ricompensati. Inoltre tutti sapevano bene... quando il Realm King del regno del Dio della Fiamma sperava di essere ricambiato.


Di conseguenza, Mu Bingyun non voleva sentire nessuna di queste due risposte.


"Torniamo nel setta."


Abbaiò per poi spiccare il volo e sfrecciare nella direzione da cui era venuta.


Questa grande rivolta si era risolta molto meglio di quanto avesse sperato, ma Mu Bingyun era comunque irrequieta.


Dopo che l'esercito di Bestie Misteriose si era ritirato nel loro covo, anche i discepoli della setta della Divina Fenice di Ghiaccio partirono.


Questa sconfinata regione delle nevi era tornata nel silenzio.


In lontananza, nel cielo, in uno spazio dove nessuno si era disturbato a guardare, una lieve luce blu brillò nel cielo. Sembrava lo scintillio di una meteora che svanì in un batter d'occhio, senza lasciare nessuna traccia.


.....


Chi Wuyao se ne andò.


L'imperatore Yama e i diavoli Yama scortarono cortesemente Chi Wuyao fuori dal distretto imperiale e la guardarono storditi mentre si allontanava.


Dentro la sala principale, Yun Che rimase immobile e silenzioso come una statua. Chiuse gli occhi mentre contemplava in silenzio su ciò che era accaduto.


Poco prima aveva connesso la sua aura all'energia yin del Mare d'Ossa dell'Oscurità Eterna, mentre Yan Uno e Yan Tre avevano usato i loro campi di forza per limitare i movimenti di Chi Wuyao. L'Imperatore e i Diavoli Yama erano rimasti in attesa fuori dalla sala... Dopo averla indicata, aveva chiesto con arroganza come aveva intenzione di scappare.


Era indubbiamente un "duello" tra Yun Che e Chi Wuyao, ma non solo la regina diabolica aveva ribaltato la situazione, l'aveva... perfino sconfitto.


In effetti era collassato di fronte a questa "maestra" che aveva recuperato all'improvviso.


Non c'era niente di più splendido al mondo che riottenere qualcosa che uno aveva perso per sempre. Più dolore e sofferenza uno aveva sentito in precedenza, più avrebbe provato sollievo nel ritrovare ciò che si era perduto.


Anche se aveva riottenuto una parte di chi gli era caro...


Anche se era accaduto in modo piuttosto bizzarro e incredibile...


Yun Che rimase sul posto in silenzio per molto tempo e la sua espressione era tornata impassibile come al suo solito. Ma uno stordimento ancora più profondo lo aveva investito dopo che era riuscito a calmarsi.


In questi anni in effetti era stata la sua maestra... Questo era un punto di cui non sospettava.


Ma il corpo della sua maestra era di Mu Xuanyin e la sua volontà era indipendente.


Chi Wuyao... aveva un'identità più importante e completa, era la regina diabolica del nord.


"He Ling..." Chiese con fare un po' assente: "Posso davvero... continuare a trattarla come la mia maestra?"


"Non... non lo so." He Ling era ancora più perplessa. Inoltre non era stata accanto a Yun Che in quei anni, così non aveva assistito a quei momenti più importanti.


"Credi che abbia detto la verità?" Chiese Yun Che, il suo sguardo divenne distante. Ora provava un'altra emozione oltre alla sensazione di vuoto, era una profonda ansia e preoccupazione di perdere ciò che aveva riottenuto.


"Non permetterò a nessuno di farti del male o di deluderti. Se qualcuno ti maltratterà, ti ferirà o ti tradirà, gliela farò pagare, non importa chi oserà farlo."


"Tutto ciò che desideri, tutte le cose migliori nell'universo... le darò a te per compensarti, anche se dovessi prenderle con la forza."


Quando ripensò a quelle parole sussurrate al suo orecchio, nessun altro avrebbe creduto che provenissero da Chi Wuyao.


Assomigliava all'affetto di una madre per il suo bambino, ma allo stesso tempo all'infatuazione di una donna nei confronti del suo amato... e Chi Wuyao non avrebbe dovuto provare nessuna di queste due emozioni.


Era la regina diabolica del nord che regnava su un'intera regione, l'imperatrice del territorio delle Anime Rubate, la donna  più terrificante nell'universo!


"Non lo so." He Ling scosse di nuovo la testa, ma dopo sussurrò piano: "Ma ho la sensazione... che sia stata sincera."


"Inoltre la tua maestra ha sempre tenuto a te in questo modo, no?" Disse a bassa voce He Ling.


Yun Che: "..."


Aveva ragione, la maestra era sempre stata affezionata a lui.


Quando aveva commesso un grave errore l'ultima volta, lo aveva solo rimproverato duramente. Dopodiché aveva trascorso tutto il suo tempo a dedicarsi a lui. Gli altri discepoli principali potevano entrare nel Lago Infernale di Ghiaccio per un giorno solo, mentre lui l'aveva usato per un intero anno.


Aveva provocato il Re della Spada a causa sua. Aveva tagliato il braccio a Luo Guxie perché la Divine Master del regno del Sacro Universo lo aveva attaccato a sorpresa.


Avrebbe anche affrontato tutti gli imperatori divini per lui.


Mu Xuanyin l'aveva fatto di sua spontanea volontà.


Ma Chi Wuyao... l'altra faccia della sua maestra, avrebbe fatto lo stesso?


"Inoltre," continuò gentilmente He Ling, "anche se non era la volontà dominante nel suo corpo, devi mettere in conto una cosa. Ha visto tutto quanto, così ha fatto le stesse esperienze di Mu Xuanyin."


"Se Mu Xuanyin poteva amarti così tanto, perché Chi Wuyao non può fare lo stesso?"


"No, non è la stessa cosa." Yun Che scosse la testa, ma il suo sguardo era ancora annebbiato dal dubbio e dalla confusione. "È arrivata fin qui passo dopo passo, da una donna mortale fino a diventare la regina diabolica del nord. Le sue esperienze, la sua astuzia... e la sua anima da Imperatrice Diabolica non sono minimamente simili a Mu Xuanyin."


"Per Xuanyin le esperienze con me sono state fondamentali. Ma per Chi Wuyao... sono state solo una componente minore."


"Così come può essere esattamente come lei? Perché proverebbe emozioni così profonde... per me, qualcuno che ha conosciuto solo attraverso parte della sua volontà."


Yun Che non poteva avere piena fiducia di Chi Wuyao, nessuno avrebbe potuto farlo. Dopotutto se la regina diabolica poteva infatuarsi così facilmente di un uomo, come aveva fatto a diventare la sovrana del regno delle Anime Rubate?


"Non posso rispondere alla tua domanda." Disse piano He Ling. "Proprio come non ho mai capito perché la maestra Shen Xi è stata disposta a da concedersi a te."


"..." Yun Che rimase sbalordito da queste parole.


"Tuttavia mi ha fatto ricordare qualcosa del passato. Ho fatto questa domanda alla maestra Shen Xi." Disse He Ling mentre iniziava a ripensare al passato. "Allora le ho chiesto, l'Imperatore del Drago è la persona più formidabile in questo universo, sia in quanto a coltivazione che a prestigio. Ha una posizione così importante ed è infatuato di te, perché non ti ha impressionato nemmeno un po'? Che non esista l'amore nel mondo della maestra?"


"La maestra Shen Xi mi ha risposto così. Esiste l'amore nel suo mondo, perfino una donna più gelida non riesce ad estinguere le braci del desiderio quando si parla d'amore. Tuttavia le donne spesso sono più disposte sono più disposte ad essere domate da uomini più forti di loro. Più potente e prestigiosa è una donna, più si applica questa logica."


"Se mai fosse arrivato un giorno in cui sarebbe apparso un uomo degno del suo amore, avrebbe potuto perfino scegliere... di proporsi lei stessa."


"..." Yun Che rimase un po' stupito da queste parole. Era sorpreso che Shen Xi avesse dato una risposta del genere.


"Allora non l'avevo capita, ma..." He Ling fece una breve pausa e il suo tono divenne ancora più delicato: "Ora credo di averlo capito."


"Esistono molti individui potenti al mondo, ma il maestro è il solo davvero degno della maestra Shen Xi. Sei il solo che può soddisfare i suoi requisiti in questo universo." Disse He Ling. "Vale lo stesso con Yun Qianying. Era abituata a provare disprezzo nei confronti di ogni uomo, anche persone forti come l'Imperatore del Mare Meridionale e l'infatuato Lupo Celeste Xisu non erano altro che strumenti ai suoi occhi."


"Eppure è cambiata così tanto dopo averti accompagnato per pochi anni."


"No, Chi Wuyao è diversa. È completamente diversa da loro." Yun Che scosse la testa. "Chi Wuyao non solo brava nel manipolare gli uomini, ma può anche controllarne le emozioni. Ha frequentato fin troppi uomini durante la sua lunga vita e perfino l'Imperatore del Cielo Limpido è caduto nelle sue grinfie."


"Come può qualcuno come lei innamorarsi così facilmente? Come può una persona come lei innamorarsi in questo modo?"


Anche se Chi Wuyao aveva ottenuto l'anima di un'Imperatrice Diabolica, era da sola e priva di supporto. Così, anche mentre la sua forza aumentava, aveva usato gli uomini per salire al potere. Una volta che li aveva conquistati, aveva preso il controllo delle loro risorse e delle loro ricchezze. Aveva usato questo metodo per crescere sempre di più ed era passata da un regno stellare intermedio ad uno di livello superiore e infine ad un regno sovrano.


Quando aveva conquistato l'Imperatore del Cielo Limpido, aveva usato dei metodi scioccanti per catturare il suo intero territorio. Dopodiché lo aveva trasformato nel regno delle Anime Rubate, una regione leale solo a lei, per poi ascendere al trono.


Nessuna donna nel Regno degli Dei poteva reggere il confronto con lei.


Anche la famigerata Qianye Ying'er aveva costruito la sua reputazione contando sull'influenza del regno del Monarca del Brahma.


He Ling sprofondò in un lungo silenzio per poi dire: "Maestro, prima... prima, quando Chi Wuyao ti ha abbracciato, ho scoperto qualcosa di davvero strano."


Yun Che: "?"


"Chi Wuyao... è... vergine."


Queste parole sbalordirono Yun Che, facendolo esclamare: "Non è possibile!"


Chi Wuyao aveva contato sul suo fascino per arrivare fin qui. Aveva conquistato un uomo dopo l'altro per poi diventare la regina diabolica del nord. Tutti gli abitanti della Divina Regione Settentrionale lo sapevano.


In effetti Qianye Ying'er lo sapeva ancora prima di aver fatto un solo passo nella Divina Regione Settentrionale.


"Anche se non corrisponde a ciò che sappiamo, è questo che ho percepito." Il tono di He Ling era molto gentile, ma non ammetteva repliche.


La razza degli spiriti del legno era stata creata dalla dea della creazione Li Suo; era la più pura in assoluto. Era estremamente sensibile alla malvagità.


L'aspetto più puro in una donna era il suo yin vitale, così He Ling era riuscita a percepirne la presenza.


"..." Yun Che si irrigidì sul posto e rimase ammutolito per molto tempo.


"Forse la vera Chi Wuyao non corrisponde a quella delle dicerie. Dopotutto le voci spesso non sono affidabili."


"Inoltre, proprio come dici sempre tu, capire davvero qualcuno è molto arduo. Ma tu... la capisci davvero?"


Yun Che chiuse gli occhi. Sprofondò in un lungo silenzio che nessuno osò disturbare.
                                


                                



