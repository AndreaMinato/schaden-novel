---
title: Capitolo 1698 – Cambiamenti Silenziosi e Invisibili
pubDate: 2025-03-10T08:57:10.488Z
tags:
    - atg
---


Capitolo regolare, 0 in coda, 0/10 donazione
-Alstor


Qianye Ying’er seguì Yun Che verso il Mare d’Ossa dell’Oscurità Eterna.


Rimase in silenzio, come se stesse ancora processando tutti gli eventi che aveva visto nel frammento spirituale che Yun Che le aveva dato.


“Come mai non mi hai ancora chiesto perché il Regno delle Anime Rubate si è lasciato sottomettere?” domandò improvvisamente Yun Che.


Qianye Ying’er sollevò lo sguardo e rispose a Yun Che con un’altra domanda: “Perché dovrei chiedertelo?”


Quando vide l’espressione di Qianye Ying’er, Yun Che si accigliò: “Quindi, mi stai dicendo che secondo te… in altre parole, sei sicura che ciò che è accaduto nel Regno della Luna Ardente non fosse un piano di Chi Wuyao?”


“Esattamente.” La risposta di Qianye Ying’er fu breve e diretta.


Yun Che rimase in silenzio qualche secondo, poi le chiese: “Perché no? E perché ne sei così sicura? Tutto ciò che è successo quel giorno, compreso il tempismo perfetto con cui è comparsa l’Arca da Guerra del Cielo Spirituale, indica il contrario.”


Quel giorno, aveva ucciso Fen Daojun nel cuore del Regno della Luna Ardente. Subito dopo, Chi Wuyao era arrivata con l’Arca da Guerra del Cielo Spirituale, e lui l’aveva derisa freddamente un attimo prima di svenire… Quando si era svegliato, la sua enorme rabbia e la sua grande preoccupazione l’avevano spinto a ordinare immediatamente a Qianye Ying’er di entrare nell’Arca Primordiale Misteriosa per raffinare la Pillola Indomata del Mondo. Poi, si era subito diretto verso il Regno Yama.


Naturalmente, non sapeva della conversazione che Chi Wuyao e Qianye Ying’er avevano avuto mentre lui era privo di sensi.


“Giudico le cose a modo mio.” Rispose Qianye Ying’er.


“… Dato che avevi dei motivi per cui credere che non fosse un suo piano, perché non me l’hai detto?” il tono di Yun Che divenne più brusco.


“Non avevo prove concrete. Era solo un mio giudizio, basato sul mio istinto e sul linguaggio del corpo di Chi Wuyao.”


Quando Chi Wuyao l’aveva afferrata dopo che era svenuta nel Regno della Luna Ardente, la sua aura era tremante ed era sinceramente scioccata, e questo non poteva essere finto.


Inoltre, ciò che Chi Wuyao le aveva detto più tardi l’aveva colpita nel profondo del cuore…


“Per di più, se Chi Wuyao non fosse riuscita neppure a scacciare tutti i tuoi dubbi e farti ascoltare ubbidientemente ciò che aveva da dire, il suo titolo di Regina Diabolica sarebbe stato del tutto immeritato.” Continuò senza fretta Qianye Ying’er. Era impaziente di vedere la reazione di Yun Che.


“…” Yun Che non seppe come rispondere.


“Come immaginavo.” Disse Qianye Ying’er, mentre le sue labbra di giada si incurvavano in un piccolo sorriso: “Senza di me, non sei riuscito a difenderti neppure dai più semplici dei suoi attacchi. In effetti, probabilmente avrebbe potuto mangiarti vivo senza neppure che tu te ne rendessi conto.”


“Heh.” Yun Che ridacchiò, sprezzante: “Oh, tu sei davvero così fantastica, vero? Ma, sai, io posso comunque giocare con te come mi pare e piace.”


Di solito, quando Yun Che la derideva in quel modo, lei lo fissava con uno sguardo glaciale, ma stavolta non sembrò affatto arrabbiata. Al contrario, inarcò le sopracciglia e socchiuse gli occhi. Poi, rispose in tono dolce e suadente: “Sei sicuro di poter ancora giocare con me come ti pare e piace?”


Anche Yun Che socchiuse gli occhi: “Yun Qianyin, stai diventando sempre più disobbediente. Non crederai forse di poter sfuggire dalle mie mani, ora che sei di nuovo una Divine Master di decimo livello, vero?”


“In effetti, sono abbastanza forte da poterti disobbedire un po’. Ora ho la forza necessaria per farlo, ma ne sono sempre stata degna.” Rispose Qianye Ying’er, accennando un sorriso e allungando il passo per arrivare a fianco di Yun Che. Con lo sguardo fisso in avanti, continuò: “Quando sono arrivata nella Regione Settentrionale, la vendetta era il mio unico scopo nella vita. Non ho esitato neppure a diventare tua schiava, pur di ottenerla.”


“Ma le persone cambiano. Ora, anche se per me la vendetta è ancora molto importante, non lo è più quanto prima.” Qianye Ying’er sorrise dolcemente a Yun Che, prima di riprendere: “E quando uno strumento non dipende del tutto dal suo proprietario, di tanto in tanto scappa.”


“Heh, ora che sei diventata più forte, le tue parole sono molto più audaci.” Rispose freddamente Yun Che.


Qianye Ying’er si voltò verso di lui, con un bagliore nei suoi occhi limpidi e meravigliosi: “Cominci a rimpiangere di non avermi impiantato un Marchio dello Schiavo quando ne avevi l’occasione?”


“No, per niente.” Yun Che le rivolse uno sguardo tagliente, e sulle sue labbra comparve un sorriso crudele: “Giocare con una Dea che lotta e oppone resistenza è molto più divertente, non credi?”


Yun Che aveva percepito che Qianye Ying’er era leggermente cambiata.


Quel cambiamento non era dovuto alla forza che aveva ottenuto raffinando la seconda Pillola Indomata del Mondo. Piuttosto… era dovuto a ciò che era successo nel Regno della Luna Ardente.


Yun Che non riusciva a dimenticare il momento in cui l’aveva vista rannicchiarsi in un angolo di quell’arca misteriosa Oscura, con il volto rigato da lacrime silenziose.


Tuttavia, Qianye Ying’er non era l’unica a essere cambiata. Quel giorno, anche lui era cambiato in un modo piuttosto strano… all’improvviso, si era sentito come se potesse ancora voler continuare a vivere, dopo aver ottenuto la sua vendetta.


Perché ora c’era qualcos’altro che doveva fare, oltre a vendicarsi… qualcosa che, a dire il vero, era più che disposto a fare.


Di fronte a quel sarcasmo umiliante, Qianye Ying’er fece una piccola smorfia. Ma anziché ribattere, annunciò all’improvviso: “Mentre eri svenuto, ho preso una decisione al posto tuo.”


Yun Che: “?”


“Quando diventerai Imperatore, la tua Imperatrice dovrà essere Chi Wuyao.” Disse Qianye Ying’er, con una tranquillità incredibile.


Yun Che rimase piuttosto stupito. Ma subito dopo, sbuffò e rispose: “Non spetta a te deciderlo.”


“Non vuoi sentire il motivo della mia decisione?” rispose Qianye Ying’er. Poi, continuò senza neanche attendere la risposta di Yun Che: “Se vuoi diventare rapidamente il vero Imperatore della Regione Settentrionale, la grande cerimonia di incoronazione sarà solo il primo passo. Dovremo riorganizzare, distribuire e controllare le forze della Regione Settentrionale il più velocemente possibile… e Chi Wuyao è molto più adatta di te a questo compito, anzi, lo è più di chiunque altro.”


“In quanto a conoscenza della Regione Settentrionale, abilità nel manipolare gli altri, e autorità e influenza politica, ti sorpassa di gran lunga.”


“Poi, dovrai far crescere rapidamente la tua forza misteriosa, donando nel frattempo la benedizione della Calamità dell’Oscurità Eterna a più praticanti del mistero possibile. Una volta divenuto Imperatore, dovrai appacificare rapidamente gli animi della Regione Settentrionale, così che possa unire le forze. Dovrai anche riequilibrare l’organizzazione e la gerarchia della Regione, dato che fino a ora è sempre stata governata da tre Reami Sovrani, mentre ora dovrà seguire un unico Imperatore…”


“Dato che intendi vendicarti così presto delle altre tre Regioni Divine, dovrai concentrati su solo due di questi obiettivi: aumentare la tua forza misteriosa e usare la Calamità dell’Oscurità Eterna per rendere più potente il nostro esercito. Non potrai occuparti anche di tutto il resto, e la persona più adatta a farlo è proprio Chi Wuyao!”


“Se sarà lei la tua Imperatrice, allora il processo sarà molto più semplice e diretto.”


“Guardando a un futuro più lontano,” continuò Qianye Ying’er, senza lasciare a Yun Che la possibilità di intromettersi: “Se davvero un giorno riuscirai a schiacciare le tre Regioni Divine, se diventerai così forte da sconfiggere persino l’Imperatore del Drago e diventare il nuovo sovrano del Regno degli Dei e dell’intero Caos Primordiale, avrai comunque bisogno di qualcuno che ti aiuti, perché tu… parliamoci chiaro, non riusciresti mai e poi mai a riportare l’ordine e la pace nel Regno degli Dei dopo averlo fatto sprofondare nel caos più totale, figuriamoci governarlo.”


Yun Che: “…”


“Chi Wuyao, invece, ne è perfettamente capace.” L’espressione di Qianye Ying’er divenne sempre più concentrata: “Inoltre, è il sogno a cui aspira da sempre. Sicuramente, ci riuscirà molto meglio di quanto tu possa immaginare, e tu non dovrai fare altro che raccogliere i frutti del lavoro di qualcun altro.”


Yun Che fissò Qianye Ying’er per parecchio tempo. Alla fine, rispose lentamente: “Sembra… che voi due abbiate avuto un bel po’ di conversazioni molto serie.”


“Non avevo il permesso di parlarle?” Qianye Ying’er non lo negò. Improvvisamente, corrugò le sue sopracciglia slanciate e disse: “Oh, a proposito, cos’è successo fra voi due mentre io ero nell’Arca Primordiale Misteriosa?”


Negli occhi di Yun Che comparve un bagliore innaturale: “Perché vuoi saperlo?”


La strana reazione di Yun Che confermò i dubbi e le ipotesi di Qianye Ying’er. Rispose, lentamente e misurando le parole: “Perché ora parli di lei in un modo completamente diverso da prima.”


Yun Che evitò lo sguardo di Qianye Ying’er. Osservò l’ingresso del Mare d’Ossa dell’Oscurità Eterna e disse con freddezza: “Non ho bisogno di un’Imperatrice. Questa sorta di cerimonia d’incoronazione serve solo a facilitare il mio piano.”


“Te ne servirà una,” rispose tranquillamente Qianye Ying’er: “Inoltre, se vuoi metterla su questo piano, anche il titolo di Imperatrice servirà solo a facilitare i nostri piani. Se persino io sono d’accordo, perché tu non dovresti…”


Qianye Ying’er si interruppe subito dopo aver pronunciato quelle parole, e il suo sguardo sembrò confuso.


Yun Che ovviamente si voltò verso di lei e ridacchiò con freddezza e indifferenza: “Persino tu sei d’accordo? Hah, sembra quasi che tu stia facendo un sacrificio più grande del mio. Sei solo uno strumento, non ti starai forse dimenticando qual è la tua posizione, vero?”


Qinaye Ying’er lo ignorò e disse in tono ancora più duro: “Su questa faccenda, devi ascoltarmi!”


“Ridicolo.” Replicò Yun Che, sbuffando con freddezza.


“C’è ancora tempo per decidere.” Il tono di Qianye Ying’er divenne più gentile, e il suo sguardo si fece languido: “Del resto, ho le mie tecniche per convincerti ad ascoltarmi.”


Yan Uno e Yan Tre stavano origliando la loro conversazione mentre li seguivano. In quell’istante, tremarono… temendo che potessero venir messi a tacere per sempre.


“Conosco un segreto di Chi Wuyao. Potrebbe interessarti molto.” Qianye Ying’er fece un piccolo sorriso, e il suo tono divenne misterioso.


Yun Che rispose: “Dimmelo.”


“Ha ancora il suo Yin Vitale.”


Yun Che: “…”


“So che può sembrare assurdo, ma… Hmmm?” quando notò che Yun Che non sembrava affatto sorpreso da quella rivelazione, i suoi occhi si illuminarono: “Lo sapevi già?”


“Come hai fatto a scoprirlo?” domandò Yun Che.


“Questo dovrei chiedertelo io.” Qianye Ying’er si avvicinò a Yun Che facendo una giravolta e avvicinò il proprio stupendo viso al suo. Fissò negli occhi Yun Che, senza distogliere lo sguardo né sbattere le ciglia: “Possibile che… forse, ci sei già andato a letto?”


Thunk!


La fronte di Yan Tre andò a sbattere contro la nuca di Yan Uno.


“No,” Qianye Ying’er si corresse immediatamente: “Per dirla meglio, dato che io non c’ero, tu hai sfruttato l’occasione e ti sei portato a letto Chi Wuyao.”


“~！@#￥%...” Gli angoli delle labbra di Yun Che tremarono.


In quel momento, due persone emersero improvvisamente dal Mare d’Ossa dell’Oscurità Eterna.


Erano Yan Due e Tian Guhu.


In confronto a quando aveva appena ricevuto l’Eredità Yama, l’aura di Tian Guhu ora era molto più stabile. Questo era dovuto in gran parte al fatto che fosse rimasto nel Mare d’Ossa, e che Yan Due l’avesse aiutato a controllare il suo nuovo potere. Anche il bagliore oscuro tipico dei Diavoli Yama brillava nei suoi occhi.


Era la prima persona nella storia della Regione Settentrionale a ricevere con successo un’Eredità Yama senza possedere il Sangue dei Diavoli Yama. Tuttavia, come aveva spiegato Yun Che, anche se aveva ricevuto un’Eredità Yama, non era un Diavolo Yama. Non doveva adempiere agli obblighi degli altri Diavoli Yama, né doveva giurare fedeltà al Regno Yama.


Quando Tian Guhu vide Yun Che, si fermò e si inginocchiò immediatamente: “Tian Guhu le porge i suoi saluti, mio Signore.”


“A quanto pare, hai stabilizzato abbastanza bene la tua Eredità Yama.” Disse Yun Che, annuendo con soddisfazione. La forza misteriosa di Tian Guhu ora era ben salda all’ottavo livello del Divine Master Realm. Anche se non avrebbe fatto in tempo a migliorare la propria compatibilità con l’Eredità e a raggiungere il nono livello del Divine Master Realm prima della guerra contro le tre Regioni Divine, c’era comunque una differenza abissale rispetto a quando era un Divine Sovereign.


“Ringrazio lei e l’Anziano Yan per avermi aiutato, mio Signore.” Disse Tian Guhu, chinando il capo.


Yun Che notò che Tian Guhu non sembrava più confuso e spaesato come quando era arrivato. Adesso che era emerso dal Mare d’Ossa, sembrava sicuro e determinato, come una spada robusta e affilata.


“Tian Guhu, ho una domanda per te.” disse Yun Che: “Cosa ha dato vita alla tua ambizione e ai tuoi ideali?”


Era piuttosto curioso di saperlo.


Tian Guhu era nato con uno status molto prestigioso e la sua fama l’aveva reso una vera e propria stella abbagliante, eppure aveva scelto di chiamarsi “Cigno Solitario”, e la sua volontà di cambiare il destino della Regione Settentrionale era radicata nel profondo del suo cuore.


“L’odio.” Rispose Tian Guhu. Sollevò lo sguardo e disse a Yun Che, in tono cupo: “La donna che amavo con tutto me stesso morì in uno degli incessanti conflitti per il potere e il controllo del territorio che tormentano la Regione Settentrionale fin dalla sua nascita. E questo non cambierà mai… a meno che non riusciremo a fuggire da questa gabbia e riscrivere il nostro destino.”


“Capisco.” Yun Che rise: “Non mi sorprende di aver percepito qualcosa di familiare in te, quando ci incontrammo la prima volta.”


Tian Guhu spalancò gli occhi, quando sentì quelle parole.


“Torna al regno Imperiale Celeste,” disse Yun Che: “Non dovrai attendere a lungo. Il giorno che attendi con impazienza è proprio davanti a noi, quindi non dovrai sprecare l’influenza che hai accumulato con grande fatica nel corso degli anni.”


Tian Guhu inspirò a fondo, poi rispose solennemente: “Capisco.”


Tian Guhu se ne andò, ma Yan Due rimase immobile.


“Un’Eredità forzata. È un potere della Calamità dell’Oscurità Eterna?” domandò Qianye Ying’er osservando Tian Guhu mentre se ne andava.


“No, non è stato solo merito della Calamità dell’Oscurità Eterna.” Rispose Yun Che.


“Comunque, sono curiosa soprattutto di sapere quali sono gli effetti collaterali di questa Eredità forzata?” domandò Qianye Ying’er, senza voltarsi verso Yun Che. Se non ci fossero stati effetti collaterali, Yun Che avrebbe sicuramente donato a lei quell’Eredità, anziché “sprecarla” per qualcun altro.


“Ha perso il settanta percento della durata della sua vita,” rispose tranquillamente Yun Che: “Inoltre, quando lui morirà, l’Eredità si dissiperà e diventerà impossibile recuperarla.”


“Oh?” Qianye Ying’er rimase scioccata: “Ha davvero accettato queste condizioni?”


“Sì, ed è proprio per questo che ho scelto lui,” rispose seriamente Yun Che: “So molto bene quanto possa essere terrificante l’ossessione. Non solo non ha opposto resistenza, ma questo dono non farà altro che rendere ancora più grande la sua ossessione. Dopotutto, ormai ha pagato un prezzo così salato per questo potere, è ovvio che desideri ancora più ardentemente di prima di sfruttarlo al massimo per realizzare il suo sogno!”


“…” Qianye Ying’er lanciò un’occhiata a Yun Che e i suoi occhi si velarono: “Credo che ti convenga tenere da parte le due Eredità della Luna Ardente che hai ottenuto. Se riuscirai a controllarle e rispetterai i requisiti dell’Eredità, avrai a disposizione delle fonti eterne di potere. È semplicemente uno spreco forzare un’Eredità su qualcuno, se morirà presto e poi l’Eredità si dissiperà.”


Yun Che annuì: “In ogni caso, temo che nella Regione Settentrionale non troveremo un secondo Tian Guhu.”


“Andiamo!”


Prese per mano Qianye Ying’er ed entrò immediatamente nel Mare d’Ossa dell’Oscurità Eterna.


Proprio quando i tre Antenati Yama stavano per seguirlo, vennero raggiunti da un urlo: “Voi tre sorvegliate l’ingresso e sigillatelo con la Barriera! Nessuno ha il permesso di entrare!”
                                


                                



