---
title: Capitolo 1699 - Yun Che Ascende al Trono (1)
pubDate: 2025-03-10T08:57:10.489Z
tags:
    - atg
---


<em>Capitolo regolare,
0 in coda, 0/10 donazione</em>
<em>-Schadenfreude</em>


Tessere d'invito dall'aspetto intimidatorio furono consegnate per tutta la Divina Regione Settentrionale che era ancora sconvolta, causando ancora più disordini.


Erano stati i membri dei tre regni sovrani a passarle a tutti i Realm King e ai ssetta principali di regni stellari superiori e intermedi. Furono contattati anche alcuni dei più importanti regni stellari inferiori.


Non era un semplice invito però, era un decreto imperiale inoppugnabile!


Se avessero rifiutato l'invito di un'altra regione stellare sarebbe stata alla peggio una completa mancanza di rispetto, ma in questo caso sarebbe stata solo un suicidio.


Era piuttosto comune per un regno sovrano della Divina Regione Settentrionale convocare così tante persone, l'avrebbe fatto ad ogni incoronazione.


Però stavolta l'invito era stato mandato a nome di tutti e tre i regni sovrani!


Le parole "invitiamo tutti i Realm King a presentarsi e a porgere rispetto al nostro nuovo sovrano" li aveva sconvolti.


Il sottinteso dietro era ancora più scioccante e turbò i cuori di tutti i re della Divina Regione Settentrionale.


I tre Realm King stavano nominando un unico nuovo sovrano?


Una persona che avrebbe dominato tutti e tre i regni stellari principali?!


Era un evento senza precedenti, un'idea inimmaginabile.


Yun Che. Questo nome si era diffuso velocemente tra i piani alti della Divina Regione Settentrionale da quando era apparso nel Raduno dei Sovrani Celesti.


Il Regno della Luna Ardente era caduto nell'arco di un giorno. Le notizie di come Yun Che aveva ottenuto l'eredità di un'Imperatrice Diabolica e potesse usare il potere di un Vero Dio si diffuse in un lampo... ed era stata Chi Wuyao in persona ad orchestrare tutto da dietro le quinte.


Chi Wuyao aveva iniziato a promuovere l'evento fin dall'inizio, rendendo famoso il nome di Yun Che tra tutti gli esperti della Divina Regione Settentrionale. Ma questo invito e questa cerimonia erano stati troppo improvvisi, troppo scioccanti. Così tanto che tutti questi signori saggi e guerrieri erano rimasti sbigottiti dalle notizie.


Tutti questi sovrani ebbero la sensazione che stesse per avvenire qualcosa di incredibile.


L'incoronazione si sarebbe tenuta tra un mese. Dove? Nella Sacra Regione delle Anime Rubate.


.....


Il regno della Luna Ardente si era sottomesso per tre motivi: la potenza di Yun Che aveva annientato Fen Daojun in un solo istante, il discorso allettante di Chi Wuyao e la trasformazione delle streghe.


Ma non c'erano dubbi che questa intimidazione e persuasione si sarebbero allentate con il passare del tempo, così Chi Wuyao avrebbe dovuto continuare a reprimere ogni idea pericolosa.


Tuttavia, dopo aver visto che anche il regno Yama era capitolato, il territorio della Luna Ardente perse ogni desiderio di ribellarsi.


Inoltre, da quando Yun Che aveva usato la sua benedizione su di loro, i Divoratori della Luna avevano visto la trasformazione miracolosa dei loro corpi, qualcosa che non si sarebbero mai sognati di poter ottenere. Erano tutti pieni di gioia e gratitudine.


Non esisteva la lealtà immeritata in questo mondo. Come la tattica del bastone e della carota... Li aveva intimiditi e al tempo stesso aveva concesso loro molti privilegi. In effetti perfino le loro eredità e le loro vite erano nelle sue mani, sia per il regno Yama che per quello della Luna Ardente.


Il regno delle Anime Rubate stava già preparando la grande incoronazione con molta ostentazione. Coinvolse anche gli altri due regni sovrani. Quando Yun Che aveva scelto la Sacra Regione come sede della cerimonia, aveva mandato un messaggio forte e chiaro agli altri due regni.


Durante questo periodo turbolento, ironicamente, il responsabile di questi disordini al momento non aveva niente da fare ed era rilassato.


Non era stata solo la forza di Qianye Ying'er ad aumentare, anche la fusione con il sangue dell'Imperatrice Diabolica stava facendo grandi progressi. Ora era diventata un'incubatrice per la coltivazione in coppia ancora più eccellente per Yun Che.


Dopo aver fatto entrare Qianye Ying'er nel Mare d'Ossa dell'Oscurità Eterna, aveva preso in prestito l'energia diabolica primordiale per praticare incessantemente la coltivazione in coppia con lei. Nell'arco di quindici giorni, la forza misteriosa di Qianye Ying'er era diventata molto più stabile. Yun Che aveva fatto anche molti progressi con la Calamità dell'Oscurità Eterna.


Anche se era ancora negli stadi intermedi, le sue capacità di controllarla e usarla erano aumentate di molto.


In passato, si sarebbe dovuto concentrare un po' mentre trasformava i coltivatori dell'oscurità in veri diavoli. Se ci fosse stata una forza esterna o resistenze, il processo sarebbe fallito.


Ma ora poteva dare questa benedizione oscura con un solo pensiero. Tuttavia l'aspetto più importante... era che sarebbe stato molto più facile per lui trasformare una grande quantità di persone.


Il Mare d'Ossa dell'Oscurità Eterna era senza dubbio il posto migliore per coltivare per la coppia. Il livello della densissima energia primordiale yin lì era estremamente elevato, nessun altro luogo di questo universo poteva eguagliarlo.


Nella sacra regione del regno delle Anime Rubate, nel Cielo Spirituale.


Yun Che era seduto a terra a gambe incrociate. Aveva gli occhi chiusi e non emanava nessuna aura.


Aveva trascorso le ultime settimane a coltivare in coppia con Qianye Ying'er dentro il Mare d'Ossa dell'Oscurità Eterna, così la sua coltivazione e la sua padronanza della Calamità dell'Oscurità Eterna erano aumentate drasticamente. Nonostante questo però non riusciva ad arrivare al nuovo livello della Legge del Nulla.


Sembrava che avesse davvero raggiunto il limite e forse non l'avrebbe mai compresa interamente... A causa della partenza dell'Imperatrice Diabolica Colpo Celeste Nemesi dei Diavoli, era impossibile che la terza parte del manuale della sfida alle leggi naturali riapparisse di nuovo in questo universo.


Tuttavia, anche se poteva manipolare solo la forma più debole della Legge del Nulla, era comunque un potere bizzarro che trascendeva ogni conoscenza in questo universo.


Qianye Ying'er era ai confini del Cielo Spirituale. I suoi capelli e il suo abito svolazzavano sotto una brezza gentile, sembrava un'immortale.


Yun Che normalmente avrebbe trascorso ore in questo stato, così ci era abituata.


"I tre regni sovrani si sono uniti e la cerimonia di incoronazione si avvicina. Ci è voluto molto meno del previsto ed è andato tutto liscio."


Sembrava che Qianye Ying'er stesse parlando con Yun Che, ma anche tra sé e sé.


"Dovremmo dire che i poteri del Dio Malvagio e della Calamità dell'Oscurità Eterna siano troppo potenti o... che sia andato tutto secondo la volontà del cielo?"


Era vero. Era successo tutto troppo in fretta, troppo facilmente.


Qianye Ying'er sapeva bene quanto era formidabile un regno sovrano.


Avevano dovuto iniziare da un'alleanza con il regno delle Anime Rubate, ma era filato tutto troppo liscio.


Dopodiché...


Il regno Yama all'inizio era l'ostacolo più grande e difficile da superare. Come poteva la sua reputazione come territorio più potente della Divina Regione Settentrionale essere una menzogna? Anche se erano riusciti a conquistare facilmente il regno della Luna Ardente, sarebbe stato molto difficile fare lo stesso con il regno Yama.


Tuttavia, con una sorta di crudele ironia, era stato proprio a causa del Mare d'Ossa dell'Oscurità Eterna che erano stati costretti ad arrendersi subito. I loro guardiani più potenti erano anche diventati i cani leali di Yun Che.


Il regno della Luna Ardente era il più debole, ma le sue grandi risorse ed esercito principale non potevano essere sottovalutati, se Fen Daojun avesse scelto di opporsi più che poteva, avrebbero dovuto pagare un caro prezzo per sconfiggerlo.


Tuttavia, per la furia, Yun Che aveva distrutto il loro Divoratore della Luna più forte con un solo colpo di palmo e aveva annientato il loro imperatore con un fendente... La potenza che aveva rivelato, un'energia che apparteneva agli dei, aveva sconvolto ogni convinzione del regno della Luna Ardente. Si erano sottomessi senza opporsi.


Per quanto riguardava il regno delle Anime Rubate...


Se Chi Wuyao non fosse stata la sua maestra e non fossero in un rapporto di mutuo beneficio, sarebbe diventata la nemica più terrificante.


Era stata un'impresa inimmaginabile, qualcosa di mai avvenuto nella storia della Divina Regione Settentrionale, ma in realtà... non c'era stata nessuna battaglia.


Yun Che aprì gli occhi e disse con tono profondo: "Nel Regno degli Dei mi dovevo muovere con cautela e ho sfiorato la morte innumerevoli volte. Il mondo ha solo sentito della mia fama crescente, del mio futuro sempre più brillante, ma non ha mai saputo delle lotte all'ultimo sangue che ho dovuto superare per arrivare fino a questo punto."


"..." Gli occhi dorati di Qianye Ying'er puntarono silenziosamente verso Yun Che... la piùù grande lotta all'ultimo sangue a cui era dovuto sopravvivere era stato a causa sua.


Era stata lei a farlo arrivare ad un passo dalla morte e ad infliggergli la tortura più grande che avesse mai sperimentato.


"Ero grato per tutte le benedizioni che la mia vita mi ha dato, così ho pensato che salvare il mondo fosse un dovere e una missione per me. Pensavo di essere il messia scelto dal cielo. Ho anche fatto una domanda incredibilmente arroganza a Wuxin. Non vuoi che tuo padre diventi l'eroe che ha salvato il mondo? ...Ahah!"


Yun Che alzò lentamente la testa al cielo. Nuvole nere si agitavano nel cielo mentre diceva: "La Divina Regione Settentrionale. In questa landa desolata e feroce, pensavo che mi aspettassero solo innumerevoli prove e malvagità. Tuttavia... anche se la strada per diventare messia era piena di pericoli e morte, questa discesa nell'oscurità sembra essere stata guidata dal destino stesso."


Il suo sguardo iniziò a diventare freddo e sinistro mentre diceva con voce ancora più profonda: "A quanto pare mi sono sempre sbagliato sulla mia ragion d'essere, sulla mia identità. Non dovevo essere un messia, ma un Sovrano dei diavoli che semina calamità!"


"Ma ora ciò che voglio sapere davvero è..." Iniziò a ridacchiare mostrando un sorriso gelido e malvagio. La luce diabolica nei suoi occhi divenne ancora più sinistra mentre diceva: "Chi nelle tre regioni divine sarà l'eroe che mi ucciderà e salverà il mondo alla fine?"


"Eheh." Qianye Ying'er sbuffò con disprezzo. "Un Sovrano dei diavoli che semina calamità? Anche se salvassi il mondo dieci volte, ci sarebbero comunque innumerevoli uomini che vorrebbero farti a pezzi solo perché hai dormito con la Regina Drago e la Dea!"


"..." Yun Che scoccò un'occhiata verso di lei. Il vento freddo premeva sul suo corpo, rivelando le sue curve incantevoli. Ridacchiò con derisione: "Siete state voi a offrirvi, eppure sono io ad essere nel torto? Ridicolo!"


"Allora meriti ancora di più di essere fatto a p..." Qianye Ying'er si fermò e volse lo sguardo verso di lui: "Così è stata Shen Xi ad offrirsi a te?"


Yun Che: "..."


"Ahahahahahah..." Qianye Ying'er si piegò in avanti e il suo seno formoso ondeggiava mentre scoppiava a ridere: "Come previsto! Più pura e nobile sembra una donna, più è lasciva. Ahahahah!"


"Chiudi la bocca." Rimproverò freddamente Yun Che. "Te lo dirò un'ultima volta... Non devi dire nulla di negativo su di lei!"


"Negativo?" Qianye Ying'er roteò gli occhi con fare disinteressato. "Quando usi quelle parole per descrivere me la definisci una lode. Ma quando si parla di lei diventa qualcosa di spiacevole?"


"..." Yun Che rimase sbalordito da questa risposta.


"Ahi, sembra che sia venuta nel momento sbagliato."


Risuonò una voce allettante e diabolica che poteva sciogliere le ossa. Chi Wuyao discese dal cielo, stavolta non era ricoperta da nebbia e rivelava completamente il suo splendido viso e il suo corpo sinuoso. Il suo lieve sorriso avrebbe potuto incantare alla follia un uomo e il suo fisico sembrava creato dallo scultore più esperto e lascivo in questo universo.


Il suo arrivo fece scattare istintivamente Yun Che in piedi.


"..." Qianye Ying'er si accigliò.


"Yun Qianying." Chi Wuyao alzò le sopracciglia mentre ridacchiava: "Posso prendere in prestito Yun Che per un secondo?"


Chi Wuyao aveva solo fatto un passo grazioso in avanti, ma il suo ampio seno aveva iniziato già a tremare in modo provocante... le sopracciglia di Qianye Ying'er fremettero violentemente mentre si voltava verso di lei. Disse sbuffando freddamente: "No, non te lo presto!"


Una delicata fragranza assalì le loro narici mentre Chi Wuyao appariva al fianco di Yun Che. Mostrò un sorriso provocante: "Hai detto che mi avresti reso imperatrice, ma sei appiccicata a lui ventiquattro ore su ventiquattro. Non vuoi nemmeno darmelo in prestito per un po'. Le mie nove bambine, e anche io, continuiamo a lamentarci di questa situazione e aspettiamo con ansia una risoluzione."


"..." Il suo respiro caldo e gentile accarezzò il collo di Yun Che. L'uomo rimase immobile, ma sentì il suo corpo scaldarsi velocemente e il suo sangue che ribolliva.


L'aspetto più spaventoso di Chi Wuyao non era la sua anima da Imperatrice Diabolica per Yun Che. Piuttosto era... la seduttività che emanava ad ogni respiro, qualcosa con cui il cielo l'aveva benedetta fin dall'inizio.


Allora, aveva usato lo splendido viso di Mu Xuanyin e il suo fisico da dea, una bellezza che assomigliava ad un loto di ghiaccio orgoglioso e altero, per fargli perdere il controllo. L'effetto ora era solo amplificato mentre si presentava come l'attraente Regina Diabolica.


Le parole di Chi Wuyao attirò lo sguardo di Qianye Ying'er. Mentre fissava le curve sinuose che avrebbero incantato perfino una donna, mostrò un blando sorriso: "Chi Wuyao, non ho niente in contrario al fatto che tu diventerai l'imperatrice di Yun Che ed è anche una delle condizioni della nostra alleanza e sincerità. Ma la sola persona che può dormire con lui sono io. Sono due questioni completamente diverse. Hai capito cosa intendo?"


Yun Che: "...???"


"Pfffft..." Chi Wuyao ridacchiò con fare seducente. Il suo sguardo era così magnetico che perfino Qianye Ying'er fu costretta a guardare altrove.


"Come posso aiutarti?" Chiese Yun Che sospirando silenziosamente.


Anche se stava facendo del suo meglio per controllarsi, distolse comunque lo sguardo in modo piuttosto innaturale.


Non aveva ancora capito davvero come interagire con lei.


"Ci sono due questioni in sospeso." Chi Wuyao gli sorrise: "La prima è che la tua incoronazione si terrà tra sette giorni e tutti gli eroi della Divina Regione Settentrionale vi assisteranno, ma non hai ancora deciso il tuo titolo."


"In quanto primo 'Sovrano dei diavoli' della Divina Regione Settentrionale, il tuo titolo è davvero importante."
                                


                                



