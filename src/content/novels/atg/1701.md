---
title: Capitolo 1701 – Imperatore Yun, Sovrano dei Diavoli
pubDate: 2025-03-10T08:57:10.489Z
tags:
    - atg
---


Capitolo regolare, 0 in coda, 0/10 donazione


-Alstor






Quando Yun Che comparve alla fine del percorso d’oscurità, le tre potenti Arche da Guerra dei Reami Sovrani scesero lentamente verso terra, fermandosi più in basso di lui.


Indossava una veste nera come la notte, decorata con ricami rosso scuro. Secondo gli annali, quelle decorazioni erano il simbolo dell’Imperatrice Diabolica Colpo Celeste Nemesi dei Diavoli. Parte delle sue sopracciglia erano coperte dai suoi capelli, e i suoi occhi neri sembravano due abissi in grado di divorare l’anima e la mente di chiunque, sebbene a un primo sguardo sembrassero tranquilli, soprattutto se si provava a guardarli direttamente. Innumerevoli grandi esperti della Regione Settentrionale chinarono il capo in preda al terrore, realizzando di aver provato a guardare negli occhi Yun Che.


“Sovrano dei Diavoli!”


Sull’Arca da Guerra del Cielo Spirituale, le Streghe, gli Spiriti Diabolici e i Cavalieri Spirituali si inginocchiarono, gridando con rispetto quel titolo.


Non appena Yun Che fece un altro passo, anche i Divoratori della Luna e tutti i membri del Regno della Luna Ardente si inginocchiarono sulla loro Arca da Guerra con rispetto e deferenza.


“Sovrano dei Diavoli!”


Quando Yun Che giunse a metà del percorso d’oscurità, fu il turno dei Diavoli Yama e dei Fantasmi Yama.


“Sovrano dei Diavoli!”


Le tre navi ammiraglie avevano accompagnato Yun Che. I tre Reami Sovrani si erano inginocchiati per la cerimonia d’incoronazione del loro nuovo Sovrano.


Per gli abitanti della Regione Settentrionale, era un grande onore incontrare anche solo una delle Streghe, un Divoratore della Luna o un Diavolo Yama. Ma vederli inginocchiarsi con così grande timore e rispetto di fronte a un uomo che quasi nessuno di loro aveva mai visto prima…


Dire che fosse scioccante era riduttivo come non mai. Persino i più orgogliosi dei Realm King si sentivano come se stessero sognando.


I capelli neri come l’inchiostro di Yun Che scivolarono sul suo volto attraente. La luce oscura nei suoi occhi e gli occasionali bagliori creati dalla Calamità dell’Oscurità Eterna lo facevano sembrare ancora più diabolico di quanto già non fosse.


Nessuno, nell’intera Regione Settentrionale, poteva resistere all’aura oscura che aveva ereditato dall’Imperatrice Diabolica Colpo Celeste Nemesi dei Diavoli. Ovunque andasse, le nuvole nere nel cielo si fermavano e tutti chinavano il capo dalla paura. Le loro anime stavano tremando così violentemente da farli sentire sul punto di cadere a loro volto in ginocchio.


Da lontano, Qianye Ying’er osservò Yun Che e Yun Che soltanto, mentre percorreva lentamente il percorso d’oscurità. Nient’altro al mondo aveva alcuna importanza.


Nascosta ancora più lontano, oltre le turbolente nubi nere, c’era un’altra sagoma colorata. Non disse nulla, né cercò di avvicinarsi.


“Onorevole Padre, è lui… è davvero lui.”


Nell’angolo più distante della Regione Sacra, c’era una donna vestita di viola. Aveva il petto stretto fra le braccia e stava fissando l’uomo in alto nel cielo con un’espressione esterrefatta.


Era Dongfang Hanwei.


Il Regno Orientale del Gelo era una piccola nazione del Regno Orientale delle Rovine. Normalmente, non sarebbero stati degni di partecipare a un evento del genere.


Tuttavia, il Regno Orientale delle Rovine era il primo che Yun Che avesse sottomesso dopo aver raggiunto la Regione Settentrionale, e il Regno Orientale del Gelo era il primo in cui si era rifugiato.


Chi Wuyao conosceva a menadito ogni dettaglio del percorso di Yun Che. Per questo aveva mandato un invito al Regno Orientale del Gelo, o meglio, specificamente alla Principessa del Gelo, la prima persona ad aver incontrato Yun Che nella Regione Settentrionale, Dongfang Hanwei.


Il Re del Regno Orientale del Gelo sarebbe riuscito a malapena a descrivere ciò che provava osservando quell’uomo. Mormorò fra sé e sé: “I nostri Antenati ci hanno benedetti. Chi avrebbe mai immaginato che a salvarci fosse stato il futuro Sovrano dei Diavoli in persona?”


Il loro Regno era quello in cui Yun Che aveva scelto di nascondersi quando era arrivato nella Regione Settentrionale, e li aveva anche aiutati in un momento difficile. Era sicuro che quel solo collegamento sarebbe stato sufficiente a cambiare per sempre il futuro della sua nazione. Certo, probabilmente non sarebbero ascesi al cielo, ma dubitava che da quel giorno in poi qualcuno avrebbe più osato essere prepotente con loro.


Le Streghe, i Divoratori della Luna, i Diavoli Yama… per loro, erano “divinità” che esistevano solo nelle leggende. Erano individui che loro non erano degni neppure di ammirare da lontano. Ma ora, si stavano inginocchiando di fronte all’uomo che una volta aveva salvato la vita a Dongfang Hanwei. La ragazza fissò Yun Che e mormorò sovrappensiero: “Onorevole Padre… credi che si ricordi ancora di me?”


“…” Il Re del Gelo Orientale le diede una pacca sulla spalla e sospirò piano.


Per il Regno Orientale del Gelo, aver incontrato Yun Che era stata una benedizione senza pari. Ma per Dongfang Hanwei… forse, sarebbe stato il più grande dolore della sua vita.


Dopotutto, come ci si può accontentare di un piccolo stagno dopo aver ammirato il maestoso oceano?


In un altro angolo della Regione Sacra, c’era un’altra ragazza che stava fissando con gli occhi spalancati l’uomo nel cielo. Al contrario di Dongfang Hanwei, aveva gli occhi brillanti come stelle, sembrava quasi che stesse sorridendo e piangendo al tempo stesso.


Yun Shang ora aveva diciott’anni ed era una giovane donna. Anche se indossava ancora un abito bianco e leggero come quello di alcuni anni prima, la sua innocenza quasi infantile era ormai scomparsa. I suoi capelli blu scuro erano acconciati nello <a href="https://www.google.it/search?q=flying+immortal+hairstyle&amp;source=lnms&amp;tbm=isch&amp;sa=X&amp;ved=2ahUKEwji8um2i9LsAhUV8uAKHZdAA1AQ_AUoAXoECAsQAw&amp;biw=1536&amp;bih=722">stile dell’Immortale</a>, e il suo portamento semplice ma elegante le concedeva una bellezza trascendentale, che in qualche modo dissuadeva chiunque dal formulare pensieri immorali su di lei. Nei suoi occhi danzavano degli arcobaleni, e il suo sorriso era brillante come una gemma.


“Vorresti incontrarlo, Shang’er?” le chiese Yun Ting. Era tanto entusiasta quanto confuso.


Tutto ciò che era successo qualche anno prima, ormai sembrava quasi un sogno.


Ma Yun Shang scosse la testa, e quel movimento fece scivolare una lacrima dai suoi occhi. Con ancora lo sguardo fisso su quell’uomo nel cielo, disse a bassa voce: “Non ancora… ma un giorno, un giorno ci rivedremo.”


Era il suo più grande sogno, il suo più grande obiettivo e la sua più grande fonte di motivazione.


“Non dimenticare la nostra promessa… quando crescerò… quando ci incontreremo di nuovo… spero che il tuo sorriso… non sia più triste come adesso…”


Con lo sguardo sempre più lucido, ripeté le parole che aveva rivolto a Yun Che molto tempo prima.


Tutti gli abitanti dei Reami Sovrani e della Regione Settentrionale stavano osservando Yun Che, quando arrivò in cima al Templio del Cielo e si fermò. Quel Templio aveva novecentonovantanove piani, era il più alto nella storia della Regione Settentrionale. Nessuna incoronazione degli Imperatori Divini dei tre Reami Sovrani era mai stata anche solo paragonabile a questa.


In cima al Templio, Yun Che si voltò lentamente e osservò gli esseri umani al di sotto di lui.


Era un Imperatore Divino? No, era al di sopra di loro. Era il primo vero Sovrano dei Diavoli nella storia della Regione Settentrionale.


Tuttavia, nel suo sguardo non c’era nessuna emozione. Sembrava così tranquillo da dare l’impressione che stesse osservando un lago scuro e senza fondo.


<em>Non volevo diventare il Sovrano di niente, ma il destino non mi ha concesso neppure questo semplice desiderio.</em>


<em>Ora che sono il padrone dell’Oscurità, perché non dovrei lasciarle inghiottire quelle terre disgustose?</em>


<em>Da ora in avanti, tutti gli abitanti della Regione Settentrionale saranno i miei strumenti, le mie armi.</em>


<em>Sangue, morte, odio, rabbia, violenza, terrore, disperazione…</em>


<em>Mi riprenderò la pace che ho donato a tutti voi con le mie stesse mani, e il vostro destino sarà cento, mille volte peggiore.</em>


<em>Il Regno degli Dei che ho salvato, il Regno degli Dei che mi ha strappato tutto ciò che avevo, non merita altro che un inferno senza luce!</em>


Yan Tianxiao volò verso l’alto, finché la sua testa non fu più o meno all’altezza del petto di Yun Che. Poi, dichiarò con un tono solenne: “Che, della Famiglia Yun, un uomo con poco più di trent’anni, è l’unico successore dell’Imperatrice Diabolica Colpo Celeste Nemesi dei Diavoli, l’erede del suo Sangue Diabolico e della sua arte misteriosa Diabolica senza pari. Le sue Vene Misterioses diaboliche e il suo potere sono unici al mondo, e nessuno è paragonabile a lui. Egli è il grande dono che l’Imperatrice Diabolica Colpo Celeste Nemesi dei Diavoli ha concesso a noi, la Divina Regione Settentrionale.”


“Noi, il Regno Yama, il Regno delle Anime Rubate e il Regno della Luna Ardente, ci inchiniamo di fronte al suo potere, alla sua virtù e alla sua ambizione. Possa il maestoso Sovrano dei Diavoli condurre i nostri tre Regni e l’intera Regione Settentrionale verso nuove vette!”


Yan Tianxiao fece un cenno con una mano e fece comparire un Altare Celeste. Di fronte a Yun Che comparve anche un’iscrizione.


“Prego, salga sull’Altare Celeste, Sovrano dei Diavoli. Solo i Cieli e la Terra sono degni di fare da testimoni per la sua gloria senza precedenti.”


Ma Yun Che non fece neppure un passo, contro la richiesta di Yan Tianxiao. Si limitò a ridacchiare con indifferenza e a commentare: “Non è necessario. Non ne sono degni.”


Furono solo sette parole, ma erano chiaramente pregne di una sfrontatezza sconfinata, che non risparmiava neppure i Cieli e la Terra.


Yun Che fece un cenno con una mano, e l’iscrizione in onore dei Cieli di fronte a lui scomparve all’istante.


Rumble…


Le nuvole oscure nel cielo tremarono con rabbia. Da tempo immemore, chiunque venisse incoronato con anche solo un titolo insignificante aveva sempre chiesto protezione alla Legge Celeste. Era sempre stato così, su ogni piano d’esistenza e in ogni luogo.


Nessuno… neppure i più arroganti degli Imperatori Divini, aveva mai osato sfidare la Legge Celeste. Fino a oggi.


Yan Tianxiao era senza parole. L’intera Regione Sacra era così silenziosa che si sarebbe sentito il rumore di un ago caduto per terra.


Agli occhi degli estranei, l’arroganza di Yun Che era davvero eccessiva.


Ma non per Qianye Ying’er e Chi Wuyao. Loro due sapevano… che davvero la Legge Celeste non era degna di Yun Che.
                                


                                



