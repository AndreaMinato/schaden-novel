---
title: Capitolo 1702 – Potenza Diabolica Senza Pari
pubDate: 2025-03-10T08:57:10.489Z
tags:
    - atg
---


Capitolo regolare, 0 in coda, 0/10 donazione


-Alstor






I Cieli non ne sono degni.


Quelle parole rimasero impresse nella mente di tutti coloro che assisterono all’incoronazione del primo Sovrano dei Diavoli nella storia della Regione Settentrionale.


In quel momento, l’arroganza di Yun Che e il suo disprezzo per la Legge Celeste suscitarono solamente preoccupazione fra la gente.


Ma un giorno, avrebbero capito il vero significato di quello parole.


La cerimonia continuò senza l’offerta rituale ai Cieli. quando Yan Tianxiao concluse il suo lungo discorso, la Prima Strega, Jie Xin e Jie Ling, volarono accanto a Yun Che e gli posero sulle spalle un mantello con ricamato il simbolo dell’Imperatrice Diabolica Colpo Celeste Nemesi dei Diavoli, poi gli avvolsero intorno alla vita una cintura di giada adornata con cristalli neri.


Tre cristalli diabolici sferici, con aure di varia intensità, erano stati cuciti alla cintura. Contenevano l’aura del Regno delle Anime Rubate, del Regno Yama e del Regno della Luna Ardente. Rappresentavano il potere assoluto di Yun Che sui tre Reami Sovrani della Regione Settentrionale.


Sull’Arca da Guerra del Cielo Spirituale, Chi Wuyao alzò le braccia e sollevò una corona su cui aveva impresso delle antiche decorazioni dei Diavoli. Aveva la stessa forma della corona dell’Imperatrice Diabolica Colpo Celeste Nemesi dei Diavoli, raffigurata negli annali, e la sua aura diabolica era così potente che fece vorticare persino le nubi nel cielo.


Chi Wuyao avrebbe dovuto porre la corona sul capo di Yun Che, ma all’improvviso si voltò verso Qianye Ying’er e le chiese: “Yun Qianying, perché non lo incoroni tu?”


“Io?” Qianye Ying’er le lanciò un’occhiataccia: “Stai scherzando?”


Chi Wuyao rispose con un sorriso: “Ha già infranto una regola. Che importa se ne infrange un’altra?”


“Sei tu la donna che è rimasta al suo fianco ogni momento, fino a oggi. Sei la sua compagna, la sua guida, il suo conforto. Dato che non ci importa di infrangere le regole della cerimonia, allora dovresti incoronarlo tu, nessuno è più adatto di te.”


Lo sguardo di Qianye Ying’er divenne combattuto, ma Chi Wuyao non le lasciò il tempo di esitare. Pose la corona fra le sue mani e disse: “Questo è uno dei momenti più importanti della sua vita, cambierà il suo destino per sempre. Sei sicura di volerlo lasciare fra le mani di un’altra donna?”


Qianye Ying’er fissò Chi Wuyao per qualche secondo, ma alla fine accettò. Poi, spiccò il volo e atterrò accanto a Yun Che sotto agli sguardi stupiti di tutti.


Il suo volto era coperto come sempre, ma era comunque bella quanto una fata.


Le corone di tutti gli Imperatori Divini della Regione Settentrionale avevano nove nastri e nove gemme, ma quella di Yun Che aveva dodici di entrambi. Era la prima volta, nella storia del Regno degli Dei.


Era uno dei molti dettagli della cerimonia che Chi Wuyao aveva pianificato personalmente.


In effetti, aveva gestito di persona ogni preparativo in cui fosse anche solo vagamente coinvolto Yun Che.


Molto tempo prima, Yun Che e Qianye Ying’er erano precipitati nell’abisso dell’Oscurità, trasformandosi in mostri desiderosi soltanto di vendetta. E ora, finalmente avevano compiuto il primo passo verso quella vendetta.


Qianye Ying’er sollevò le braccia e osservò quell’uomo al centro dell’attenzione di miliardi di persone. Percepì il suo respiro caldo e regolare, e appoggiò delicatamente – molto delicatamente – sulla sua testa la corona che rappresentava una svolta nel suo destino e in quello dell’intera Regione Settentrionale.


La corona venne posta sul suo capo, e così divenne ufficialmente il Sovrano dei Diavoli. Yan Tianxiao si inginocchiò e lo acclamò a gran voce: “Sua Maestà!”


Tutti i membri dei tre Reami Sovrani, sia sulle Arche da Guerra sia nel resto della Regione Sacra, si inginocchiarono a loro volta e chinarono il capo verso il basso.


“Sua Maestà!”


“Sua Maestà!”


“Sua Maestà!”


Quasi tutte le forze dei Reami Sovrani erano presenti. Erano il vero e proprio cuore della Regione Settentrionale, e la loro assordante e sconvolgente ammissione di sottomissione spinse tutti i Realm King e i capi politici, all’interno e all’esterno della Regione Sacra, a inginocchiarsi allo stesso modo.


Dopotutto, come potevano restare in piedi, se anche i tre Reami Sovrani si erano inginocchiati?


Yan Tianxiao non si rialzò dopo aver acclamato Yun Che. Al contrario, continuò: “Il Sovrano dei Diavoli è l’Erede dell’Imperatrice Diabolica. Il futuro della Regione Settentrionale sarà sicuramente straordinario, grazie a lui.”


“Io, Yan Tianxiao, l’Imperatore Yama, e tutto il mio Regno Yama, siamo felici di ricevere la benedizione dell’Imperatrice Diabolica, di obbedire al volere dei nostri Antenati e di servire in eterno il Sovrano dei Diavoli. L’autorità del Sovrano dei Diavoli è assoluta. Il volere del Sovrano dei Diavoli è legge. Se mai infrangeremo il nostro giuramento, possano i Cieli distruggerci immediatamente senza pietà!”


All’inizio, Yan Tianxiao si era arreso a Yun Che solo perché era stato costretto. L’aveva fatto con una tale riluttanza che quasi aveva spezzato i propri denti, da quanto forte li stava stringendo. Ma ora, il suo giuramento era stato deciso e sincero. Tutti, dal più forte dei Realm King al più debole abitante della Regione Settentrionale, potevano percepire la sua determinazione.


Era il più potente Imperatore Divino della Regione Settentrionale. Lui, più di chiunque altro, avrebbe dovuto odiare l’idea di sottomettersi a qualcun altro. Eppure, non solo aveva giurato fedeltà a Yun Che per primo, ma l’aveva anche fatto con assoluta sicurezza.


Naturalmente, tutti rimasero scioccati da quel giuramento, compresi gli abitanti del Regno Yama stesso.


Certo, non si era immediatamente inginocchiato di fronte a Yun Che senza ripensamenti. Era stato un processo lento e graduale, svoltosi man mano che Yun Che distruggeva tutto ciò che lui credeva di sapere, ancora e ancora. Ovviamente, dato che quasi nessuno aveva assistito a ciò che lui aveva visto, in pochi potevano anche solo capire vagamente il motivo della sua decisione e del suo cambiamento.


Non che a lui importasse qualcosa. Era l’Imperatore Yama, non aveva certo bisogno che gli atri capissero la ragione delle sue decisioni!


Tuttavia, questo non era comunque il principale motivo del suo cambiamento. La vera ragione per cui era cambiato così drasticamente era che l’ascesa di Yun Che aveva riacceso la speranza che lui stesso credeva di aver sepolto nel buio molto tempo prima… la speranza di cambiare il suo destino.


Quando era arrivato nella Regione Settentrionale, Yun Che aveva saputo da Qianye Ying’er che, eccetto l’ambiziosa Regina Diabolica del Regno delle Anime Rubate, gli altri due Reami Sovrani erano perfettamente soddisfatti di restare per sempre nella loro gabbia d’Oscurità, godendosi i loro privilegi da Reami Sovrani.


In realtà, anche loro avevano desiderato liberarsi da quella prigione. Semplicemente, non erano abbastanza forti da riuscirci. Anche una sola delle Regioni Divine avrebbe potuto annientarli senza fatica, figurarsi se avessero unito le forze.


Ecco perché anche Chi Wuyao, che possedeva l’Anima di un Imperatore Diabolico, non aveva mai davvero attuato i suoi piani, sebbene osservasse l’intera Regione Orientale da diecimila anni attraverso gli occhi di Mu Xuanyin.


Ma l’arrivo di Yun Che aveva dato loro speranza… e non era una piccola speranza, che avrebbe potuto svanire da un momento all’altro.


Nessuno di loro voleva restare per sempre in quella gabbia d’Oscurità. Nessuno di loro voleva che i suoi discendenti rimanessero intrappolati in quella prigione sempre più piccola, destinata prima o poi a scomparire.


Dopo innumerevoli anni di oppressione, dopo aver visto una concreta speranza di sfuggire al tetro destino che soffocava il suo popolo da intere generazioni… Yan Tianxiao era pronto a sacrificare persino la propria vita, pur di realizzare quel sogno.


Lo stesso valeva per Fen Daoqi, il primo membro del Regno della Luna Ardente a essersi arreso a Yun Che.


Sull’Arca da Guerra della Luna Ardente, i Divoratori della Luna e gli Inviati della Luna, guidati da Fen Daoqi, giurarono fedeltà a Yun Che:


“Con l’intera Regione Settentrionale come testimone, noi, il Regno della Luna Ardente, giuriamo sulle nostre stesse vite di servire per sempre il Sovrano dei Diavoli. Se mai infrangeremo questo giuramento, possano i Cieli punirci con castighi senza fine e la morte eterna!”


Sull’Arca da Guerra del Cielo Spirituale, Chi Wuyao dichiarò con un tono minaccioso: “Da ora in avanti, il Regno delle Anime Rubate giura di servire fedelmente il Sovrano dei Diavoli. Il volere del Sovrano dei Diavoli sarà assoluto, e i nemici del Sovrano dei Diavoli… saranno i nostri nemici!”


Il suo giuramento fu molto più morbido di quello degli altri due Imperatori Divini, ma le sue ultime parole fecero sentire alcuni dei presenti come se fossero improvvisamente precipitati in un inferno ghiacciato.


La Proiezione Oscura che i tre Reami Sovrani avevano costruito assieme era più grande di qualsiasi altra Proiezione mai esistita nella storia.


Era molto, molto più grande e potente persino della Proiezione degli Dei Stellari utilizzata durante l’Assemblea Profound God della Regione Orientale.


Perciò, i giuramenti dei tre Reami Sovrani erano stati davvero pronunciati di fronte all’intera Regione Settentrionale.


“Alzatevi.” Disse Yun Che, guardando con indifferenza in avanti.


Contemporaneamente, controllò per un istante l’Arca da Guerra del Cielo Spirituale con la sua percezione spirituale. C’erano tutte le Streghe tranne la Settima, Hua Jin.


Si era infiltrata nella Regione Orientale e stava seguendo gli ordini di Chi Wuyao per sfruttare al massimo la loro forza e preparare la sua vendetta.


Yan Tianxiao si rialzò finalmente in piedi e scese verso terra. Dopo aver fatto scivolare lo sguardo sugli orgogliosi guerrieri della Regione Settentrionale, dichiarò: “Oggi il nostro Sovrano dei Diavoli è stato incoronato, ed è cominciata una nuova era per la Regione Settentrionale!”


“Da fin troppo tempo, siamo condannati a una sorte tragica. In queste terre oscure ci sono sempre stati solo caos, violenza e disperazione senza fine, e noi Reami Sovrani non siamo mai riusciti a onorare le nostre responsabilità di Imperatori, a cambiare il nostro terribile destino.”


“Ma il Sovrano dei Diavoli riuscirà dove noi abbiamo fallito. Ecco perché l’Imperatrice Diabolica Colpo Celeste Nemesi dei Diavoli ce l’ha donato. Ecco perché noi abbiamo giurato di servire per sempre il Sovrano dei Diavoli!”


Yan Tianxiao osservò le persone sotto di lui, e la pressione emanata dalla sua aura divenne così soverchiante da togliere il fiato a tutti e attanagliare il loro cuore come se fosse stata solida. Disse, in tono incredibilmente solenne: “Ora, chiedo a tutti voi: servirete fedelmente il Sovrano dei Diavoli insieme a noi e costruirete un nuovo futuro per la vostra terra!?”


L’aveva posta come una domanda, ma in realtà era un ordine che non poteva essere contraddetto.


La Regione Sacra del Regno delle Anime Rubate cadde in un silenzio sconvolgente.


Logicamente, chiunque avesse conquistato i tre Reami Sovrani avrebbe potuto sottomettere senza fatica l’intera Regione Settentrionale.


Dato che Yun Che aveva conquistato i tre Reami Sovrani, la volontà di tutti gli altri Reami Stellari non aveva più alcuna importanza. Quei Realm King non erano certo lì per una visita di piacere. E non erano lì neanche per assistere all’incoronazione, o almeno, non del tutto.


Erano lì perché i tre Reami Sovrani li avevano “invitati”! Volevano costringerli a prendere una posizione!


Rifiutare l’invito di un solo Reame Sovrano era già difficile, ma di tutti e tre? La parola “rifiuto” aveva davvero un significato, in quel contesto?


Yan Tianxiao si voltò di scatto verso un lato, dove vari gruppi di persone si erano seduti ai posti in prima fila.


Era il punto in cui si erano seduti i membri dei tre Reami Superiori più potenti – il Regno Imperiale Celeste, il Regno della Calamità e il Regno del Pitone Divino. I loro tre Realm King, Tian Muyi, Huo Tianxing e il Saggio della Grande Vipera, erano ovviamente fra loro.


Era impossibile descrivere a parole quanto si fossero sentiti scioccati e combattuti, fin dall’inizio della cerimonia.


L’ultima volta che avevano visto Yun Che era stata al Raduno dei Sovrani Celesti, nel Regno Imperiale Celeste.


Era passato poco meno di un anno, ma Yun Che era già asceso al di sopra dei nove Cieli e dei Reami Sovrani!


Tutti i Realm King imitarono Yan Tianxiao e si voltarono verso i posti di quei tre Reami Superiori. Erano gli unici ad avere davvero voce in capitolo, eccetto i tre Reami Sovrani.


Tuttavia, si trovavano sotto a una pressione senza precedenti. Contro ogni logica e aspettativa, i tre Reami Sovrani avevano unito le forze per costringerli a sottomettersi, per quanto sembrasse ridicolo… credevano davvero che avessero la forza, o anche solo il coraggio di opporsi?


I tre Realm King si scambiarono delle occhiate furtive. Ognuno vide la tempesta di emozioni contrastanti nello sguardo degli altri.


“Aspetta.”


All’improvviso, Yun Che parlò di nuovo, spezzando istantaneamente quel silenzio soffocante. Fece un cenno con una mano, e l’aura autorevole di Yan Tianxiao scomparve nel nulla.


Yan Tianxiao sembrava sorpreso, ma non mise in discussione l’ordine del Sovrano dei Diavoli. Si limitò a chinare il capo e fare un passo indietro.


Yun Che fece qualche in avanti per poter essere visto interamente da tutti, con i suoi occhi neri come l’inchiostro puntati dritti in avanti. Disse con calma: “Sono sicuro che tutti voi, in questo momento, stiate pensando una cosa: questo cosiddetto Sovrano dei Diavoli proviene dalla Regione Orientale ed è giunto nella Regione Settentrionale solo da pochi anni. Non ha fatto nulla per il nostro popolo, né ha mai dimostrato chiaramente la sua forza. Su che base dovremmo lasciare che qualcuno come lui diventi il Sovrano assoluto della Regione Settentrionale?”


“E poi, ha solo una trentina d’anni, ed è al massimo un ‘giovane’ nella via del mistero. Persino la sua forza misteriosa è solo all’ottavo livello del Divine Sovereign Realm. Perché mai dovremmo nominarlo primo Sovrano dei Diavoli nella storia e lasciare che ci governi?”


“Qualcuno fra voi potrebbe essersi spinto ancora oltre: forse, questo cosiddetto Sovrano dei Diavoli è solo un fantoccio. Forse, i tre Reami Sovrani hanno deciso di incoronarlo e porlo su un piedistallo solo per rafforzare ancora di più il loro controllo sulla regione Settentrionale.”


Il discorso indifferente di Yun Che colpì le menti di tutti come un martello.


Tutti lo stavano fissando increduli, perché aveva dato voce con esattezza a tutti i loro dubbi.


Proveniva dalla Regione Orientale, aveva poco più di trent’anni, ed era solo un Divine Sovereign… in effetti, come poteva diventare il Sovrano Diabolico, al di sopra persino dei tre Reami Sovrani?


Anche se si diceva che fosse l’Erede dell’Imperatrice Diabolica Colpo Celeste Nemesi dei Diavoli e che possedesse il potere di un Vero Dio… le voci, in fondo, erano solamente voci.


E anche se fossero state vere, non sarebbero bastate a spiegare come avesse conquistato così rapidamente e profondamente i cuori dei tre Reami Sovrani.


Era impossibile, per quanto ci si riflettesse.


Al momento, la spiegazione che compariva più di frequente nella mente di tutti era senza dubbio “è solo un fantoccio”.


Tuttavia, non si aspettavano che lui lo “ammettesse” così apertamente.


“Heh.” Yun Che ridacchiò, senza fare nulla per nascondere il suo sdegno. Sollevò leggermente lo sguardo e la sua voce raggiunse ogni angolo della Regione Settentrionale: “In questo caso, mostrerò a tutti voi perché IO sono il Sovrano dei Diavoli!”


BOOM


l'Energia Misteriosa di Yun Che eruppe come un tuono infernale. Anima Malvagia, Cuore Ardente, Purgatorio, Tuono e Ade – aprì tutti e cinque i Cancelli del Dio Malvagio in una volta sola.


La sua aura divenne rossa come il sangue. Anche se la sua forza misteriosa era solo all’ottavo livello del Divine Sovereign Realm, la pressione terrificante che avvolse l’intera Regione Sacra era su tutt’altro livello.


Quell’esplosione di forza strappò le convinzioni di ogni abitante della Regione Settentrionale come se fossero carta velina. In molti spalancarono così tanto gli occhi che quasi caddero fuori dalle loro orbite.


Ma per quanto fossero scioccati, non avevano idea che quello fosse solo l’inizio.


Quando il potere del Dio Malvagio raggiunse il limite massimo, Yun Che chiuse lentamente gli occhi e aprì il più possibile le braccia. I suoi lunghi capelli neri danzarono maestosamente alle sue spalle, anche se non c’era neppure un filo di vento.


I suoi occhi, la sua pelle e i suoi capelli brillarono sempre più intensamente con un bagliore oscuro.


Era l’energia diabolica senza pari della Calamità dell’Oscurità Eterna.


Rumble!


Le nubi scure che coprivano il cielo cominciarono all’improvviso a vorticare caoticamente. La luce scomparve rapidamente dal mondo.


Le pupille di tutti si contrassero fino a diventare aghi, tutti divennero tesi come corde di violino, e i loro cuori cominciarono a battere violentemente come tamburi.


Perché un potere diabolico così sconfinato da inghiottire ogni cosa stava scendendo dal cielo.


Quando quel potere comparve dal nulla, ogni praticante del mistero nella Regione Sacra rimase senza fiato. Ma prima ancora che potessero ricomporsi, cominciò a crescere a una velocità folle, oltre l’immaginazione degli Imperatori Divini stessi, oltre ogni logica, e oltre ogni limite di sopportazione…


Rumble rumble rumble RUMBLE RUMBLE


La luce venne inghiottita dall’Oscurità e le nubi nere cominciarono a tremare sempre più violentemente… al punto da dare l’impressione che stessero gridando dal terrore, sebbene fossero prive di vita.


E non era tutto. Quel tremore si diffuse in tutta la Regione Sacra e in ogni angolo di Oscurità sotto al cielo. Non era neppure il potere di un’aura rilasciata con violenza; era semplicemente la pressione naturale generata da ciò che aveva divorato l’intera volta celeste.


“Co… cosa… cos’è questo!?”


Tian Muyi, il più potente Realm King dei Reami Superiori della regione Settentrionale, spalancò la bocca così tanto che le sue labbra quasi si lacerarono e sanguinarono.


Pensava di conoscere la forza di Yun Che meglio di quasi chiunque altro, dopo aver assistito allo straordinario cambiamento di Tian Guhu, ma l’aura diabolica che era improvvisamente scesa dal cielo lo scioccò cosi tanto da fargli quasi avere un infarto.


Tutt’intorno a lui, anche gli altri membri del Regno Imperiale Celeste, Huo Tianxing e il Saggio della Grande Vipera stavano tremando, terrorizzati come mai prima in vita loro.


Quel potere sovrannaturale che minacciava di schiacciare il loro corpo e la loro anima distrusse tutto ciò che credevano di sapere sull’Oscurità. Si sentirono come se si trovassero fra le grinfie di un Vero Diavolo dell’antichità. La paura che ebbe la meglio su di loro, facendoli tremare come foglie, trascendeva ogni logica.


Crack!


Due nubi si scontrarono l’una con l’altra, e un fulmine devastante squarciò il cielo.


Tuttavia, persino quel fulmine sembrava spaventato… o addirittura insignificante, di fronte a quell’aura diabolica.


Ormai, il vortice di nubi era a pochi metri dalla testa di Yun Che. Se fossero scese ulteriormente, probabilmente avrebbe potuto toccarle semplicemente distendendo una mano.


Dei marchi cremisi cominciarono a comparire sul suo corpo e sul suo viso. Non erano i simboli diabolici che aveva ottenuto quando aveva coltivato con successo la fase intermedia della Calamità dell’Oscurità Eterna, né quelli che erano ricamati sulla sua veste e che decoravano la sua corona.


Questa era la prima volta che rilasciava tutto il potere della Calamità dell’Oscurità Eterna.


L’Imperatrice Diabolica Colpo Celeste Nemesi dei Diavoli era il primo Diavolo mai creato dalla Dea Ancestrale. La sua Calamità dell’Oscurità Eterna era la progenitrice, la vetta e l’origine di tutta l’Oscurità dell’universo.


Tutti i Diavoli non erano altro che formiche, di fronte alla Calamità dell’Oscurità Eterna.


RUMBLE RUMBLE RUMBLE RUMBLE…


A quel punto, era impossibile capire se la Legge Celeste stesse ruggendo dalla rabbia o strillando dal terrore.


Proprio come tutti gli altri, anche Yan Tianxiao aveva le pupille ridotte ad aghi e le labbra tremanti. Si chinò lentamente verso il basso, poi cadde pesantemente in ginocchio… stavolta, non si inginocchiò perché stava giurando fedeltà, né come parte di una cerimonia, ma perché provava sincero timore e riverenza fin dal profondo del cuore.


Aveva assistito alle capacità straordinarie di Yun Che molte volte, ma soltanto in quel momento realizzò che quelle dimostrazioni non erano neanche lontanamente vicine alla vera forza del Sovrano dei Diavoli.


Yan Tianxiao si inginocchiò. I Diavoli Yama si inginocchiarono. I Divoratori della Luna si inginocchiarono. Le Streghe si inginocchiarono…


Uno dopo l’altro, così velocemente da non rendersene conto, tutti i Realm King e gli abitanti della Regione Settentrionale si inginocchiarono ai piedi di Yun Che, il Sovrano dei Diavoli, tremando dal terrore.


Man mano che il mondo diventava sempre più buio e oscuro, realizzarono che quella non era l’incoronazione di un Sovrano dei Diavoli. Era l’ascesa di un Vero Diavolo, pronto a distruggere il mondo intero.                                


Ritardo Pubblicazione


Ciao a tutti, sono Alstor. Purtroppo a Schaden è morto il computer e non riusciamo in nessun altro modo ad accedere all'account con i suoi capitoli da pubblicare. Quindi, le sue serie (Against the Gods, Hail the King, Martial God Asura e alcuni manga) resteranno momentaneamente in pausa. Non appena risolverà il problema, pubblicheremo tutti i capitoli rimasti in sospeso, senza che le pubblicazioni successive slittino. Nel migliore dei casi ci vorrà qualche giorno, nel peggiore una settimana circa. Scusateci per il ritardo
                                
                



