---
title: Capitolo 1703 – Dono Eterno
pubDate: 2025-03-10T08:57:10.489Z
tags:
    - atg
---


Capitolo (ir)regolare di ieri, scusatemi, sono riuscita ad accedere solo ora e ho messo per sicurezza un altro modo per accedere all'account, la prossima volta sarò preparata XD
0 in coda, 0/10 donazione
-Schadenfreude


Innumerevoli proiezioni stavano mostrando ciò che stava accadendo nella Regione Sacra delle Anime Rubate. Ogni coltivatore della Divina Regione Settentrionale stava fissando le nuvole nere che si agitavano, i diavoli inginocchiati e il solo signore dei diavoli che ora regnava su di loro.


Era solo una proiezione, ma la loro energia era impetuosa e le loro anime stavano tremando. Ebbero tutti l'impulso di inginocchiarsi e venerare Yun Che.


<em>RUMBLE!</em>


Il banco di nuvole che sembrava espandersi all'infinito stava ancora convergendo in un solo posto. Presto l'intero regno delle Anime Rubate ne fu ricoperto.


Yun Che alzò lo sguardo e mostrò un sorriso selvaggio e pieno di derisione.


La legge celeste? Eheh!


Cos'ho ottenuto quando ho ubbidito al mio fato e ho salvato l'intero Regno degli Dei?


Cosa può fare la legge celeste ora che sono il sovrano dei diavoli che ha giurato di sfidare tutte le sue regole?


<em>Crack!</em>


Le nuvole nere continuarono ad intrecciarsi e solo i rimbombi erano sufficienti a fare tremare l'anima. Ma i fulmini non provarono mai a colpire Yun Che, l'assoluto eretico che trascendeva perfino le leggi celesti.


Quando Yun Che stava per entrare nel Divine Spirit Realm, la legge celeste aveva cercato di cancellarlo dalla faccia della terra usando una tribolazione del fulmine.


Ma non era riuscita a ferire minimamente Yun Che, anche se aveva usato ogni suo mezzo a disposizione per punirlo. Yun Che aveva anche assorbito l'energia delle saette e l'aveva convertita in potere.


Ora che Yun Che era diventato una vera calamità per l'universo, la legge celeste non poté fare altro che tremare di terrore.


Yun Che riportò lo sguardo verso il basso. Nessuno dentro e fuori dalla Sacra Regione era in piedi. La maggior parte della gente si stava inginocchiando e stava tremando.


Per la prima volta, Divine King, Divine Sovereign e perfino Divine Master sembravano insignificanti come un granello di polvere.


Erano inferiori in termini di sangue, aura, potere... e il divario tra di loro era sconfinato.


Non stavano tremando solo le creature viventi, anche gli artefatti diabolici che alcuni di loro stava portando stava vibrando per la paura.


Il completo rilascio della Calamità dell'Oscurità Eterna non aveva sbalordito l'intera Divina Regione Settentrionale, ma anche i tre Realm King che gli avevano giurato lealtà.


Yun Che abbassò il braccio. I motivi diabolici scomparirono e il bagliore oscuro tornò nel suo corpo.


Il potere enorme di prima era svanito nel nulla e la luce tornò nel mondo.


La gente alzò lo sguardo, come se si fosse destata da un sogno. Nonostante l'energia fosse sparita, le loro Vene Misteriose e le loro anime stavano ancora tremando di paura. Non riuscivano a controllarsi, non importava quanto cercassero di calmarsi.


Yun Che, l'uomo che assomigliava all'ombra di un Vero Diavolo primordiale, aveva colpito profondamente tutti i membri della Divina Regione Settentrionale. Non si sarebbero mai dimenticati di lui.


"Alzatevi."


Al contrario della dimostrazione di potere di prima, il suo ordine indifferente sembrava perfettamente normale. Tuttavia, ora i coltivatori della Divina Regione Settentrionale provavano una profonda riverenza per lui. Si alzarono quasi istintivamente e in effetti alcuni di loro si erano resi conto solo ora di essersi inginocchiati.


Finalmente avevano capito perché i tre regni sovrani avevano scelto di sottomettersi.


Avevano assistito, no, sentito personalmente il diritto del Sovrano dei Diavoli di comandarli.


Di fronte, i Realm King del regno Imperiale Celeste, della Calamità e del Pitone Divino erano tutti fradici di sudore. La paura e il rispetto che stavano soffocando le loro anime erano ancora superiori a quello che provavano di fronte ad un Imperatore Divino.


<em>Bang!</em>


Tian Muyi si era appena alzato in piedi per via dell'ordine di Yun Che, ma si chinò di nuovo su un ginocchio e disse: "Il Signore dei Diavoli è davvero potente come non mai. Sembra l'incarnazione dell'Imperatrice Diabolica in persona. Il regno Imperiale Celeste... giura di ubbidire ai suoi ordine e giura lealtà al Sovrano dei Diavoli."


Dopo tutto ciò che aveva sperimentato prima, nessuno fu sorpreso dalla sua dichiarazione.


Huo Tianxing e il grande saggio Vipera cercarono di fare lo stesso, ma una risata indifferente li bloccò ancora prima che potessero piegarsi.


"Eheh. Perché? Perché mi giurate lealtà?"


Huo Tianxing e il grande saggio Vipera si irrigidirono sul posto. Anche Tian Muyi sembrava perplesso e confuso. Non capiva perché il Sovrano dei Diavoli avrebbe fatto una domanda del genere.


Non era naturale per il debole seguire gli ordini del più forte? Non era un motivo abbastanza valido?


"Vi state sottomettendo solo perché siete costretti a farlo; perché temete il mio potere. Come ho menzionato prima, stavo solo mostrando il mio diritto di governare questo territorio. Perché mi giurate lealtà quando non ho fatto nulla per voi?"


"..." Tian Muyi e tutti i coltivatori del Regno Imperiale Celeste rimasero sbalorditi e senza parole.


"Eheh." Yun Che ridacchiò e gettò un'occhiata verso di loro: "Beh, dato che siete i primi a sottomettervi, vi darò un motivo per essere leali."


Sporse un palmo verso i coltivatori del Regno Imperiale Celeste, poi una luce diabolica apparì di fronte alla sua mano e iniziò a muoversi verso di loro.


Tutti e trenta i rappresentanti del Regno Imperiale Celeste tremarono quando la videro. Sentirono l'impulso di difendersi finché non sentirono la voce di Tian Guhu nelle loro orecchie: "Onorabile padre, signori, non resistete!"


Si trattennero immediatamente e lasciarono che la luce diabolica invadesse i loro corpi. Pochi secondi dopo il bagliore sparì.


Per un po' di tempo Tian Muyi e gli altri rimasero sbigottiti. Poi si mossero stranamente all'unisono e iniziarono ad esaminare i loro corpi... come se stessero cercando di confermare di non stare sognando.


<em>Thump!</em>


All'improvviso Tian Muyi si prostrò. Prima, quando aveva giurato lealtà a Yun Che, aveva tenuto la schiena dritta, ma ora il suo volto era a pochi millimetri dal baciare il terreno. Gridò: "Ringrazio il Sovrano dei Diavoli per questo dono senza pari! Tian Muyi e il Regno Imperiale Celeste sono disposti a servire in eterno il Sovrano dei Diavoli! Se mai romperemo il nostro giuramento, l'abisso diabolico ci possa inghiottire!"


Huo Tianxing e il grande saggio Vipera, così come tutti gli altri Realm King, rimasero sbalorditi.


Tian Muyi aveva fatto questa dichiarazione a voce ancora più alta, ma sembrava pieno di un'agitazione incomprensibile. Sembrava sul punto di poter estrarsi il cuore dal petto per mostrare quanto era profonda la sua lealtà e la sua determinazione.


Dietro di lui, anche tutti gli altri rappresentanti del Regno Imperiale Celeste erano caduti in ginocchio. Come Tian Muyi, erano a terra e gridavano: "La ringraziamo per il suo dono, Sovrano dei Diavoli! Siamo disposti a servirla in eterno! Se mai romperemo questo giuramento, che l'abisso diabolico ci divori!"


Tutti nella Divina Regione Settentrionale furono stupiti dalle loro reazioni.


Tian Muyi era il Realm King più potente tra i regni superiori, così era normale che dichiarasse la sua posizione per primo. Tuttavia non aveva piegato la schiena, né abbassato la cresta anche se temeva e rispettava il Sovrano dei Diavoli.


Ma dopo che Yun Che lo aveva avvolto con la sua luce nera, il suo atteggiamento era cambiato drasticamente. La loro agitazione, il tremito delle loro voci, la loro postura sottomessa e il giuramento risoluto che li avrebbe condannati ad un'eternità in un abisso se mai fosse stato infranto...


Sapendo quanto era orgoglioso Tian Muyi, non si sarebbe comportato così nemmeno se i suoi antenati fossero resuscitati e fossero balzati fuori dalle loro tombe per salutarlo.


"Cosa... cosa sta succedendo?" Huo Tianxing fu il primo ad esprimere la sua confusione.


A mezz'aria, Yan Tianxiao rispose con fare imperioso: "Quella è la compatibilità perfetta con l'oscurità che il Sovrano dei Diavoli può garantire usando la Calamità dell'Oscurità Eterna, l'arte oscura più suprema in assoluto."


"Il suo potere li ha trasformati in veri diavoli. L'energia oscura non si rivolterà più contro di loro. È aumentata anche la durata delle loro vite, così come il loro controllo sull'Energia Misteriosa dell'oscurità e la loro velocità di coltivazione. Potrebbero non incontrare più alcuni ostacoli che possono aver incontrato mentre praticano un'arte diabolica di alto livello,"


"Inoltre non devono più contare sul loro ambiente per usare il potere dell'oscurità. Possono lasciare la Divina Regione Settentrionale e gli effetti che avrà sul loro controllo, sul loro potere e la loro velocità di recupero saranno quasi inesistenti!"


I coltivatori della Divina Regione Settentrionale erano basiti, sembrava un sogno per loro.


Le parole dopo li sconvolsero ancora di più...


"Infine, questa benedizione è permanente e può essere tramandata alle future generazioni."


In altre parole, la benedizione della Calamità dell'Oscurità Eterna era un dono che poteva essere passato ai propri discendenti.


Yan Tianxiao stesso stava nascondendo la sua agitazione nonostante fosse lui a dare spiegazioni.


Solo un mese fa, quando Yun Che aveva trasformato i Diavoli e i Fantasmi Yama, era stato piuttosto attento e metodico. Raramente avrebbe benedetto più di una persona alla volta e aveva sempre un'espressione cauta mentre lo faceva.


Ma oggi lo aveva fatto con un cenno noncurante della mano e la trasformazione era stata completata in appena due secondi.


Secondo le antiche note, la Calamità dell'Oscurità Eterna doveva essere un'arte che solo l'Imperatrice Diabolica Colpo Celeste Nemesi dei Diavoli poteva coltivare. Così era incredibile quanto erano veloci i progressi di Yun Che!


Così, sorprendendo sé stesso, Yan Tianxiao pensò; perfino l'Imperatrice Diabolica Colpo Celeste Nemesi dei Diavoli non poteva aver appreso così velocemente quest'arte, vero?"


Erano passati solo tre anni da quando Yun Che aveva iniziato a coltivare la Calamità dell'Oscurità Eterna, ma era già arrivato agli stadi intermedi.


Se Jie Yuan non avesse lasciato il Caos Primordiale, perfino lei sarebbe stata scioccata dai progressi di Yun Che.


C'erano due motivi dietro questa velocità terrificante. Primo, era speciale in un modo che nemmeno lui poteva comprendere completamente, secondo, aveva un'incubatrice perfetta, Qianye Ying'er.


Quando Yan Tianxiao finì la sua spiegazione, la folla reagì con un silenzio mortale.


Non solo questo "dono" sembrava troppo vantaggioso per essere vero, trascendeva completamente ogni informazione che avevano a disposizione. Se anche solo metà di questo discorso fosse stato vero, sarebbe stata un'eresia definirlo un semplice "dono".


"È-è-è... è vero?" Nonostante fosse stato un Imperatore Divino in persona a dichiararlo, il grande saggio Vipera e Huo Tianxing fissarono Tian Muyi non potevano ancora crederci.


Tian Muyi alzò le mani ed evocò un bagliore di luce nera. L'aura unica dei coltivatori del Regno Imperiale Celeste avvolse tutte le persone nel raggio di cinquanta chilometri per un istante, per poi svanire completamente.


"!!" Le pupille di Huo Tianxing e di tutti gli altri Divine Master si contrassero. Per un attimo persero il controllo.


"Sono il Sovrano dei Diavoli. È mio dovere benedire tutti i diavoli al mio servizio." Disse con indifferenza Yun Che. "Dato che il Regno Imperiale Celeste è disposto a servirmi, prometto di benedire tutti i vostri coltivatori al di sopra del Divine Spirit Realm,. Inoltre potete anche scegliere diecimila talenti al di sotto dei seicento anni per ricevere la mia benedizione."


Molti strabuzzarono gli occhi e rimasero a bocca aperta. Tutte le persone che stavano guardando la proiezione nel Regno Imperiale Celeste caddero in ginocchio.


Tian Muyi si esaltò di nuovo. Finalmente aveva capito perché Tian Guhu rispettava così tanto Yun Che. Prostrandosi di nuovo, dichiarò: "Il dono del Sovrano dei Diavoli è quasi uguale a quello che hanno fatto i miei genitori portandomi in questo mondo. Un dono che si estende a diecimila generazioni può essere ripagato solo con le nostre vite."


"D'ora in avanti, ogni creatura vivente nel Regno Imperiale Celeste giura di servire fino alla morte il Sovrano dei Diavoli. I suoi ordini saranno assoluti, le sue parole un decreto del cielo e i suoi nemici saranno i nostri nemici!"


Poco prima non capiva perché i supremi regni sovrani riverivano così tanto Yun Che... ora il suo atteggiamento e il suo giuramento erano ancora più esagerati di quelli dei membri dei regni sovrani.


Non c'era assolutamente motivo di esitare. Dietro il Regno Imperiale Celeste, tutti i coltivatori del regno della Calamità e del Pitone Divino si inginocchiarono a loro volta. Tutti stavano facendo del loro meglio per mostrare la loro riverenza, entusiasmo, desiderio e sincerità.


I loro giuramenti furono ancora più esagerati di quelli del Regno Imperiale Celeste.


"Molto bene."


Yun Che li lodò e stese di nuovo il palmo. Stavolta la sua luce avvolse un totale di cinquantaquattro coltivatori; la forza principale di due regni stellari maggiori. Così completò nuovamente la trasformazione in appena due secondi.


Alcuni degli spettatori erano ancora confusi dalle reazioni del Regno Imperiale Celeste. Dopotutto avevano visto solo un bagliore di luce oscura. Anche se l'Imperatore Yama aveva dichiarato che era vero, come poteva una trasformazione che sembrava così facile poter indurre una reazione del genere?


Solo le persone che avevano sperimentato di persona la benedizione del Sovrano dei Diavoli potevano capire che genere di miracolo era.


Il loro shock e il loro entusiasmo divenne velocemente rispetto e riverenza un milione di volte più intensi.


Un potere impareggiabile, un miracolo facile da compiere e un dono... che durava per l'eternità.


Tutti i loro dubbi e le loro perplessità svanirono come fumo.
                                


                                



