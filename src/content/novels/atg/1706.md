---
title: Capitolo 1706 – Crescita Oscura
pubDate: 2025-03-10T08:57:10.490Z
tags:
    - atg
---


Capitolo regolare, 0 in coda, 0/10 donazione


-Alstor


Regno Yama, Mare d’Ossa dell’Oscurità Eterna


Jie Xin e Jie Ling, Ye Li, Yao Die, Qing Ying, Lan Ting, Hua Jin, Yu Wu e Chanyi… tutte e nove le Streghe erano sedute per terra, facendo circolare la propria Energia Misteriosa.


Intorno a loro c’era un ciclone di Energia Yin primordiale, rimasta rinchiusa in quel luogo da tempo immemore. Ogni volta che quella tempesta ruggiva, sembrava un uragano pronto a distruggere il mondo intero.


Yun Che fluttuava a mezz’aria, con gli occhi chiusi. Stava indicando le Streghe e riversava nei loro corpi della violenta Energia Misteriosa oscura. Eppure, non solo erano perfettamente illese, ma assorbivano e rendevano propria quell'Energia Misteriosa, contro ogni logica e aspettativa.


Dopo che i tre Reami Sovrani si erano sottomessi a Yun Che e l’avevano incoronato Sovrano dei Diavoli, finalmente aveva potuto utilizzare senza alcuno scrupolo la seconda straordinaria abilità della Calamità dell’Oscurità Eterna.


Il suo nome era “Crescita Oscura”!


Quello era il motivo per cui i suoi occhi si erano illuminati, quando Qianye Ying’er gli aveva parlato per la prima volta del Mare d’Ossa, il cuore della Regione Settentrionale.


In base all’ambiente in cui si trovava, Yun Che poteva assorbire l’energia elementale intorno a sé e sfruttarla per aumentare la propria forza misteriosa.


Poteva farlo con la Legge del Nulla. E poteva farlo anche combinando il controllo del Dio Malvagio sugli elementi alle capacità d’assorbimento della Grande Via del Budda.


Ma nessuna di queste due possibilità era paragonabile alla Crescita Oscura, nel caso volesse utilizzare l’Oscurità.


Yun Che non solo poteva convertire l'Energia Misteriosa Oscura in forza misteriosa, ma poteva anche aiutare altre persone a farlo.


Naturalmente, chi veniva aiutato non poteva assorbire l’Oscurità bene quanto lui… ma era comunque un’abilità semplicemente straordinaria!


Inoltre, il Mare d’Ossa dell’Oscurità Eterna era perfetto per quello scopo!


Utilizzando la Calamità dell’Oscurità Eterna, Yun Che era riuscito a collegare i corpi e le Vene Misterioses delle nove Streghe, formando un unico “circuito” e sfruttando l’Energia Yin del Mare d’Ossa per accrescere la loro forza misteriosa.


Ogni sessione di coltivazione con questo metodo durava ventiquattro ore. Dopodiché, le Streghe avevano bisogno di almeno dieci giorni per stabilizzare la loro nuova forza misteriosa e abituarsi a essa.


In altre parole, neppure le Streghe, i Diavoli Yama e i Divoratori della Luna resistevano all’utilizzo della Crescita Oscura per più di un giorno alla volta, prima di doversi riposare.


Ma ne valeva assolutamente la pena. Il loro potere cresceva così rapidamente da spaventare persino loro stessi.


Al di fuori del Mare d’Ossa, Chi Wuyao e Qianye Ying’er erano nel cielo sopra al Distretto Imperiale Yama, discutendo distrattamente.


“Tian Guhu ultimamente ha cominciato a farsi chiamare ‘Giovane Diabolico’. Raccoglie sempre più membri della nuova generazione sotto la propria bandiera, e sta sfruttando la loro forza per mantenere l’ordine in tutti i Reami Stellari più grandi, oltre che per aiutare i più deboli. Tralasciando per un attimo la reale efficacia di questo metodo, è innegabile che gode di un prestigio terrificante fra i giovani, e che in molti hanno risposto alla sua chiamata. Almeno in apparenza, sembra che l’incoronazione del Sovrano dei Diavoli abbia influenzato positivamente la Regione Settentrionale.”


“Il nostro Sovrano dei Diavoli ha davvero trovato una perla.” Si complimentò Chi Wuyao.


“Umpf, mi sembra naturale che una belva diabolica come lui sia riuscita a percepire l’oscurità nel cuore di Tian Guhu.” All’improvviso, Qianye Ying’er lanciò un’occhiata a Chi Wuyao, poi ridacchiò. Commentò, con uno strano tono: “Sono sinceramente sorpresa che il tuo Yin Vitale sia ancora intatto. Se si scoprisse pubblicamente – anche tralasciando tutti gli stupidi uomini che sono caduti in passato nelle tue trappole – non credi che tutti sospetterebbero che il nostro Sovrano dei Diavoli sia impotente? Soprattutto considerando che tu sei la sua Imperatrice?”


“Eeeeh?” Chi Wuyao allungò di proposito quell’esclamazione, esagerandola, poi rispose con uno sguardo seducente: “Ora che ci penso, hai ragione, è una cosa piuttosto triste. Ci siamo appena sposati, eppure il nostro Sovrano dei Diavoli è senza cuore, trascorre tutto il giorno e tutta la notte ad amare un’altra donna.”


Qianye Ying’er inarcò le sopracciglia: “Se non riesci a catturare il suo interesse, non è certo colpa mia.”


Qianye Ying’er era ancora piuttosto ostile nei confronti di Chi Wuyao.


Ma, al contrario di prima, era un’ostilità meno crudele e più… competitiva.


Inoltre, Qianye Ying’er sapeva molto bene che Chi Wuyao avrebbe potuto facilmente sedurre Yun Che, se lo avesse voluto. Semplicemente, al momento era fin troppo occupata e non poteva concedersi nessuna distrazione.


Dopo la propria cerimonia d’incoronazione, Chi Wuyao era stata sommersa dal lavoro. Gli impegni di Yun Che non erano neppure lontanamente paragonabili ai suoi.


Chi Wuyao sapeva bene perché Qianye Ying’er avesse insistito affinché fosse lei a diventare Imperatrice di Yun Che, ma non aveva mai detto ad alta voce la verità, né si era opposta.


Era d’accordo anche lei.


“Beh, è ovvio che io sia inferiore a te.” rispose Chi Wuyao: “Io sono ancora pura e candida come la neve, mentre te sei un germoglio che il Sovrano dei Diavoli in persona cura notte e giorno da anni.”


“Sono sicura che ormai, oltre alla tua bellezza, anche le tue abilità a letto siano senza pari al mondo, Dea del Brahma. Come potrei tenerti testa? Sigh.”


Chi Wuyao sospirò rassegnata.


Qianye Ying’er fece una smorfia, poi le chiese: “Quindi, tutti gli uomini che in passato hai ‘avuto per amanti’, in realtà erano solo fantocci?”


“Esatto.” Chi Wuyao sorrise leggermente: “Forse non lo sai, ma la mia opinione degli uomini era molto simile alla tua.”


“?” Qianye Ying’er si voltò in parte verso Chi Wuyao.


“Quando ancora ti facevi chiamare ‘Dea’, eri estremamente fredda e distante. Consideravi gli uomini delle creature disgustose, che potevi suddividere in solo due categorie: strumenti utili, e rifiuti insignificanti.”


“…” Qianye Ying’er non lo negò. Era una descrizione perfetta della sua mentalità di un tempo, che a dire il vero manteneva ancora adesso. Tuttavia, ora c’era un’unica, speciale eccezione.


“Io nacqui con un minuscolo frammento dell’Anima dell’Imperatore Diabolico del Nirvana dentro di me. Non ero neppure lontanamente nobile quanto te, ma dal punto di vista dell’anima, anche io imparai fin da subito a guardare dall’alto in basso il mondo intero.”


“Inoltre, la mia anima odiava particolarmente gli uomini, sai? Proprio come te, li considero solo strumenti utili o spazzatura inutile. Dopotutto, come potrebbe un semplice mortale credere d’essere degno anche solo di sfiorare il mio corpo? Potevano avere un valore ai miei occhi soltanto diventando i miei fedeli fantocci, donandomi tutto il loro potere e la loro ricchezza.”


“E cosa accadde con l’Imperatore del Cielo Limpido?” domandò Qianye Ying’er: “Perdesti il controllo?”


“Esatto,” rispose Chi Wuyao: “Fin dal principio, scelsi lui perché era l’Imperatore Divino più debole, al quale sarebbe stato più facile rubare l’anima.”


“Ma anche il più debole degli Imperatori Divini è pur sempre un Imperatore Divino. Nonostante fossi riuscita a superare le sue difese mentali e a rubare la sua anima, lui continuava a ribellarsi così ferocemente che avrei potuto perdere il controllo da un momento all’altro. Alla fine, fui costretta a distruggere completamente la sua anima, trasformandolo in un pupazzo ancora vivo, ma vuoto.”


Sospirò di nuovo, come se rimpiangesse ancora quella sconfitta: “Fu un vero peccato perdere una marionetta così straordinaria.”


Qianye Ying’er socchiuse leggermente gli occhi, poi commentò: “Sei molto più crudele e spietata di me.”


“Hehehehe, la mancanza di decisione è il più grande ostacolo all’ambizione. Vale sia per gli uomini, sia per le donne.”


Chi Wuyao fece una risatina, e i suoi seni rimbalzarono leggermente: “Il corpo delle donne è molto più grazioso di quello degli uomini. A proposito, che ne diresti di gustare personalmente quanto siano deliziose le nove figlie che ho cresciuto?”


La voce della Regina Diabolica era in grado di penetrare nell’anima e offuscare la mente. Se quella fosse stata la prima volta che Qianye Ying’er incontrava Chi Wuyao, avrebbe già perso la battaglia. Tuttavia, rispose con un tono altrettanto dolce e suadente: “Credo che preferirei di gran lunga sentirti raccontare come tu, che odiavi così tanto gli uomini, ti sei sentita quando sei stata profanata nel Regno del Dio della Fiamma.”


Come promesso, Chi Wuyao aveva rivelato a Qianye Ying’er la propria reale ‘identità’ dopo la fine della cerimonia d’incoronazione.


Non aveva escluso nessun dettaglio.


Di conseguenza, quelle due donne senza rendersene conto si erano legate molto di più l’una all’altra.


“Non dovresti saperlo meglio di chiunque altro al mondo?”


Il contrattacco della Regina Diabolica fu immediato. Un’emozione impossibile da descrivere velò silenziosamente i suoi occhi già ammalianti: “Fu proprio quel giorno che sia io, sia Mu Xuanyin, giurammo a noi stesse che non l’avremmo mai più abbandonato, ovunque andasse.”


“Hmm?” sulle labbra di Qianye Ying’er comparve l’accenno di un sorriso: “E’ per questo che ti tieni così stretto Yun Che? Perché quella volta ha dormito con te?”


Ovviamente, sapeva che non era l’unico motivo, ma sarebbe stata una sciocca se si fosse lasciata sfuggire un’occasione così perfetta per prendere in giro Chi WUyao.


“Mi sembra ovvio!” rispose Chi Wuyao: “Io, la Regina Diabolica, ero stata profanata da un piccolo moccioso! Come potevo non restituirgli il favore?”


Rise, e la sua risata avrebbe stupito chiunque.


“…” Qianye Ying’er rimase di nuovo in silenzio.


“Comunque, a proposito di Mu Xuanyin, c’è una cosa che mi preoccupa parecchio.” Chi Wuyao smise improvvisamente di sorridere.


“Cosa? Sei preoccupata perché hai realizzato che Yun Che è un animale disposto a profanare persino la propria Maestra?” scherzò Qianye Ying’er, ma non appena notò la strana espressione di Chi Wuyao tornò seria a sua volta.


Con lo sguardo fisso in avanti, perso nel vuoto, Chi Wuyao spiegò: “Quando collegai un frammento della mia anima a quella di Mu Xuanyin, mi accorsi subito che al suo interno c’era anche l’Anima della Fenice di Ghiaccio.”


“All’inizio, l’Anima della Fenice di Ghiaccio si limitò a osservare passivamente il mondo attraverso di lei. Ma dopo l’arrivo di Yun Che, decise di costringere Mu Xuanyin ad aiutarlo incondizionatamente. Io non la fermai, per evitare di essere scoperta.”


“In seguito, poco prima che l’Imperatrice Diabolica Colpo Celeste Nemesi dei Diavoli lasciasse il Caos Primordiale, il controllo dell’Anima della Fenice di Ghiaccio scomparve. E persino l’Anima stessa… e quella originale da cui proveniva quel frammento, scomparvero del tutto.”


“Ma dopo la scomparsa del frammento dell’Anima della Fenice di Ghiaccio, mi accorsi che aveva lasciato all’interno dell’anima di Mu Xuanyin uno strano lago di cristallina luce blu.”


“Cos’era?” domandò Qianye Ying’er. Mu Xuanyin era morta da anni. Ci doveva essere un motivo per cui Chi Wuyao ne stava parlando adesso.


Tuttavia, Chi Wuyao scosse la testa: “Se sapessi cos’era, non sarei ancora confusa. Cercai anche di indagare, ma non scoprii nulla, però…”


Il suo tono divenne un po’ più distante: “Quando morì vicino alla Stella Polo Blu, e il frammento della mia anima si separò dalla sua, credo… di aver visto quella luce blu avvolgere la sua anima.”


Qianye Ying’er corrugò a fondo la fronte: “E questo cosa significa?”


Chi Wuyao scosse di nuovo la testa: “Non lo so. Ho ricontrollato più e più volte per accertarmi di quale fosse la verità, e sono certa che Mu Xuanyin sia morta, su questo non ho dubbi. Tuttavia…”


Rimase in silenzio, poi fissò Qianye Ying’er: “Non dirlo a Yun Che. Se davvero in futuro si realizzasse un miracolo, lo vedrà coi suoi occhi. Ma se venisse a sapere di questa faccenda, e quel miracolo si rivelasse solo una falsa speranza… soffrirebbe ancora quanto alla sua morte.”


Qianye Ying’er non distolse lo sguardo da Chi Wuyao. Non riusciva a capire cosa intendesse dire con “miracolo”.


Qianye Ying’er non sapeva come Yun Che fosse riuscito a tornare nel Regno degli Dei nonostante fosse stato “ucciso” nel Regno degli Dei Stellari. Proprio come tutti gli altri, credeva che avesse usato un qualche metodo o artefatto speciale per fuggire quando l’Infante Diabolico aveva perso il controllo.


Ma Chi Wuyao sapeva tutto.


Sapeva che era stato riportato in vita dalle Fiamme del Nirvana della Fenice!


Nei ricordi incompleti dell’Imperatore Diabolico del Nirvana, Chi Wuyao aveva trovato un’informazione apparentemente priva d’importanza.


Secondo quel frammento di memoria, prima che il conflitto tra Dei e Diavoli si trasformasse in una guerra totale, due Bestie Misteriose Divine, che tutti credevano nemiche giurate a causa dei loro elementi opposti, la Fenice e la Fenice di Ghiaccio…


Appartenevano alla stessa razza.
                                


                                



