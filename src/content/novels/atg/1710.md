---
title: Capitolo 1710 – Si Alza il Sipario della Guerra
pubDate: 2025-03-10T08:57:10.490Z
tags:
    - atg
---


Capitolo regolare, 0 in coda, 0/10 donazione


-Alstor






“Finalmente ce l’hai fatta.”


Qianye Ying’er comparve a fianco di Yun Che. Lo squadrò dalla testa ai piedi per qualche secondo, poi disse: “Sei riuscito a usare l’Energia Yin del Mare d’Ossa per aumentare la tua forza misteriosa di due livelli. Considerando la tua velocità di coltivazione e il fatto che le Vene Misterioses del Dio Malvagio sembrano in grado di cancellare qualsiasi collo di bottiglia, dovresti riuscire a superare il Divine Sovereign Realm e a diventare un Divine Master in soli quattro o cinque anni.”


“Così è sufficiente.” Yun Che si voltò: “Torniamo al Regno delle Anime Rubate.”


Quando raggiunsero il Regno delle Anime Rubate, le Streghe Chanyi e Yu Wu li accolsero personalmente: “Sua Maestà.”


Dopo essere stati sottoposti alla Crescita Oscura di Yun Che per un intero anno, le Streghe, i Divoratori della Luna e i Diavoli Yama avevano sviluppato una compatibilità ancora maggiore con le loro Eredità Diaboliche. Anche la forza misteriosa di Yu Wu e di Chanyi era cresciuta a dismisura, e avevano entrambe raggiunto il nono livello del Divine Master Realm.


Senza la Crescita Oscura, avrebbero avuto bisogno di almeno mille anni per raggiungere quel livello.


“Dov’è la vostra Maestra?” domandò Yun Che.


“Sua Maestà, la Maestra di recente non è tornata nella Regione Sacra. Tuttavia, è già stata informata del suo successo, quindi dovrebbe tornare a breve.”


Non appena Chanyi ebbe finito la frase, una voce seducente e civettuola raggiunse Yun Che: “Oh, mio Sovrano dei Diavoli, sei davvero così eccitato?”


Chiunque avrebbe capito che si riferiva all’entusiasmo di Yun Che per la vendetta che tanto desiderava, ma quando Chi Wuyao pronunciò quelle parole, sembrò che stesse flirtando con lui. Yu Wu e Chanyi arrossirono di colpo, e abbassarono timidamente lo sguardo.


Chi Wuyao era attraente e affascinante come sempre. Ma stavolta… sembrava anche piuttosto stanca.


Dopo essere stato incoronato Sovrano dei Diavoli, Yun Che aveva trascorso la maggior parte del tempo coltivando, o concedendo la benedizione della Calamità dell’Oscurità Eterna agli individui più potenti della Regione Settentrionale. Aveva anche usato la Crescita Oscura sulle forze al cuore del suo esercito. Chi Wuyao, invece, era stata lasciata a governare l’intera Regione da sola.


“Ho raggiunto il decimo livello del Divine Sovereign Realm.” l’espressione di Yun Che era impassibile, ma un velo di opaca Energia Misteriosa oscura vorticava caoticamente intorno a lui: “Possiamo iniziare!”


Yun Che possedeva totale controllo sull'Energia Misteriosa Oscura, dunque era molto raro vedere la sua aura anche solo leggermente agitata.


Era davvero… stanco di aspettare.


I demoni nel suo cuore non avevano smesso di tormentarlo neppure per un istante nel corso degli ultimi anni, che aveva trascorso nella Regione Settentrionale. L’avevano torturato dall’interno, come se fossero impazziti e stessero costantemente di liberarsi dal suo corpo facendolo a pezzi.


“D’accordo.” Chi Wuyao non tentò di dissuaderlo, al contrario di Qianye Ying’er. Si limitò ad annuire lentamente: “Il palco è già pronto. Dobbiamo solo alzare l’oscuro sipario.”


“Tuttavia, prima di cominciare a fare sul serio, dobbiamo controllare di nuovo tutte le variabili.” Chi Wuyao si voltò verso di lui e lo guardò coi suoi meravigliosi occhi: “Yun Che, sei ancora sicuro di voler suonare l’overture in quel luogo?”


“Certo!”


Yun Che sollevò una mano, e un calderone bianco-grigiastro comparve subito davanti a lui.


Quello era il Grande Calderone del Vuoto che Yun Che aveva rubato all’Onorevole Tai Yin dopo averlo ucciso nel Regno Divino dell’Inizio Assoluto.


Il Grande Calderone del Vuoto, che il Regno dell’Eternità aveva ereditato dai Veri Dei, non era solo l’Artefatto Profound Dimensionale più potente del Regno dell’Eternità, ma anche dell’intera Regione Orientale.


La gigantesca formazione misteriosa di Teletrasporto che aveva collegato il Regno dell’Eternità alla Parete del Caos Primordiale, realizzata in previsione della Calamità Cremisi, era stata costruita con il Grande Calderone del Vuoto come nucleo.


Tuttavia, bisognava possedere il potere del Regno dell’Eternità per attivare le capacità del Grande Calderone del Vuoto. Se un estraneo se ne fosse impadronito, forse sarebbe riuscito a utilizzarlo forzatamente, ma senza poter attivare i suoi poteri, dunque non sarebbe stato altro che un artefatto “morto” e inutile.


Chi Wuyao distese una mano e spostò accanto a sé il Grande Calderone del Vuoto. Lo mise via, poi disse in tono civettuolo: “A proposito, di recente è giunta una notizia interessante dal Regno dell’Eternità.”


“Che notizia?” domandò Qianye Ying’er.


“Il Regno dell’Eternità fra circa un mese incoronerà un nuovo Principe Ereditario. È così presto che persino io lo trovo piuttosto strano.” Rispose languidamente Chi Wuyao.


Dopo che Yun Che donava loro la piena compatibilità con l'Energia Misteriosa Oscura, gli abitanti della Regione Settentrionale potevano controllare alla perfezione la propria aura oscura e nasconderla persino una volta oltrepassati i confini della loro Regione. Non dovevano più preoccuparsi di perdere il controllo e venire scoperti mentre si infiltravano nelle altre Regioni.


Grazie a questo, fra la Regione Settentrionale e le tre Regioni Divine aveva cominciato a svilupparsi un profondo divario nello spionaggio… tuttavia, le tre Regioni Divine non se n’erano ancora rese conto, e quando lo avrebbero realizzato, sarebbe già stato troppo tardi.


“Fammi indovinare, Zhou Qingfeng?” Qianye Ying’er disse immediatamente chi fosse, secondo lei, il candidato migliore. Dopodiché, rise con disprezzo: “Umpf, solo un altro mucchio di spazzatura.”


Fra i membri del Regno dell’Eternità della sua stessa generazione, non c’era stato nessuno degno della sua attenzione.


“Non importa chi sia.” Chi Wuyao rise piano: “Quando l’ho scoperto, ho immediatamente sfruttato al meglio la situazione, aiutando il Regno dell’Eternità a diffondere questa meravigliosa notizia. Ma ho sfinito la povera Hua Jin. Se ti fa piacere, mio Sovrano dei Diavoli, puoi tranquillamente innaffiarla un po’ per farla riprendere.”


“… questa è un’opportunità abbastanza interessante.” Rispose con freddezza Yun Che.


“Oh?” Chi Wuyao si voltò di scatto verso di lui. Sulle sue labbra sbocciò un sorriso, e la sua bellezza seducente sembrò pervadere l’aria: “Quindi, mio Sovrano dei Diavoli, hai finalmente accettato di ricompensare Hua Jin col tuo nettare? Allora le dirò di raggiungerti un po’ più tardi per ricevere la sua ricompensa?”


“Se ricompenserà solo lei, non credi che le altre otto Streghe cominceranno a sentirsi trascurate?” ribatté Qianye Ying’er sbuffando piano. Le sue sopracciglia si incurvarono in mezzelune, e sulle sue labbra comparve un piccolo sorriso: “Perché non mandarle da lui tutte e nove ed evitare favoritismi! Di sicuro sarà più che felice di ricompensarle!”


“Prima di dare il via allo spettacolo, utilizzerò su tutte loro la Crescita Oscura un’ultima volta.” Disse bruscamente Yun Che, per poi voltarsi e andarsene.


Chi Wuyao fece un piccolo sospiro, ma poi le sue labbra si incurvarono in un sorriso seducente: “Ah, così non c’è gusto.”


Qianye Ying’er rispose con indifferenza: “Ora che siamo giunti a questo punto, di sicuro continua a pensare a ciò che è successo anni fa.”


“Proprio per questo ho smesso di provare a dissuaderlo.” Il sorriso ammaliante di Chi Wuyao scomparve lentamente, mentre lo diceva. Nei suoi occhi cominciò silenziosamente a brillare un bagliore freddo e inquietante: “Nel corso dell’ultimo anno, ho osservato i cambiamenti nella Regione Settentrionale e analizzato tutti gli scenari bellici in cui potremmo ritrovarci.”


“Anche se la forza delle truppe d’élite della Regione Settentrionale non è paragonabile a quella di nessuna delle tre Regioni Divine… siamo comunque pronti a dare il via alla guerra.”


“Perché il fattore decisivo non sarà la forza complessiva dei due schieramenti. Sarà solo… Yun Che!”


Anche se i membri principali dei Reami Sovrani della Regione Settentrionale si erano semplicemente trasformati nell’ultimo anno, erano comunque molto più deboli dei loro pari di ognuna delle altre tre Regioni Divine. Questo era innegabile. Tuttavia, Qianye Ying’er non era sorpresa dall’affermazione di Chi Wuyao. Anche i suoi occhi dorati divennero freddi, mentre le chiedeva: “Quindi, cosa pensano le tre Regioni Divine dell’incoronazione di Yun Che a Sovrano dei Diavoli?”


“Che sia un fantoccio,” rispose Chi Wuyao: “Anche piuttosto patetico, fra l’altro.”


“Proprio come ci aspettavamo.” Qianye Ying’er ridacchiò con malizia. Era costretta ad ammettere che, se non fosse stata a fianco di Yun Che negli ultimi anni e se fosse rimasta ai vertici della Regione Orientale, anche lei sarebbe stata sicuramente d’accordo con loro.


Dopotutto, come poteva un giovane, costretto a fuggire pateticamente nella Regione Settentrionale perché le tre Regioni Divine gli davano la caccia, diventare davvero il “Sovrano dei Diavoli”?


Grazie all’Eredità del Dio Malvagio? Non importava quanto la Regione Settentrionale fosse “debole e patetica”, era comunque fin troppo ridicolo.


Anche se tutti gli abitanti delle tre Regioni Divine avessero saputo del ritorno dell’Imperatrice Diabolica Colpo Celeste Nemesi dei Diavoli, anche se avessero saputo che lei gli aveva donato la sua Eredità, l’avrebbero comunque trovato ridicolo. Anzi, li avrebbe convinti ancora di più che lui fosse solo un fantoccio.


L’Imperatore dell’Eternità era l’unico a sapere quanto fosse diventato spaventosamente forte Yun Che. E anche nonostante questo, sebbene quella sua crescita surreale fosse stupefacente, non era comunque allarmante. Dopotutto, la Regione Settentrionale era pur sempre la Regione Settentrionale. Se anche fosse salito al potere un quarto Imperatore Divino, non sarebbe stato nulla di cui preoccuparsi. E anche se fossero comparsi vari altri Imperatori Divini, sarebbero comunque rimasti solo un pugno di Diavoli intrappolati nella loro gabbia.


Il motivo per cui temevano Yun Che era ciò che sarebbe diventato in futuro.


Tuttavia, non avrebbero mai potuto immaginare che Yun Che avrebbe trasformato l’intera Regione Settentrionale stessa in così pochi anni. E non avrebbero mai immaginare che quel “futuro” che temevano così tanto sarebbe giunto così presto.


“I nemici più facili da abbattere con un singolo fendente sono quelli distratti e indifesi.” Commentò languidamente Chi Wuyao. Poi, rise con autocommiserazione: “Chi avrebbe mai pensato che le condizioni patetiche della Regione Settentrionale, in cui versa fin dalla sua nascita, sarebbero davvero diventate il suo più grande vantaggio?”


“Stiamo davvero dando il via alla guerra?” domandò all’improvviso Qianye Ying’er.


“Certo.” Chi Wuyao mantenne lo sguardo fisso in lontananza: “Come potrei infrangere la promessa che ho fatto al nostro Sovrano dei Diavoli?”


“E poi, fin dall’inizio ho la sensazione che…” continuò Chi Wuyao: “Il nostro Sovrano dei Diavoli ci stia ancora nascondendo alcune cose.”


Qianye Ying’er: “…”


“Ovviamente, riuscire a nascondere dei segreti persino a me e a te può essere considerato un miglioramento straordinario, nel suo caso. In effetti, al momento giusto potrebbe persino stupirci con qualche piacevole sorpresa.” Chi Wuyao tornò a sorridere leggermente: “E’ così impaziente di vendicarsi… ma, d’altro canto, sa meglio di chiunque altro di come è finito in questo stato, e questo lo tormenta. Quindi, se non fosse abbastanza sicuro di vincere, credi davvero che passerebbe al passo successivo?”


“Umpf, sembri fidarti molto di lui.” Rispose Qianye Ying’er.


“Già.” Chi Wuyao sospirò, in tono cupo: “Dopotutto, è pur sempre l’uomo che amo. Cos’altro posso fare, se non fidarmi di lui? E anche se a volte si intestardisce, posso solo assecondarlo.”


Dopodiché, lanciò un’occhiata a Qianye Ying’er e rise piano: “Lo sto viziando proprio come faceva Mu Xuanyin.”


“…” Qianye Ying’er distese improvvisamente una mano: “Dammi il Grande Calderone del Vuoto.”


“Oh?” sul volto di Chi Wuyao comparve un’espressione sorpresa, ma quando notò lo sguardo Qianye Ying’er esitò: “Hai intenzione di…”


“Ormai è da molto che le mie mani sono macchiate da così tanto sangue da farmi sprofondare fino all’ultimo girone dell’inferno.” Disse freddamente Qianye Ying’er: “Quindi, naturalmente dovresti lasciare certi compiti a una peccatrice come me.”


“Ho la Pietra Ni Yuan, quindi posso alterare la mia aura… lasciarlo fare a me è l’opzione più sicura.” Il suo sguardo si fece cupo e minaccioso: “Perché conosco Eternità molto meglio di te, e molto meglio di chiunque nella Regione Settentrionale.”


Dopo aver esitato per qualche istante, Chi Wuyao annuì leggermente col capo e rispose: “Va bene.”


Fece ricomparire il Grande Calderone del Vuoto e lo spinse verso Qianye Ying’er.


Fece un piccolo movimento con le dita e un delicato bagliore spirituale volò verso Qianye Ying’er: “Questi sono i tre Reami Stellari più adatti. Quando lo farai?”


“Subito!”


La sua voce riecheggiò nella mente di Chi Wuyao, ma lei stava già sfrecciando nel cielo. Non andò nella stessa direzione di Yun Che, né lo chiamò. Al contrario, volò verso sud il più velocemente possibile.


Sospirando molto piano, Chi Wuyao sussurrò: “Hua Jin, vai.”


Un’altra donna spiccò il volo, e Hua Jin seguì Qianye Ying’er.


In una vasta e cupa regione oscura.


Qianye Ying’er si fermò. Di fronte a lei c’era un Reame Stellare della Regione Settentrionale, piuttosto grande. Era un Reame Inferiore molto vicino al confine della Regione Settentrionale. Dato che era così vicino al confine, l’Oscurità era piuttosto flebile, ma quel Reame Stellare possedeva una reputazione spaventosa nella zona circostante.


Qianye Ying’er sollevò una mano, e il Grande Calderone del Vuoto comparve sopra di lei. Infuse la sua Energia Misteriosa nel calderone grigiastro, che cominciò a espandersi. Nell’arco di pochi secondi, raggiunse vari chilometri di diametro.


Contemporaneamente, un’aura terribilmente minacciosa avvolse ogni creatura di quel Reame Stellare. Sollevarono istintivamente lo sguardo al cielo, tremando e gridando a causa di quell’indescrivibile terrore che aveva attanagliato il loro cuore e la loro anima.


Anche se Qianye Ying’er non poteva utilizzare i poteri dimensionali del Grande Calderone del Vuoto, era pur sempre un Artefatto Divino primordiale, dunque era un’arma eccellente, praticamente indistruttibile nella loro Era.


Dopo aver riversato abbastanza Energia Misteriosa nel Calderone, Qianye Ying’er lo spinse delicatamente verso il basso. Il Grande Calderone del Vuoto si trasformò all’istante in un pallido meteorite, che precipitò verso il basso, schiantandosi senza pietà sulla superficie del Reame Stellare.


Boom——————


Un distruttivo bagliore divino e delle esplosioni assordanti fecero tremare il cielo. I Reami Stellari non erano fragili quanto dei semplici pianeti, ma il potere di un Divine Master era paragonabile all’apocalisse, per un Reame Inferiore.


Non appena il potere del Grande Calderone del Vuoto colpì, una ragnatela di crepe avvolse l superficie del fragile Reame Stellare. Un solo istante più tardi, venne ridotto in frantumi, e innumerevoli esseri viventi vennero sepolti insieme a esso.


Grida d’agonia, pura disperazione, l’odore del sangue fresco… Qianye Ying’er osservò con indifferenza la devastazione, senza alcuna espressione sul volto.


Proprio come la vecchia Dea del Brahma, che considerava tutti gli esseri viventi nient’altro che fili d’erba.
                                                                



