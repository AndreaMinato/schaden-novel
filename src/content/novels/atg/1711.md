---
title: Capitolo 1711 – Prova Inoppugnabile
pubDate: 2025-03-10T08:57:10.491Z
tags:
    - atg
---


<em>Capitolo regolare,
0 in coda, 0/10 donazione</em>
<em>-Schadenfreude</em>


Dal primo giorno in cui si erano incontrate, Qianye Ying'er aveva detto a Chi Wuyao che Zhou Xuzi sarebbe stato il più "grande regalo" che le avrebbe dato.


Lo avrebbero attirato nella Divina Regione Settentrionale per poi uccidere Zhou Qingchen e farlo infuriare. Aveva intenzione di usare questo incidente per spingere Zhou Xuzi ad attaccare la Divina Regione Settentrionale.


Avevano solo bisogno di una scintilla per accendere il fuoco della rabbia che albergava da tempo immemore nel cuore degli abitanti della regione settentrionale. Una volta che fosse avvenuto questo "incidente, avrebbero avuto il pretesto per attaccare. Ma una volta che la Divina Regione Orientale fosse stata attaccata, avrebbe biasimato sia la Divina Regione Settentrionale che il regno dell'Eternità... invece di formare un fronte unito contro un nemico comune.


La Divina Regione Occidentale e Meridionale avrebbero assistito allo scontro divertite.


Qianye Ying'er aveva avuto l'idea giusta, ma Chi Wuyao aveva rifiutato la sua proposta. Aveva perfino deciso di incontrare l'Imperatore dell'Eternità molto prima del previsto.


L'opportunità di iniziare questa guerra non doveva dipendere da Zhou Xuzi. Doveva essere sotto il loro pieno controllo e accadere nel momento giusto.


Inoltre, era impossibile che qualcuno si immaginasse che Zhou Xuzi, così consapevole delle sue responsabilità come Imperatore dell'Eternità, avrebbe perso la testa e attaccato la Divina Regione Settentrionale.


In effetti... il Regno dell'Eternità si era isolato dalla morte di Zhou Qingchen e da allora non si era mosso.


Se non altro, non si stavano preparando a vendicarsi della Divina Regione Settentrionale. In effetti, stavano facendo del loro meglio per cancellare ogni traccia di quell'incontro per preservare la dignità di Zhou Qingchen mentre Chi Wuyao aveva diffuso tutte le dicerie che circolavano per la Divina Regione Orientale e Occidentale.


Inoltre, quando Chi Wuyao aveva detto che voleva essere in pieno controllo di questa "opportunità", intendeva spingere lei stessa il regno dell'Eternità ad "aiutarli" ad accendere la miccia della guerra.


Qianye Ying'er non aveva altra scelta che ammettere una cosa. Sotto l'aspetto sensuale di Chi Wuyao, dietro il calore che mostrava a Yun Che, nascondeva un'anima ancora più intelligente e meticolosa della sua, ancora più malvagia.


Forse Yun Che non sarebbe stato l'unico incubo che flagellava le tre regioni divine, ci sarebbe stata anche Chi Wuyao!


Il primo lo avevano causato personalmente, mentre lei... era in agguato nell'oscurità da diecimila anni!


Qianye Ying'er fece un cenno e il calderone del Grande Vuoto tornò volando tra le sue mani. Non degnò di un'altra occhiata il regno stellare distrutto per poi girarsi e scomparire nell'oscurità.


Quando riapparì, aveva già raggiunto un regno stellare vicino.


Era un piccolissimo regno stellare intermedio appena più nelle profondità della Divina Regione Settentrionale.


I suoni terrificanti provocati dalla distruzione avevano raggiunto questo territorio, mettendo in allerta la maggior parte degli abitanti di questo regno stellare. Un Divine Sovereign interruppe il suo isolamento e si levò in volo. Puntò lo sguardo verso la direzione da cui proveniva il frastuono.


Il suo nome era Ye Jiancheng ed era il Realm King di questo regno. Era anche il suo solo Divine Sovereign.


Quando sentì la potenza opprimente che proveniva dal Calderone del Grande Vuoto, spalancò gli occhi con allarme.


<em>BOOOOM!</em>


Il mondo attorno a lui si trasformò in purgatorio distruttivo. Cercò disperatamente di fuggire, ma fu comunque travolto dall'energia terrificante che serpeggiava per il suo regno... La sua vista era offuscata, ma riuscì comunque a distinguere la figura di un enorme calderone color cenere.


Qianye Ying'er era già volata via a questo punto, ma prima di andarsene, usò la sua percezione divina per sondare Ye Jiancheng, che era in uno stato di stordimento.


Non molto tempo dopo, un terzo regno stellare esplose in una regione oscura non troppo lontana.


.....


Un regno stellare intermedio e due inferiori al confine meridionale erano stati distrutti nell'arco di una sola notte. Quando le notizie dell'accaduto iniziarono a diffondersi, scossero l'intera Regione Settentrionale.


La vita in questo territorio era estremamente crudele e più basso fosse stato il livello di un regno stellare, più sarebbe stato selvaggio. Era comune vedere persone che commettevano malvagità e saccheggiavano gli altri. Le dinastie sembravano nascere e cadere in ogni momento e non era insolito che perfino paesi e clan venissero completamente distrutti.


Tuttavia non era questo che era successo. La scala di quella distruzione era ad un livello completamente diverso. Era stato un annientamento completo!


Anche il mondo più caotico era governato da un insieme di regole di base. Anche se un regno stellare superiore avesse odiato un regno inferiore, avrebbe solo ucciso il loro Realm King e setta principale.


Ma distruggere un regno stellare equivaleva a polverizzare parte della Divina Regione Settentrionale stessa. Era un grande crimine che nessuno avrebbe perdonato, un crimine che avrebbe allarmato chiunque.


Questa calamità aveva distrutto completamente due regni stellare inferiori. Non rimaneva nemmeno un filo d'erba.


Anche il regno stellare intermedio era stato distrutto. Il novantanove per cento dei suoi abitanti era morto e i coltivatori sopravvissuti non sapevano nemmeno cosa li aveva colpiti. Il loro Realm King, Ye Jiancheng, era stato ritrovato privo di sensi da membri d'élite di altri regni stellari che erano accorsi ad indagare cos'era successo. Le notizie di ciò che era successo si diffusero velocemente e lo shock e la furia iniziarono a scuotere la Divina Regione Settentrionale.


La distruzione di un regno stellare. Questa malvagità non era stata perpetrata da molti anni nella regione.


La furia del Sovrano dei Diavoli e della Regina Diabolica si destò velocemente e mandarono subito membri del regno delle Anime Rubate ad indagare.


C'era bisogno di un Realm King per risalire al colpevole e condannare i suoi esecutori!


Per dimostrare quanto era grave questo disastro, la regina diabolica aveva mandato la terza strega Ye Li e la quarta strega Yao Die per indagare sulla scena del crimine.


Quando le due donne arrivarono, i Realm King dei regni stellari vicini e vari signori situati a sud della regione le stavano già aspettando. Arche profound di varie dimensioni riempivano questa vasta regione stellare.


Nel remoto sud, dove perfino i regni stellari intermedi potevano competere per la supremazia, l'arrivo di una strega non era diverso da quello di una divinità.


Non si erano ritrovati qui solo per dare il benvenuto a Ye Li e Yao Die, avevano anche radunato tutti i sopravvissuti e i coltivatori che erano nelle vicinanze quando era piombata questa calamità.


Quando Ye Li e Yao Die erano arrivate, i frammenti dei regni stellari infranti si stavano disperdendo nello spazio e l'aura distruttiva aleggiava ancora nell'aria.


Questo valeva in particolare per i due regni stellari inferiori. Non rimaneva nemmeno una briciola dei loro territori. Sembrava che non fossero mai esistiti.


I Realm King radunati andarono subito a porgere i loro saluti alle streghe, tremando di paura e apprensione. La strega Yao Die li ignorò tutti. Rimase al centro del regno stellare distrutto e scorse con la sua aura i segni della distruzione. All'improvviso disse con tono profondo: "Questa energia sembra piuttosto strana."


Si girò per guardarli: "Avete qualche impressione riguardo all'energia che permea questo posto?"


I Realm King attorno scossero le teste con fare impaurito.


"Ho sentito che ci sono dei sopravvissuti da quel regno stellare intermedio. Ora dove sono?" Chiese Ye Li.


"Sua altezza." Il Realm King che era chiaramente il capo del gruppo si fece avanti e le porse i suoi saluti con fare estremamente riverente. "Ci sono stati pochissimi sopravvissuti e sono già tutti saliti sulle arche profound."


"Inoltre, quando c'è stato questo disastro, alcuni coltivatori stavano viaggiando per questa regione. Siamo riusciti a radunarli tutti e a farli salire  a bordo delle nostre arche."


"Molto bene." Ye Li annuì piano: "Grazie per il vostro duro lavoro. Per favore portateci dai sopravvissuti."


Questo riconoscimento fece quasi cadere in ginocchio per la gratitudine tutti i Realm King presenti.


Questo disastro aveva attirato l'attenzione dell'intera Divina Regione Settentrionale. I regni stellari di un posto così remoto non avevano mai ricevuto così tanta considerazione.


Una volta salite sulle arche profound, Ye Li e Yao Die avevano interrogato ogni sopravvissuto. Tuttavia la maggior parte di loro era ancora spaventata e le loro parole erano a stento intelligibili. Alcuni dei più rari che erano lucidi potevano solo alzare le spalle con impotenza. Non avevano idea di cosa fosse accaduto.


Una voce risuonò in lontananza: "Il Realm King Jiancheng si è risvegliato!"


Un uomo di mezz'età dal colorito pallido stava camminando verso di loro, sorretto da qualcun altro. I suoi abiti erano laceri e il suo corpo era macchiato di sangue. La sua aura era estremamente debole ed era evidente che fosse ferito gravemente.


Era stato proprio investito pienamente dalla calamità. Ogni creatura vivente attorno a lui era morta, ma lui era riuscito a sopravvivere grazie al suo potente fisico da Divine Sovereign. Tuttavia, era chiaro che fosse sopravvissuto a stento, la sua aura era incredibilmente tenue.


"Il suo nome è Ye Jiancheng." Il capo dei Realm King presentò l'uomo ferito a Ye Li e Yao Die: "È il Realm King del regno della Carne distrutto."


<em>Nota traduzione: sta per "carne da cannone", il nome del regno sarebbe un gioco di parole dell'autore che si traduceva letteralmente con "comparsa".</em>


Ye Jiancheng, che era stato praticamente portato quaggiù, cercò ansiosamente di inchinarsi nonostante le sue condizioni. Le sue labbra tremavano mentre cercava di parlare, Ye Li alzò una mano per fermarlo e uno strato di vasta, ma gentile Energia Misteriosa ricoprì il suo corpo: "Non c'è bisogno di fare cortesie. Dimmi, hai visto qualcosa quando c'è stato quel disastro?"


Le parole della strega Ye Li colpirono violentemente l'animo confuso di Ye Jiancheng. Ripensò alla scena spaventosa a cui aveva assistito, facendo spalancare i suoi occhi per lo shock e il terrore.


"Un calderone... era un calderone... Un enorme calderone!" Ruggì con voce tremante.


"Un calderone?" Le persone attorno a lui si scambiarono delle occhiate.


"Parla più chiaramente. Che sorta di calderone era?" Disse con tono solenne Ye Li mentre si avvicinava un po' di più a Ye Jiancheng.


"Non lo so, non lo so." Ye Jiancheng scosse la testa nel panico: "Era un calderone bianco... Un enorme... calderone che non avevo mai visto prima... e ha impattato all'improvviso nel mio..."


"Ah!"




Mentre Ye Jiancheng parlava senza sosta, risuonò un grido sorpreso da lontano.


Era un uomo magro e dall'aspetto fragile. La sua aura era al Divine Spirit Realm e stava tremando da dietro la folla.


Il capo dei Realm King si infuriò e lo rimproverò: "Bastardo insolente, come osi interrompere l'interrogazione di sua altezza. Trascinatelo qui!"


"Aspetta un momento!" Disse Yao Die. Fissò l'uomo dall'aspetto fragile e si accigliò: "Hai sussultato perché ti sei ricordato di qualcosa all'improvviso?"


"No, no." L'uomo dall'aspetto fragile si ritirò ancora di più sotto lo sguardo penetrante di Yao Die. Il suo corpo tremava con paura istintiva.


"La signora strega ti sta facendo una domanda. Come osi mentirle?" Il capo dei Realm King ruggì con rabbia: "Se nasconderai qualcosa e provocherai la sua ira, non ci sarà più posto per te nella Divina Regione Settentrionale."


L'uomo dall'aspetto debole impallidì e sembrava sul punto di crollare da un momento all'altro.


"Non c'è bisogno di essere così ansiosi." La voce di Yao Die divenne gentile: "Se hai davvero scoperto qualcosa, dicci ciò che hai visto. Il regno delle Anime Rubate sicuramente ti ricompenserà."


La voce tenue e gentile della strega allentò un po' della tensione nell'uomo. Deglutì rumorosamente per poi radunare il coraggio di parlare: "Il grande calderone bianco di cui il Realm King ha parlato... anche io l'ho visto la scorsa notte."


Tutti furono scioccati da queste parole. Yao Die fece un passo avanti e chiese: "Che tipo di calderone era? Dove l'hai visto? Raccontami tutto quello che hai visto."


L'uomo dall'aspetto fragile non parlò. Invece stese una mano tremante porgendo un'ordinaria pietra dell'immagine profound.


La pietra emanò Energia Misteriosa e proiettò delle immagini.


Una brillante luce bianca mostrò un calderone.


Questa immagine era stata registrata da lontano, ma si poteva vedere chiaramente il profilo del calderone. Ci si poteva immaginare quanto doveva essere enorme.


Si poteva anche vedere nell'angolo in basso a sinistra il regno stellare che stava per andare incontro al suo destino!


Nel momento in cui tutti videro quell'immagine, Ye Jiancheng, dall'aura già debole e tenue, iniziò a gridare come un lunatico: "Eccolo! Quello è... il calderone! È quel calderone!! Ahhh!"


Ye Jiancheng era stato già stimolato troppo. Dopo aver gridato, roteò gli occhi e svenne di colpo.


Tutti i Realm King guardarono le due streghe. Stavano per dire loro che non avevano mai visto prima d'ora il calderone, ma, con loro stupore, le videro sbalordite.


Alle due si era mozzato il fiato e non avevano osato proferire una sola parola.


"Questo è..." Yao Die sussultò con shock: "Il calderone del Grande Vuoto? No, non può essere!"


Negò immediatamente l'ipotesi che aveva appena fatto.


"Non ti sbagli." Rispose con tono solenne Ye Li. "Quello è l'artefatto lasciato al regno dell'Eternità dagli dei. L'artefatto dal formidabile potere spaziale, il calderone del Grande Vuoto!"


Queste parole scioccarono tutti quanti.


Ye Li si girò a guardare l'uomo dall'aspetto debole e disse: "Chi sei e perché hai registrato questa immagine?"


L'uomo sembrava terrorizzato e ci vollero un po' di secondi prima che radunasse il coraggio. Disse con tono tremolante: "I... Il mio nome è Bo Xishan. Sono nato nel regno delle Rovine Meridionali. Qua-quando stavo viaggiando la scorsa notte, ho visto per caso la luce bianca, così l'ho registrata. N-non mi aspettavo di essere travolto da quella tempesta spaventosa. Sono svenuto sul posto e quando mi sono svegliato, sono stato preso in custodia da questi Realm King... Eh, no, no, mi è stato offerto rifugio da questi Realm King."


Ye Li mosse le dita e la pietra dell'immagine Profound volò nel suo palmo. Diede un ordine: "È una questione di grande importanza, devi seguirmi nel regno delle Anime Rubate!"


"Ah?" Bo Xishan ne fu scosso, ma presto rispose con voce tremante: "Sì, sì."


"Riporteremo nel regno delle Anime Rubate anche Ye Jiancheng." Disse Ye Li.


"Oh, un'altra cosa." Scorse tutti i presenti con lo sguardo e la sua voce divenne fredda: "Questa questione riguarda la Divina Regione Orientale ed è molto più seria di quanto vi possiate immaginare. Prima che le nostre indagini si concludano, non avete il permesso... di dire in giro cos'è successo!"


Tutti i Realm King annuirono ripetutamente, il sudore colava per le loro schiene.


Ye Li e Yao Die non rimasero ulteriormente. Portarono con loro il privo di sensi Ye Jiancheng e il tremante Bo Xishan...


Tuttavia, nel momento in cui si allontanarono dalla vista di tutti, la paura nello sguardo di Bo Xishan scomparì e fu rimpiazzata da uno strano bagliore cupo.


Anche se Ye Li e Yao Die avevano usato la loro autorità per ordinare di mantenere la riservatezza, le notizie di come i tre regni stellari erano stati distrutti dal calderone del Grande Vuoto del regno dell'Eternità si erano diffuse in ogni angolo della Divina Regione Settentrionale. In meno di due ore dalla loro partenza, ormai lo sapevano tutti.
                                


                                



