---
title: Capitolo 1712 – Sangue dell'Oscurità
pubDate: 2025-03-10T08:57:10.491Z
tags:
    - atg
---


<em>Capitolo regolare,
0 in coda, 0/10 donazione</em>
<em>-Schadenfreude</em>


Tutti nella Divina Regione Settentrionale avevano due ipotesi riguardo alla tragica distruzione dei tre regni stellari. La prima era che fossero stati annientati a causa di una vendetta e la seconda che qualche potente guerriero avesse commesso un grave crimine dopo essere impazzito. Tuttavia, una volta che la gente scoprì la "verità", di come il responsabile fosse il "Regno dell'Eternità", l'ira della Divina Regione Settentrionale si destò.


Inoltre la diffusione di queste notizie fu accompagnata da innumerevoli pietre misteriose dell'Immagine... che avevano registrato i resti dei regni stellari, l'indagine delle streghe, gli ululati di dolore e disperazione di Ye Jiancheng e... un enorme calderone bianco.


Shock, indignazione e furia... travolsero la Divina Regione Settentrionale come una pestilenza.


I coltivatori dell'oscurità erano sempre stati disprezzati dal mondo, era così fin dall'inizio. Nel momento in cui la loro aura fosse trapelata all'esterno della loro regione, i loro nemici avrebbero dato loro la caccia e li avrebbero uccisi... e i loro assassini lo facevano perfino nel nome della "giustizia".


Provavano amarezza e risentimento, ma non potevano nemmeno reagire... Ma se non altro avevano un posto in cui nascondersi. Finché fossero rimasti per sempre nella loro prigione, non sarebbero stati presi di mira dai coltivatori delle fazioni più "rette".


Ma ora queste organizzazioni dalla facciata così "nobile" avevano allungato gli artigli verso il loro ultimo rifugio. E il colpevole era il Regno dell'Eternità, il simbolo della "giustizia" nella Divina Regione Orientale.


Così li avevano praticamente messi all'angolo.


E avevano distrutto tre regni stellari in una notte!


Shock, paura, sbigottimento... Presto queste emozioni si trasformarono in una furia sempre più ardente.


Passò un giorno...


Due giorni...


Tre giorni...


Il sangue oscuro degli abitanti della Divina Regione Settentrionale  iniziò a ribollire. Allora, una scena fu proiettata in ogni angolo del territorio.


Era la prima volta che succedeva dalla grande cerimonia di incoronazione di un anno fa.


Il regno delle Anime Rubate materializzò di nuovo questi schermi oscuri. I tre regni sovrani si erano già radunati nella Sacra Regione, insieme ad un gruppo di Realm King che erano accorsi precipitosamente dopo essere stati convocati.


La Divina Regione Settentrionale che stava tremando di rabbia si ammutolì. Finalmente era arrivata la risposta dei regni sovrani.


La figura della regina diabolica Chi Wuyao apparì negli schermi. Il suo corpo era avvolto da nebbia nera, ma stavolta nessuno poteva percepire la sua aura seducente, anzi, raggelava chi la vedeva.


Chi Wuyao sporse una mano in avanti e proiettò un'immagine da una pietra misteriosa. Era la testimonianza di Bo Xishan e l'immagine del Calderone del Grande Vuoto.


"Come tutti possono vedere," disse con tono gelido Chi Wuyao: "Lo strumento usato per distruggere i tre regni stellari a sud è questo calderone."


"Si chiama calderone del Grande Vuoto. È l'artefatto divino lasciato dagli dei al regno dell'Eternità. È impossibile forgiare le iscrizioni sulla sua superficie o copiare la sua luce divina unica. Molti dei nostri regni stellari hanno delle descrizioni dettagliate sulle sue caratteristiche."


Dopo che la regina diabolica disse queste parole, gli spettatori iniziarono a mormorare tra di loro.


Alla fine una diceria non era estremamente affidabile, ma la regina diabolica in persona l'aveva confermato. Questo scosse ancora più violentemente i coltivatori della Divina Regione Settentrionale.


Chi Wuyao continuò: "Quando gli estranei entrano nella nostra regione, verranno attaccati sicuramente dall'oscurità. Tuttavia, questo calderone del Grande Vuoto, l'artefatto spaziale più potente della Divina Regione Orientale, permette al suo proprietario di teletrasportarsi per lunghe distanze finché vi si inietta potere divino dell'Eternità."


"La gente del regno dell'Eternità ha usato questi poteri spaziali per evitare di ricevere troppi danni e si sono avventurati nelle profondità dei territori meridionali. Per non lasciare tracce, hanno riversato il loro potere nel calderone e l'hanno usato per distruggere tre regni stellari. Dopodiché hanno usato immediatamente i poteri spaziali dell'artefatto per fuggire dalla scena del crimine."


"Questa spedizione non è solo crudele e feroce, è stata anche incredibilmente astuta." La voce di Chi Wuyao divenne solenne. "Se il Realm King Ye Jianchen non fosse sopravvissuto e se un coltivatore che stava passando di lì non avesse registrato cos'è successo, non saremmo riusciti ad identificare il colpevole in base alle tracce di energia che hanno lasciato. Forse avremmo iniziato ad accusarci a vicenda a causa di questo disastro."


Mentre Chi Wuyao stava annunciando la "verità", stava anche rispondendo ai loro dubbi e domande. Le sue parole alimentarono le fiamme della loro furia anche mentre stavano rabbrividendo.


Non c'era da meravigliarsi che potessero avventurarsi nelle profondità della Divina Regione Settentrionale senza lasciare nessuna traccia!


"Regina Diabolica, perché il regno dell'Eternità avrebbe fatto una cosa del genere?!"


Era stato Tian Muyi a chiederlo. Il suo tono si intristì: "Le tre regioni divine ci hanno sempre considerato un'eresia da sradicare. Ci hanno schiacciato al punto da non farci osare mettere piede fuori dalla Divina Regione Settentrionale! Siamo già in condizioni patetiche, ma... si stanno preparando a darci il colpo di grazia?"


"Preparando?" Gridò il Realm King Huo Tianxing con i capelli ritti. Tremando, continuò: "Hanno distrutto tre dei nostri regni stellari nell'arco di una sola notte. Ti sembrano dei preparativi?! Hanno già dato inizio al loro piano malvagio! In effetti potrebbe abbattersi una calamità sulle nostre teste la prossima volta che colpiranno!"


"Come osano?! Fin dove si spingeranno prima di essere soddisfatti?!"


"Questo calderone del Grande Vuoto è fin troppo terrificante! Praticamente non c'è modo di difendersi, inoltre questa potrebbe essere la loro mossa iniziale... E pensare che il regno dell'Eternità si sarebbe comportato in modo così tirannico!!"


I Realm King radunati si erano già infuriati e presto trasmisero la loro rabbia agli innumerevoli coltivatori della Divina Regione Settentrionale.


Chi Wuyao alzò una mano per poi sospirare con amarezza: "Il regno dell'Eternità in realtà ha un motivo per farlo."


Mosse le dita e fece proiettare un'altra immagine.


Sorprendentemente, raffigurava l'Imperatore dell'Eternità, e accanto a lui c'era suo figlio, Zhou Qingchen!


Accanto ai due c'era una luce eccezionalmente pura e brillante di colore verde... Era il Divino Midollo Indomato nelle mani di Zhou Xuzi.


"Mi hai detto che Yun Che ha il potere di eliminare l'energia dell'oscurità dentro mio figlio."


L'Imperatore dell'Eternità nello schermo continuò: "Spero... che non sia solo un inganno."


La scena cambiò velocemente, l'Imperatore dell'Eternità e l'onorabile Tai Yu volavano in lontananza. Zhou Xuzi gridava con amarezza e odio:


"Raccoglierò tutte le forze del Regno dell’Eternità… della Regione Orientale… e anche delle tre intere Regioni Divine… pur di distruggere la Regione Settentrionale e ridurvi entrambi in cenere!"


Il filmato svanì lentamente. Chi Wuyao si girò verso i Realm King dagli occhi spalancati: "Erano l'Imperatore dell'Eternità e suo figlio, il principe ereditario Zhou Qingchen."


"Un anno e sei mesi fa, l'Imperatore dell'Eternità ha offerto il Divino Midollo Indomato per rimuovere l'energia oscura nel corpo di suo figlio. Ci siamo incontrati al confine tra le nostre due regioni. Ma in realtà stava cercando un'opportunità per farmi un agguato. Dopo che il Sovrano dei Diavoli e io abbiamo capito che intenzioni aveva, abbiamo ci siamo vendicati uccidendo suo figlio..."


Chi Wuyao si fermò all'improvviso per poi continuare: "È così che è iniziato."


Continuava a parlare, ma il giuramento feroce dell'Imperatore dell'Eternità continuò a riecheggiare nelle loro orecchie.


Avrebbe radunato le forze delle altre tre Regioni Divine... per distruggerli?!


Fu in quel momento che Yun Che discese dal cielo. Scorse con lo sguardo la gente radunata sotto per poi dire con tono impassibile: "Tutti sanno che sono nato nella Divina Regione orientale. Il fatto che ora consideri la Divina Regione Settentrionale la mia casa potrebbe essere la volontà dell'Imperatrice Diabolica, ma è stata anche la Divina Regione Orientale a spingermi a farlo. E anche se sono stato costretto a fuggire, mi considerano comunque una calamità che dev'essere annientata."


Yun Che alzò lentamente la testa al cielo. Il suo sguardo brillava di luce nera e la sua intensità fece palpitare i cuori della gente: "Quando sono stato incoronato, ho fatto un giuramento, che non avrei più permesso che queste terre venissero oppresse!"


"Questa calamità è successa anche a causa mia. Così... mi recherò personalmente nel Regno dell'Eternità e gliela farò pagare! La vendetta che si abbatterà su di loro sarà cento volte più dolorosa! Farò capire loro che non potranno più opprimerci!"


Le parole di Yun Che scioccarono tutti. L'Imperatore Yama Yan Tianxiao intervenne: "Come possiamo biasimare il Sovrano dei Diavoli?! Sua magnificenza, è il più rispettato tra i diavoli e il futuro della Divina Regione Settentrionale dipende da lei! Non lasceremo che si metta in pericolo!"


"Non è stato solo un attacco a tre regni stellari, ma una provocazione! La Divina Regione Orientale ci sta sottovalutando e sta cercando di umiliarci! Non solo si è comportata in modo così feroce e spregevole, ha... passato il limite! Hanno calpestato il nostro orgoglio!"


"Sovrano dei Diavoli!" Yan Tianxiao cadde in ginocchio e gridò: "Il Realm King Yama Yan Tianxiao ha ricevuto il favore del Sovrano dei Diavoli e miei poteri oscuri non sono più dipendenti da queste terre oscure. Chiedo a sua magnificenza di permettermi di mobilitare il regno Yama. Usciremo dalla regione settentrionale e vendicheremo questa tragedia!!"


Proprio mentre Yan Tianxiao finì di parlare, un'altra persona cadde in ginocchio: "Fen Daoqi della Luna Ardente chiede il permesso di mobilitare i Divoratori della Luna e di combattere contro la Divina Regione Orientale! Siamo disposti ad usare i poteri oscuri che sua magnificenza ci ha donato per vendicare il torto che ci è stato fatto, per lavare via il risentimento del passato!"


Queste parole che sembravano così irrealistiche colpirono i cuori di ogni coltivatore della Divina Regione Settentrionale.


Era proprio un sogno... Perché nell'ultimo milione di anni avevano potuto solo ritirarsi in questa gabbia oscura mentre venivano accerchiati da ogni lato dalle altre tre regioni divine.


Era passata un'era dopo l'altra, le vecchie generazioni davano spazio alle nuove, ma nessuno aveva mai messo piede fuori da questa prigione.


Mentre la loro gabbia si rimpiccoliva sempre di più, anche la Divina Regione Settentrionale diventava sempre più patetica e la loro "fuga" diventava sempre meno fattibile.


Ma ora due grandi Realm King stavano proponendo questa possibilità di fronte a tutta la Divina Regione Settentrionale.


"Esatto!" Disse con tono profondo la regina diabolica: "In passato i nostri poteri oscuri avevano questo limite, ma oggi, grazie alla benedizione del Sovrano dei Diavoli, possiamo superare i nostri confini! Come potremmo noi capi della regione settentrionale tollerare ancora il loro comportamento tirannico?!"


"No! Non riguarda solo i regni sovrani!" Il Realm King Tian Muyi alzò la testa. La sua voce era piena di emozione: "La generazione di mio padre, di mio nonno, del mio bisnonno... sono rimaste intrappolate per tutta la vita nella Divina Regione Settentrionale. Non sono riuscite a fare nemmeno un passo fuori! Possiamo esaltarci quanto vogliamo in queste terre oscure, ma... agli occhi dell'universo, delle tre regioni divine che ci hanno intrappolato qui, non siamo altro che delle bestie addomesticate!"


"Un milione di anni. UN MILIONE DI ANNI!" La voce di Tian Muyi divenne ancora più agitata. "E ciò che è ancora più tragico è che innumerevoli dei nostri fratelli oscuri si sono rassegnati da tempo al loro fato, da tempo si sono abituati a queste circostanze. Figuriamoci lottare contro il fato, il nostro orgoglio e la nostra passione si sono estinti. Siamo stati ridotti a creature pari a degli animali!"


Le parole di Tian Muyi scossero gli spiriti di tutti, colpendo gli animi della gente.


"Ma... il mio regno Imperiale Celeste ne ha avuto abbastanza!" L'oscurità emerse dal suo palmo, il suo potere trasformato rilasciò una pura energia diabolica. "Non dobbiamo più tollerarlo!"


"La Divina Regione Orientale ci ha umiliato un'altra volta distruggendo tre dei nostri regni stellari, ma allo stesso tempo... è stato un avvertimento dato dal cielo! Ci sta guidando dall'alto!"


Indicò verso l'alto mentre la sua energia si diffondeva dalla sua mano. "Il Regno Imperiale Celeste chiede il permesso di uscire dalla regione settentrionale. Vendicherò questo torto e... farò recuperare alla nostra Divina Regione Settentrionale la dignità che ha perso da un milione di anni!!"


Innumerevoli coltivatori si riempirono di energia, in particolare i membri del regno Imperiale Celeste. Quando sentirono queste parole scioccanti, non reagirono con shock e paura, ma con pura furia.


"Ben detto!" Gridò il Realm King della Calamità Huo Tianxing. L'oscurità eruttò dal suo corpo e la sua voce era ancora più stridente e feroce di quella di Mu Tianyi. "In passato non abbiamo avuto altra scelta se non stringere i denti e sopportare. Ma ora che il Sovrano dei Diavoli ci ha benedetto con la sua onorabile oscurità, perché dobbiamo tollerarli ancora?!"


"Faremo ciò che i nostri antenati non hanno potuto fare!"


"Il mio regno della Calamità chiede il permesso di uscire dalla Divina Regione Settentrionale! I nostri sforzi non saranno inutili, anche a costo di spezzarci le ossa, di macchiare il suolo della regione orientale con il nostro sangue!"


"Sua magnificenza!" Tian Guhu si alzò. La sua schiena era dritta come une freccia e il suo sguardo gelido come una pozza d'acqua. Di fronte a lui c'erano cento dei più giovani Divine Sovereign. Disse con orgoglio: "Noi Sovrani Celesti siamo stati riempiti di gloria per tutta la nostra vita, eppure non abbiamo fatto il nostro contributo."


"Per l'ultimo briciolo di gloria e onore che rimane alla nostra regione, noi Sovrani Celesti chiediamo il permesso di uscire dai confini, siamo anche disposti ad essere l'avanguardia. Non rimpiangeremo la scelta che faremo oggi, anche a costo di morire!"


Le parole di Tian Guhu sconvolsero di nuovo tutti i coltivatori della Divina Regione Settentrionale... agitando in particolare quelli più giovani.


Ognuno dei Sovrani Celesti era indubbiamente la crème de la crème dei membri della giovane generazione della Divina Regione Settentrionale. Quasi tutti loro avevano una posizione prestigiosa che gli altri potevano solo ammirare o invidiare.


Ma oggi questi giovani nati per condurre una vita piena di lussi, dei principi benedetti dal cielo, non solo stavano chiedendo il permesso di uscire dalla regione, ma anche di essere l'avanguardia della spedizione. Avevano davvero... dato la priorità alla dignità della loro regione a scapito della propria sicurezza.


Una volta che sentirono l'intervento di Tian Guhu, ogni dubbio e paura rimasto nei cuori dei giovani Divine Sovereign della regione settentrionale scomparirono completamente. Si riempirono di determinazione e risolutezza senza precedenti.


Questa era la prima volta che sentivano così tanto orgoglio nell'appartenere alla regione settentrionale.


In effetti nemmeno la morte sembrava così spaventosa in quel momento.


Tian Guhu si girò. Il suo sguardo penetrante sembrò trapassare lo schermo e osservare direttamente la gente. "Siamo stati oppressi per fin troppo tempo. Hanno distrutto tre regni stellari in una sola notte, hanno anche giurato di annientarci. Non è più una mera umiliazione! Se continueremo a tollerarlo... verremo considerati gli zimbelli dell'universo! Non potremo più riparare quest'onta!"


"Uomini della Divina Regione Settentrionale, vogliamo davvero continuare a sopportare? Siete davvero contenti di inginocchiarvi e lasciare che la Divina Regione Orientale ci calpesti in modo così crudele?!"


I coltivatori più giovani erano più facili da agitare o influenzare.


Dopo un breve periodo di silenzio, la Regione Settentrionale iniziò a scatenare la sua furia.


"Ha ragione! La Divina Regione Orientale ha passato il limite! Come possiamo continuare a tollerarlo?!"


"Bestie addomesticate... Ahahahah! Ironico! Anche se rimaniamo nella nostra gabbia, cercano ancora di schiacciarci! Se possiamo sopportare ancora questo comportamento, perfino i cani e i maiali ci sottovaluterebbero!"


"I nobili Realm King hanno assolutamente ragione. Ora abbiamo un Sovrano dei Diavoli datoci dall'Imperatrice Diabolica. Grazie alla sua benedizione oscura, i nostri poteri non si indeboliranno se lasceremo la Regione Settentrionale! Ora che possiamo reagire, non dovremo più subire la loro umiliazione."


"Il Sovrano dei Diavoli e i Realm King stanno partendo alla carica e perfino gli onorabili Sovrani Celesti sono indifferenti nei confronti della morte, così di cosa dobbiamo avere paura?! Chiunque non sia un codardo, faccia sentire la propria voce! Vendetta! Vendetta! VENDETTA!!"


"Dobbiamo farla pagare alla Divina Regione Orientale! Come possiamo continuare a permettere loro di metterci i piedi in testa?!"


"Se non reagiremo, i nostri regni stellari potrebbero essere i prossimi!"


"Ho già deciso di seguire i nobili Sovrani Celesti e fare parte dell'avanguardia! Compagni, facciamo pagare loro i nostri debiti di sangue! Disprezzeremo ogni codardo senza fegato!"


.....


La rabbia iniziò a ribollire. La determinazione dei regni stellari di uscire dalla loro gabbia, la loro determinazione a non chinare più la testa di fronte agli altri, accesero l'odio represso da innumerevoli anni dalla Divina Regione Settentrionale. Il sangue oscuro che dormiva da innumerevoli anni si stava agitando nelle loro vene.
                                


                                



