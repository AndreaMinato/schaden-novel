---
title: Capitolo 1715 – Spade Diaboliche
pubDate: 2025-03-10T08:57:10.491Z
tags:
    - atg
---


<em>Capitolo regolare,
0 in coda, 0/10 donazione</em>
<em>-Schadenfreude</em>


Divina Regione Meridionale, regno del Mare Meridionale.


L'Imperatore del Mare Meridionale era il più potente in questo territorio, ma primeggiava anche in un certo aspetto.


Era l'imperatore divino che aveva più palazzi di harem.


I suoi palazzi imperiali ammontavano a migliaia solo nel suo regno e costellavano le varie regioni del suo territorio.


Questi palazzi di harem erano stati costruiti soltanto per il suo piacere.


Di fronte alla grande sala di uno degli harem imperiali dell'imperatore.


Una donna elegante e splendida con un abito lussuoso camminò piano verso la grande sala. Si fermò proprio di fronte e si inchinò, attendendo risposta con rispettoso silenzio.


Rumori licenziosi risuonarono nelle sue orecchie, accentuati dalla risata selvaggia dell'Imperatore del Mare Meridionale.


La donna non sobbalzò sentendo quei suoni, ci era da tempo abituata.


Era risaputo che l'Imperatore del Mare Meridionale considerasse il sesso importante quanto la sua stessa vita. Inoltre non aveva mai cercato di nascondere la sua lussuria. Sembrava perfino provare orgoglio per questo.


La donna aspettò a lungo prima che le grandi porte del palazzo imperiale si spalancassero violentemente. Nan Wansheng uscì con spavalderia. Il suo abito dorato era slacciato e rivelava completamente il suo petto. Il suo giovane viso era così sorprendentemente bello da poter incantare qualsiasi donna.


"Cosa succede?" Si accigliò lievemente mentre si fermava di fronte alla messaggera. Sembrava seccato di essere stato disturbato, ma sapeva anche che nessuno avrebbe osato andare a cercarlo senza un motivo valido.


La splendida donna si inchinò per poi alzare entrambe le mani: "Mio re, ho ricevuto questo messaggio circa un'ora fa e mi è stato riferito che deve essere il re ad aprirlo personalmente."


"Temevo che fosse accaduto qualcosa di molto importante, così non ho osato indugiare. Merito la morte per aver disturbato il momento di piacere del mio re. Le chiedo perdono."


Nei suoi palmi giaceva un piccolissimo cristallo spirituale dalla luce bianca spenta.


Era al picco del Divine Sovereign Realm, ma non poteva percepire l'oggetto nelle sue mani. Inoltre il livello del potere irradiato dal cristallo era così elevato da farle mozzare il fiato.


Di conseguenza, non aveva osato aspettare.


Nan Wansheng prese il cristallo, i suoi occhi già stretti si ridussero lentamente a fessure.


Questo cristallo spirituale poteva essere letto solo una volta, così era impossibile che qualcun altro avesse potuto anche solo darci una sbirciata. Inoltre una persona doveva essere almeno un Divine Master di ottavo livello per rimuoverne il potere in modo sicuro.


Nan Wansheng non lesse immediatamente il contenuto del cristallo. Invece fissò la splendida donna ad occhi stretti per poi ridacchiare: "Meriti davvero di morire. Perché sei riuscita a trovarmi solo un branco di megere ripugnanti."


La splendida donna abbassò la testa e iniziò a tremare: "Me... me ne assumo la responsabilità. Tuttavia erano le donne più belle che ho potuto trovare tra i centinaia di regni che ci circondano, così sono davvero... davvero..."


"Eheh." Nan Wansheng rise freddamente. La prese per il mento e le sollevò lentamente la testa per guardarla negli occhi. Lo sguardo della concubina era piena di paura mentre lui diceva con tono languido: "Sigh, che bel visino, ma che peccato che in confronto a Ying'er è fin troppo brutto."


"..." La splendida donna si morse il labbro inferiore dicendo: "La sola persona che può rivaleggiare con la dea del Monarca del Brahma è la Regina Drago in persona. Mi... mi scuso per la mia incompetenza."


"Allora mi porti queste donne brutte ogni giorno per darmi da mangiare della me**a?!"


La splendida donna non osò giustificarsi ulteriormente. Rispose piena di vergogna: "Mi scuso per la mia incompetenza."


Un tempo l'imperatore le avrebbe considerate di prima classe, donne degne di entrare nel suo harem.


Ma da quando aveva posato gli occhi sulla dea del Monarca del Brahma non aveva trovato una sola concubina dall'aspetto accettabile.


Inoltre aveva corteggiato Qianye Ying'er per anni e praticamente aveva cercato di esaudire ogni sua richiesta, ma non aveva avuto nemmeno l'occasione di trascorrere un po' di tempo con lei. La desiderava, era un impulso che non poteva sfogare, eppure infiammava ulteriormente la sua passione. Stava diventando sempre più violento e scontroso con le donne che lo servivano, bellezze che un tempo trattava con premura.


"Dato che sai già di essere incompetente, stai aspettando che ti cacci via?!"


Nan Wansheng mosse un dito, spingendo via la splendida donna con fare brusco: "Se mi porterai della spazzatura del genere la prossima volta, te ne potrai andare definitivamente."


La splendida concubina rivelò per un attimo della tristezza. Si inchinò profondamente e se ne andò.


Nan Wansheng strinse lievemente il cristallo.


Il messaggio apparì immediatamente nel suo mare spirituale. Spalancò gli occhi mentre lo strano bagliore iniziò a bruciare con incredibile intensità.


"Eheheh, e pensare che vogliono davvero usarmi per bloccare i loro nemici."


Sogghignò freddamente: "Tuttavia, permetterò loro di usarmi."


"Dopotutto, chi può resistere all'attrattiva della vita eterna... Ahahahahahah!"


.....


Sette giorni erano troppo brevi.


Prima che i pettegolezzi riguardo al regno dell'Eternità si affievolissero e mentre idee scandalose fossero ancora vive nelle menti di innumerevoli coltivatori della regione orientale, il termine di scadenza per l'imperatore passò.


Ma nessuno ci prestò la minima attenzione.


Un cane rabbioso avrebbe fatto paura, ma non quando era imprigionato in una gabbia, non importava quanto sembrasse violento o abbaiasse... Inoltre era da un milione di anni che erano confinati nel loro territorio.


Nessuno sapeva che un mare di ombre nere come la pece stavano avanzando lentamente verso il confine meridionale, come nuvole cupe che stavano gradualmente oscurando il cielo.


Il cielo sopra la Divina Regione Settentrionale stava diventando sempre più buio.


In un regno stellare inferiore di basso livello e dalle poche risorse nel confine meridionale.


Quando il Sovrano dei Diavoli e la sua regina porsero visita personalmente al suo regno, il Realm King di questo piccolo territorio non riusciva nemmeno a smettere di tremare.


Yun Che, Chi Wuyao e Qianye Ying'er galleggiavano tra le nuvole, i loro sguardi erano incollati sulla Divina Regione Orientale.


Erano passati sette giorni.


Una massa nera si affollò sotto di loro. In effetti erano completamente circondati da questa orda nera.


Il numero di coltivatori disposto ad uscire dalla Divina Regione Settentrionale e a rischiare la vita per la sua resurrezione aveva superato di gran lunga le aspettative di Yun Che... Anzi, di tutti quanti.


Per quanto fosse sconvolgente il potere di Yun Che, era stato incoronato un anno fa, era incredibile che potesse radunare così tante persone.


Tuttavia l'odio e la sete di sangue della Divina Regione Settentrionale, oppressa per un milione di anni, erano indubbiamente le più facili da destare.


Questo era l'unico altro "vantaggio" che la Divina Regione Settentrionale possedeva oltre alla sua via di fuga.


"Finalmente è arrivato il momento." Disse piano Chi Wuyao mentre fissava l'orizzonte.


Qualunque fosse il risultato, non importava cosa riservasse loro il futuro, questo giorno sarebbe passato alla storia.


Era successo tutto a causa di Yun Che. Senza di lui non sarebbero riusciti ad arrivare a questo punto, nemmeno se le dimensioni e la forza dell'esercito della Divina Regione Settentrionale fossero state di gran lunga superiori.


Tuttavia il suo obiettivo non era garantire il benessere dei suoi sudditi, ma vendicarsi... L'intera Divina Regione Settentrionale non era altro che uno strumento per lui.


Tian Guhu volò velocemente verso il trio. Si fermò di fronte a Yun Che per poi dire: "Sua magnificenza, è arrivato il momento."


Alzò la testa per guardare Yun Che. La sete di sangue trapelava dalla sua facciata calma.


"Hai fatto i tuoi preparativi?" Disse con tono profondo Yun Che mentre lo fissava.


"Sua magnificenza." Lo sguardo di Tian Guhu era profondo come un abisso e le sue parole erano risolute. "Mi sono preparato per tutta la vita per questo momento."


"Bene." Yun Che annuì lentamente. Poi si mosse con fare fulmineo e la sua immagine residua si offuscò, riapparendo poi di fronte all'orda di diavoli.


"Partiamo." Questa parola detta con calma decretò l'inizio della guerra fomentata dalla vendetta e dalla ribellione contro il loro fato. "Usate la vostra rabbia, il vostro odio e il vostro desiderio per macchiare di sangue fresco queste sporche terre."


"L'ibernazione durata per un milione di anni è finalmente terminata. Ora è il momento di iniziare un nuovo capitolo della nostra storia oscura!"


<em>Rumble!!</em>


Grida tonanti riempirono l'aria, una quantità sconfinata di Energia Misteriosa dell'oscurità si radunò tutta in una volta. La sete di sangue fece ribollire il sangue di quest'orda oscura.


"Uomini che finora si sono rintanati nell'oscurità!" Ruggì con entusiasmo Tian Guhu mentre era di fronte a quest'orda oscura: "Ognuno di voi forma l'avanguardia che romperà per prima questa miserabile prigione!"


"Per la gloria dei nostri discendenti, per vendicare l'umiliazione inflitta ai nostri antenati, diventate la lama affilata per la vendetta! CAAAARICAAAA!!"


L'oscurità dormiente alla fine si era scatenata. All'orizzonte, decine di figure nere come la pece si trasformarono in lame da cui trasudava malvagità mentre superavano i confini della Divina Regione Settentrionale. Queste ombre erano guidate da cento Sovrani Celesti e il resto era formato de dieci milioni di coltivatori dell'oscurità. Erano scappati dalla gabbia da cui non avevano mai osato uscire e si precipitarono verso la Divina Regione Orientale vicina.


Questo assalto improvviso sconvolse la calma che permeava la Divina Regione Orientale. Li aveva colti con le braghe calate... anche se Yan Tianxiao li aveva avvertiti sette giorni fa.


Chi Wuyao e Qianye Ying'er galleggiavano tra le nuvole ben sopra il confine della Divina Regione Settentrionale, assistendo al primo passo che i coltivatori dell'oscurità facevano fuori dalla loro gabbia.


Anche se era solo un piccolissimo passo.


"Abbiamo dieci divisioni e ciascuna è composta da un milione di guerrieri oscuri guidati da dieci Sovrani Celesti. Ognuno ha il compito di conquistare un regno stellare." Bisbigliò Qianye Ying'er: "Perché non usiamo i Sovrani Celesti per conquistare il cuore di questi regni stellari per poi mandare le truppe dopo di loro per mantenere l'ordine sui territori? Così subiremmo gravi perdite."


Chi Wuyao ridacchiò. Disse: "Più è facile agitare un'emozione, più sarà facile che si calmi. Così come credi che la rabbia e la sete di battaglia continuerà a bruciare tra i coltivatori della Divina Regione Settentrionale?"


Qianye Ying'er: "..."


"Sacrificio e morte." Chi Wuyao disse queste parole crudeli con un sorriso seducente.


"Eheh, ho capito." Qianye Ying'er rise freddamente: "Sei davvero degna di essere l'ex-maestra di Yun Che, una donna che conquista facilmente il rispetto degli altri."


"Signora? La sua maestra era Mu Xuanyin, io sono la sua imperatrice. E tu..." Chi Wuyao si voltò verso di lei e disse con voce languida: "Devi chiamarmi sorella maggiore. Non sbagliare la prossima volta, va bene?"


"Umpf!" Qianye Ying'er sbuffò piano.


Chi Wuyao fissò le dieci lame diaboliche che stavano sciamando verso la Divina Regione Orientale mentre mormorava: "Come risponderà l'Imperatore dell'Eternità? Sono proprio impaziente di vederlo. A proposito..."


"Hai pensato ad altre pericolose variabili che potrebbero mettere a rischio i nostri piani?"


Qianye Ying'er le aveva già parlato di due variabili principali che avrebbero potuto rappresentare dei rischi durante questa prima fase.


La prima era la perla dell'Eternità, uno dei Tesori Celesti, nessun altro a parte il regno dell'Eternità sapeva del suo potere.


L'ignoto era sempre l'ostacolo più pericoloso.


Sopratutto perché il regno del Monarca del Brahma aveva sempre sospettato che la fondatrice del regno dell'Eternità non fosse mai davvero morta.


La seconda era l'Imperatrice degli Dei Lunari Xia Qingyue.


Era la sola donna che fosse riuscita a lasciare una profonda impressione su Qianye Ying'er.


Era il suo istinto terrificante e la sua astuzia che inquietavano Qianye Ying'er... la preoccupava anche quanto lei capiva la personalità di Yun Che.


Dopotutto si conoscevano da quando avevano sedici anni. Era stata la persona di cui Yun Che si fidava di più... In effetti aveva contato su di lei in passato.


"No." Rispose Qianye Ying'er: "Dobbiamo stare attenti alla perla e a Xia Qingyue. Per quanto riguarda il resto..."


Lo sguardo di Qianye Ying'er mostrò una luce fredda e si accigliò. Dopodiché tremò mentre si raggelava.


"Cosa succede?" Chi Wuyao inarcuò le sopracciglia vedendo la sua reazione.


"In realtà... mi sono dimenticata di un'altra spaventosa variabile." Mormorò Qianye Ying'er mentre fissava l'orizzonte.


Chi Wuyao si girò, la sua espressione diventò incredibilmente seria: "Di cosa?"
                                


                                



