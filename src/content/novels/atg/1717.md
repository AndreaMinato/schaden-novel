---
title: Capitolo 1717 – Diavoli, Avanzate!
pubDate: 2025-03-10T08:57:10.491Z
tags:
    - atg
---


Capitolo regolare, 0 in coda, 0/10 donazione


-Alstor


La maggior parte dei territori settentrionali della Regione Orientale era ricoperta da neve e ghiaccio. Man mano che le truppe della Regione Settentrionale li invadevano con spietata crudeltà, il sangue fresco tinse rapidamente i paesaggi innevati di un rosso brillante.


All’orizzonte, delle auree diaboliche nere come l’inchiostro stavano aprendo dei tagli scarlatti in quello sconfinato mondo bianco.


C’erano dieci armate di Diavoli, ognuna delle quali composta da un milione di soldati. Ma in confronto ai giganteschi Reami Stellari Intermedi, quel numero era insignificante.


Tuttavia, gli invasori si erano preparati con attenzione per quel momento. I soldati della Regione Settentrionale erano ormai diventati dei demoni pieni di odio e rancore, erano disposti a sacrificare anche la propria vita in nome della vendetta. I loro avversari, invece, erano divisi in varie fazioni, ognuna delle quali pensava solamente al proprio tornaconto. Nessuno degli abitanti della Regione Orientale si era preparato alla guerra, e le loro forze erano più deboli e sparpagliate che un pugno di sabbia al vento.


Non appena si alzò il sipario, quella guerra sanguinosa si trasformò subito in un vero e proprio massacro a senso unico. Tuttavia, non era casuale e disorganizzato. Le dieci armate oscure sfrecciarono come lampi, dirigendosi con una velocità stupefacente verso il cuore dei vari Reami Stellari.


E l’élite di quelle armate era guidata da Tian Guhu in persona.


Continuò a proseguire senza sosta, oltrepassando varie regioni ricoperte dalla neve, lasciandosi alle spalle un’oscura tempesta di vento.


Il Palazzo Celeste del Girasole di Ghiaccio era la setta del Realm King del Regno del Girasole di Ghiaccio. Dopo la morte di Mu Xuanyin, era diventato poco alla volta la setta più potente di tutti i territori settentrionali della Regione Orientale. L’unico “ostacolo” che impediva loro di regnare incontrastati era il nuovo Realm King del Regno della Canzone Glaciale. Mu Bingyun era una Divine Sovereign di ottavo livello, mentre il Realm King del Palazzo Celeste del Girasole di Ghiaccio era solo al sesto.


Tuttavia, escludendo Mu Bingyun, il Palazzo Celeste del Girasole di Ghiaccio era già diventato più forte della setta della Fenice di Ghiaccio.


Quel giorno, il Realm King del Girasole di Ghiaccio, Mu Xue’er, stava meditando tranquillamente all’interno del Palazzo Celeste. Mentre raccoglieva e incanalava con attenzione l'Energia Misteriosa glaciale all’interno del suo corpo, dalla collana che indossava risuonò all’improvviso una frenetica trasmissione sonora.


“Maestra del Palazzo! Le nostre frazioni esterne sono sotto attacco… Diavoli! I Diavoli ci stanno attaccando!”


Il Realm King del Girasole di Ghiaccio aprì lentamente gli occhi e rispose con freddezza: “Se dei Diavoli si avvicinano troppo, uccideteli e basta. Come puoi essere così in preda al panico a causa di qualche semplice Diavolo, per caso tutta la tua forza misteriosa e la tua forza di volontà sono scomparse!?”


“No! Stavolta, i Diavoli sono… Arg! AHHHHH!”


Subito dopo quel grido miserabile, si sentì il rumore della sua carne che veniva lacerata e del suo cranio che veniva frantumato.


Il Realm King del Girasole di Ghiaccio divenne scuro in volto. Proprio quando stava per rialzarsi, un’altra frazione esterna della setta le inviò una trasmissione sonora urgente: “Maestra del Palazzo! I Diavoli… i Diavoli ci stanno invadendo!”


Il Realm King rispose: “Quando i Diavoli lasciano la Regione Settentrionale, rimangono praticamente menomati. Uccideteli a vista e basta!”


“Questi Diavoli sono diversi, sono terrificanti. Ci sono molti Divine King, e anche alcuni Divine Sovereign… ci stanno sterminando come dei folli… la nostra grande formazione misteriosa difensiva è collassata prima ancora che potessimo attivarla completamente… Maestra del Palazzo, la prego…”


Bang!


L’ultima cosa che si sentì fu il rumore della sua Giada di Trasmissione del Suono che si infrangeva.


Il Realm King del Girasole di Ghiaccio si alzò in piedi di scatto, con un terribile presentimento nel cuore… Subito dopo, percepì improvvisamente qualcosa di strano e si voltò verso nord.


Una sagoma nera come la notte si stava avvicinando rapidamente da nord, ed emanava un’aura spaventosa e soffocante, che sembrava avvolgere ogni cosa.


Tutta la luce divenne improvvisamente più fioca. In quell’istante tutti i membri del Palazzo Celeste del Girasole di Ghiaccio, compreso il Realm King, si sentirono come se fossero sprofondati in un abisso. Ebbero la sensazione che il mondo intero fosse stato inghiottito da un’oscurità senza fine.


“I Diavoli ci stanno invadendo!” il cuore del Realm King del Girasole di Ghiaccio tremava dalla paura e dallo shock, ma cominciò comunque a dare ordini a gran voce, restando incredibilmente composta: “Sigillate il Palazzo! Alzate tutte le barriere!”


Il vasto Palazzo Celeste del Girasole di Ghiaccio aveva una superficie dal diametro di quasi cinquemila chilometri, e aveva decine di milioni di discepoli. Tian Guhu si fermò in alto nel cielo, guardando verso il basso.


Per sopravvivere nella Regione Settentrionale, sempre più piccola e senza risorse, i Reami Intermedi dovevano essere sempre pronti a crudeli battaglie e tremendi saccheggi. Eppure, la setta di quel Reame Intermedio della Regione Orientale poteva vivere tranquillamente nel lusso di quella vasta distesa innevata, cacciando e sterminando tutti i Diavoli che incontravano senza battere ciglio…


Il suo arrivo era stato annunciato dalla sua terrificante aura. E fu proprio quell’aura a spingere il Palazzo Celeste del Girasole di Ghiaccio ad attivare frettolosamente tutte le loro barriere difensive più potenti. Innumerevoli discepoli volarono nell’aria, e decine di Divine King li guidarono, organizzandoli in varie formazioni.


L’espressione di Tian Guhu si incupì leggermente, ma non disse nulla. Al contrario, si limitò a sollevare la Spada Imperiale Celeste, per poi sferrare un fendente verso il basso!


RUMBLE!!


Quell’attacco infranse la barriera protettiva che si era appena formata, tagliando in due anche l’intero Palazzo del Girasole di Ghiaccio.


Quell’apocalittica dimostrazione di forza fece quasi schizzare gli occhi fuori dalle orbite a tutti i membri del Palazzo Celeste del Girasole di Ghiaccio. Il loro spirito combattivo e il loro desiderio di proteggere il proprio setta scomparvero all’istante.


Tian Guhu disse, con una voce cupa e quasi diabolica: “Morite… nell’Oscurità.”


Poi, puntò la Spada Imperiale Celeste verso il basso e innumerevoli raggi di energia nera piovvero a terra come meteore d’inchiostro. Trapassarono facilmente le mura del Palazzo Celeste del Girasole di Ghiaccio, che aveva sempre svettato orgoglioso e pacifico sulla zona circostante, fin dall’antichità. Ogni raggio uccise migliaia di persone, scioccate e impotenti.


Gli Anziani del Palazzo che si erano radunati per combattere impazzirono immediatamente dal terrore. Cominciarono a gridare: “Fuggite! Svelti, fuggite!!”


Una forza del genere poteva appartenere solo a un Divine Master, quindi anche se l’intero Palazzo Celeste avesse unito le forze, non avrebbero comunque potuto opporre resistenza.


Tutti i Divine King del Palazzo Celeste spiccarono il volo, bruciando senza esitare la propria Essenza del Sangue. Sacrificandosi, speravano di riuscire almeno a salvare la vita ad alcuni dei loro discepoli.


Shnnnk!


Un sibilo spietato riecheggiò nell’aria, e Tian Guhu li oltrepassò in un istante. Erano stati tutti tagliati in due in una sola frazione di secondo, e la grande formazione misteriosa che stavano costruendo collassò subito dopo.


Per la lama di un Divine Master di ottavo livello, che differenza c’era fra i Divine King e i fili d’erba?


Non li degnò neppure di uno sguardo. La sua percezione spirituale stava già puntando l’aura più potente fra quelle in fuga. Un secondo più tardi, scomparve e riapparve a una grande distanza.


Clang!


Gli bastò un singolo fendente per spezzare la spada di ghiaccio del Realm King del Girasole di Ghiaccio e scaraventarla via, facendo sgorgare una fontana di sangue nel cielo.


Bang!


Con il suo secondo attacco, la trafisse. Il corpo del Realm King venne dissolto dall’Oscurità e si disperse in piccole gocce di sangue che volarono tutt’intorno.


Per un istante, a Tian Guhu si annebbiò la vista.


La neve bianca, l’Oscurità, il rosso del sangue… tutto gli ricordava crudelmente il suo ricordo più doloroso, impresso nelle profondità della sua anima…


……………….


Una ragazza giaceva silenziosamente fra le braccia di un uomo. Le sue vesti erano lacere e macchiate dal sangue, e la sua aura era sul punto di spegnersi… ma in vita sua, non si era mai sentita tranquilla e in pace con sé stessa come in quel momento. Non avrebbe mai più dovuto provare paura, né lottare per sopravvivere, né sopportare di essere divorata dall’ansia.


“Fratellone Tian, perché… la vita è già così difficile, eppure tutti cercano di uccidersi l’un l’altro… perché dobbiamo sempre restare coinvolti in terribili conflitti più grandi di noi… credi davvero che non potremmo liberarci da questa prigione… se solo unissimo per davvero le forze?”


“Qing… er…” Tian Guhu abbracciò la ragazza moribonda, digrignando i denti e singhiozzando in silenzio.


“Ho sentito dire… che nelle altre Regioni, il cielo è azzurro, e i mari sono blu… Che ci sono delle rigogliose foreste verde smeraldo, e dei fiori incantevoli, variopinti, dai colori strani e meravigliosi…”


“Odio le persone che vivono laggiù… ma… avrei… davvero… voluto… vederli…”


……………


Bang!


Quel poco che rimaneva del corpo del Realm King del Girasole di Ghiaccio cadde a terra, e le gocce di sangue che danzavano nell’aria si mischiarono alle lacrime ghiacciate di Tian Guhu… Subito dopo, cominciò a rilasciare una sconfinata e spietata Oscurità.


“Qing’er, sto arrivando da te, ti raggiungerò molto presto… e, insieme, vedremo tutti i paesaggi che avresti voluto vedere.”


Mentre mormorava quelle parole, conficcò la Spada Imperiale Celeste nel terreno. L’Oscurità dei Diavoli Yama eruppe all’improvviso, e nella vasta regione innevata comparve un gigantesco vortice nero. Divorò brutalmente l’enorme Palazzo che sorgeva lì da centinaia di migliaia di anni, riducendolo in macerie.


A Tian Guhu non piaceva uccidere, e non aveva mai commesso prima un crimine così orribile. Tuttavia, mentre tutte quelle innumerevoli vite tremavano e si spegnevano a una a una nel mezzo della sua Oscurità, rimase completamente impassibile, senza alcuna emozione nel cuore.


Spiccò il volo, giunse in alto nel cielo e distese un braccio, creando con la Spada Imperiale Celeste varie gigantesche mezzelune di Energia Misteriosa Oscura, che sfrecciarono in tutte le direzioni, distruggendo le decine di Arche Profound che stavano cercando di fuggire.


Booom!!


Colonne di distruttiva Energia Misteriosa sorsero verso il cielo. Le fondamenta del Palazzo Celeste del Girasole di Ghiaccio, delle strutture di ghiaccio costruite sul punto di convergenza di dei flussi di Energia Misteriosa Glaciale, vennero spazzate via in un solo istante. Tian Guhu alzò lo sguardo al cielo e ululò: “Il Realm King del Girasole di Ghiaccio è morto. Tutti gli abitanti di questo Reame Stellare che si arrenderanno verranno risparmiati, e trattati come prigionieri di guerra. Tutti coloro che opporranno resistenza… verranno sterminati senza pietà!”


Grida di terrore riecheggiarono per tutto il Regno del Girasole di Ghiaccio, mentre la pallida neve bianca che lo ricopriva si tingeva rapidamente di rosso. Il grido di Tian Guhu raggiunse ogni angolo del Reame Stellare, e la notizia della distruzione del Palazzo Celeste del Girasole di Ghiaccio fece cedere la fede e gli ultimi bricioli di speranza di quasi tutti gli abitanti del Regno.


Dei rapporti vennero immediatamente inviati al confine della Regione Settentrionale.


“Sovrano dei Diavoli, Regina Diabolica, il Realm King del Girasole di Ghiaccio e il suo Palazzo Celeste sono caduti. La prima fortezza è stata conquistata.”


“In quanto agli altri nove Reami Stellari, i sei Reami Inferiori sono stati conquistati facilmente e le nostre forze hanno già raggiunto anche il cuore dei tre Reami Intermedi. Entro le prossime dieci ore, li conquisteremo tutti e tre!”


Quando le notizie vennero riferite al resto dei soldati della Regione Settentrionale, i loro cuori divamparono.


Guidati dai Sovrani Celesti della Regione Settentrionale, dieci milioni di giovani praticanti del mistero avevano fatto da avanguardia per l’invasione. Chi Wuyao non l’aveva fatto per mettere alla prova la forza dei loro avversari, ma per placare la preoccupazione e la paura ancora radicate nei cuori degli abitanti della Regione Settentrionale.


Un milione di anni in quella gabbia oscura avevano fatto penetrare il terrore per le altre Regioni Divine fin nelle loro ossa. Più gli abitanti della Regione Settentrionale erano anziani, più questa paura era intensa. Dopotutto, al contrario dei più giovani, loro non si lasciavano trascinare facilmente dall’entusiasmo.


Ma l’avanguardia, che a dire il vero era piuttosto debole, dato che Tian Guhu era l’unico Divine Master fra le sue fila, aveva calpestato i propri avversari come se fossero insetti. In meno di un giorno, avevano vinto tutte le loro battaglie.


Davanti a quella verità innegabile, gli abitanti della Regione Settentrionale cominciarono a capire che la Regione Orientale non era poi così terrificante. E adesso che il Sovrano dei Diavoli era alla guida della loro Regione Settentrionale, erano molto più forti di quanto immaginassero.


“Ottimo.” Chi Wuyao aveva lo sguardo puntato verso il cielo a sud. Sollevò un cristallo avvolto da della nebbia nera, e pronunciò l’ordine diabolico che avrebbe fatto precipitare la Regione Orientale in un incubo ancora peggiore.


“Il prossimo obiettivo sono i cento Reami Stellari dei territori a occidentali. Conquistate il primo, poi usatelo come roccaforte per attaccare da tutti i fronti!”


“Ricordate, nessuno deve avvicinarsi al Regno della Canzone Glaciale o attaccare i Reami Superiori. Subito dopo aver raggiunto un Reame Stellare, mettete sotto pressione le sue truppe e conquistate la setta del suo Realm King. Nessuna negligenza sarà tollerata, e nessuno deve mostrare la minima pietà.”


“Uccidete tutti coloro che oppongono resistenza e imprigionate con l’Oscurità tutti coloro che si arrendono, così potremo usarli come ostaggi!”


Le labbra di Chi Wuyao si incurvarono in un freddo e sadico sorriso: “La Regione Orientale non si vanta sempre della propria morale!? E allora useremo i suoi abitanti come ostaggi, così resteranno imprigionati dalla loro stessa morale!”


RUMMMMMMBLEEEEEE…


Migliaia di lampi oscuri illuminarono il cielo della Regione Settentrionale.


Cento oscure Arche Profound da Guerra, lunghe più di cinquanta chilometri l’una, oltrepassarono il confine insieme a centinaia di migliaia di Arche più piccole. Si lasciarono alle spalle delle scie nere che avrebbero potuto oscurare il sole, sciamando verso i territori occidentali della Regione Orientale.


Ora che le prime dieci frecce avevano colpito i loro bersagli, era giunto il momento di lasciare che la vera Oscurità divorasse il mondo.


Chi Wuyao fece un cenno con una mano, e di fronte a lei comparve una Proiezione Profound, che mostrava una mappa della Regione Orientale. Tutti i suoi novemila Reami Stellari erano rappresentati con precisione. I Reami Sovrani, i Reami Superiori, quelli Intermedi e quelli Inferiori erano illuminati con colori diversi, così da distinguerli facilmente.


C’erano alcuni punti della mappa che brillavano con una strana luce nera. C’erano circa un centinaio di quei punti oscuri.


Chi Wuyao aveva scelto quei Reami Stellari insieme a Qianye Ying’er. Dopotutto, anche se la sua coscienza era rimasta collegata a quella di Mu Xuanyin per diecimila anni, aveva trascorso quasi tutto il tempo nel Regno della Canzone Glaciale. Di conseguenza, Qianye Ying’er conosceva la Regione Orientale molto meglio di lei, e sapeva perfettamente quali fossero le sue roccaforti più importanti.


Chi Wuyao diede una rapida occhiata alla mappa. Alla fine, posò lo sguardo su un punto di luce nella sua parte destra e lo fissò.


“Cosa c’è, sei ancora preoccupata?” la voce di Qianye Ying’er la raggiunse.


Chi Wuyao distese una mano e rispose: “Questi tre obiettivi sono troppo vicini al Regno del Sacro Universo. Nel Regno del Sacro Universo ci sono tre grandi minacce: Luo Guxie, Luo Shangchen e Luo Changsheng, e anche l’intero setta è estremamente forte.”


“Sarà un gioco da ragazzi conquistare quei tre Reami Stellari con una guerra lampo, ma se il Regno del Sacro Universo decidesse di intervenire, saremo costretti a sfruttare gli uomini di uno dei nostri Reami Sovrani per occuparcene…” Chi Wuyao si voltò verso Qianye Ying’er: “Non me ne vuoi ancora parlare? Ho il cuore che mi scoppia nel petto dalla preoccupazione, per questa faccenda.”


Le parole di Chi Wuyao spinsero Qianye Ying’er ad abbassare involontariamente lo sguardo verso il suo petto. I suoi seni morbidi e abbondanti, che era impossibile non guardare almeno per un istante, formavano degli archi affascinanti, alzandosi e abbassandosi a ritmo col respiro di Chi Wuyao. Qianye Ying’er distolse subito lo sguardo e strinse i denti.


“Nel Regno del Sacro Universo, c’è una gigantesca bomba a orologeria, pronta a scoppiare.” Cedette Chi Wuyao. Sapeva bene che Chi Wuyao la stava provocando… quindi, era costretta a dirle la verità, per recuperare un po’ di terreno nella loro competizione: “Ci basterà farla esplodere, e l’intero Regno del Sacro Universo cadrà nel caso, lacerato da un conflitto interno.”


“Oh?” Lo sguardo di Chi Wuyao si riempì di curiosità.


Qianye Ying’er distese una candida mano. Teneva fra le dita un cristallo spirituale che aveva preparato molto tempo prima: “Quando credi che sia il momento più opportuno, fai in modo che questo venga consegnato al Realm King del Sacro Universo, Luo Shangchen. Dopodiché, ti basterà sederti e osservare il meraviglioso spettacolo che distruggerà il Regno del Sacro Universo.”


Chi Wuyao prese quel cristallo spirituale e lo esaminò con la sua percezione spirituale. Le sue labbra si incurvarono immediatamente in un piccolo sorriso, così attraente che avrebbe affascinato chiunque. La sua preoccupazione scomparve completamente.


“Sei riuscita persino a scoprire un tale segreto del Regno del Sacro Universo. Sei davvero degna della tua fama, Dea del Brahma, temuta da tutti i Reami Sovrani del mondo.”


“Heh.” Qianye Ying’er ridacchiò con freddezza: “A dire il vero, non avrei mai immaginato che questo segreto, per il quale ho lavorato duramente anni e anni, sarebbe diventato una sorta di dono nuziale per la Regione Settentrionale!”


“Oh, no,” le rispose Chi Wuyao, con un sorriso ancora più ammaliante, sussurrando col suo tono sensuale: “Ti sbagli. Questo non è un dono nuziale per la Regione Settentrionale. È un dono nuziale che stai regalando a Yun Che, mia dolce, adorabile bambina.”


Qianye Ying’er: “~！@#￥%…”
                                


                                



