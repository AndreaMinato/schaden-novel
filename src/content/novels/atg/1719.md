---
title: Capitolo 1719 – Eternità Insanguinata (1)
pubDate: 2025-03-10T08:57:10.492Z
tags:
    - atg
---


Capitolo regolare, 0 in coda, 0/10 donazione


-Alstor






Le truppe della Regione Settentrionale si diffusero per la Regione Orientale come un’epidemia.


La Regione Orientale era troppo abituata alla pace. Questo, sommato al loro radicato disprezzo per la Regione Settentrionale, aveva reso i suoi abitanti troppo sicuri di loro stessi. Quando la Regione Settentrionale attaccò, nessuno di loro pensò neppure per un istante che sarebbero stati travolti da una catastrofe.


I Reami Superiori, che avrebbero dovuto essere in prima linea, avevano scelto immediatamente di salvare la propria pelle, quando avevano scoperto che i Diavoli li avrebbero lasciati in pace se non avessero interferito. Decisero di aspettare che il Regno dell’Eternità, che “aveva dato inizio a tutto ciò” risolvesse personalmente il problema. Sicuramente, non si sarebbero sacrificati avventatamente per gli errori di qualcun altro.


Tuttavia, quando quell’oscura “epidemia” sarebbe penetrata fino al cuore della Regione Orientale – e sarebbe successo molto presto – non avrebbero più avuto il tempo di reagire.


………………


Divina Regione Meridionale, Regno del Mare Meridionale.


Dopo aver ricevuto le ultime notizie, l’Imperatore del Mare Meridionale si alzò lentamente in piedi, con uno strano bagliore negli occhi.


“In soli due giorni, i Diavoli della Regione Settentrionale hanno occupato più di duecento Reami Stellari della Regione Orientale. Heh, sono proprio un branco di cani rabbiosi.”


A parlare era stato un uomo che indossava delle vesti argentate, con uno sguardo crudele e inquietante.


Il suo nome era Nan Feihong, ed era uno dei Quattro Sovrani del Mare del Regno del Mare Meridionale, il “Sovrano del Mare Infernale Settentrionale”.


“Tuttavia, si tratta solo di Reami Intermedi o Inferiori, quindi la Regione Orientale non ha ancora subito perdite significative. Ho sentito dire che tutti i Reami conquistati dai Diavoli sono stati praticamente tinti di rosso dal sangue. Questo debito di morte…” commentò il Sovrano del Mare Infernale Settentrionale, con una piccola risata sprezzante: “Ricadrà solo e soltanto sulle spalle del Regno dell’Eternità.”


“Al momento, al Regno dell’Eternità basterebbe prendere il comando, organizzare le forze dei Reami Superiori della Regione Orientale, e sferrare un contrattacco. Una volta fatto, per loro sterminare tutti quei Diavoli sarebbe solo una questione di tempo. Purtroppo, temo che in ogni caso la reputazione del Regno dell’Eternità subirà un duro colpo.”


Quando Il Sovrano del Mare Infernale Settentrionale ebbe finito il suo discorso, notò che l’Imperatore del Mare Meridionale stava mormorando qualcosa a bassa voce. Gli chiese immediatamente: “Mio Imperatore, trova che ci sia qualcosa di strano in questa faccenda?”


L’Imperatore del Mare Meridionale alzò lo sguardo e ridacchiò divertito: “Vieni con me nella Regione Orientale.”


Il Sovrano del Mare Infernale Settentrionale corrugò immediatamente la fronte: “Possibile, mio Imperatore… che intenda aiutare la Regione Orientale?”


Considerato quanto conosceva bene l’Imperatore del Mare Meridionale, sapeva che in quella situazione di sicuro non avrebbe mai aiutato la Regione Orientale. In effetti, avrebbe fatto volentieri il tifo per i Diavoli, nella speranza che seminassero il caos per l’intera Regione Orientale.


L’Imperatore del Mare Meridionale rispose: “L’Imperatore dell’Eternità vorrà porre fine a questa invasione il prima possibile. Vorrà ridurre al minimo il numero di morti, dunque chiederà aiuto al Regno del Brahma, al Regno degli Dei Lunari e al Regno degli Dei Stellari… quindi, ci troviamo di fronte a un’opportunità più unica che rara.”


“Un’opportunità?” il Sovrano del Mare Infernale Settentrionale era ancora più confuso di prima. Fece un passo in avanti e chiese: “Mio Imperatore, ha intenzione di…”


“Non c’è bisogno di altre domande.” L’Imperatore del Mare Meridionale si voltò verso nord, diventando improvvisamente scuro in volto.


“A dire il vero, il tempismo con cui si è presentata quest’opportunità mi sembra fin troppo perfetto.”


Sapeva chiaramente che qualcosa non quadrava, ma nulla al mondo era più convincente della tentazione della “vita eterna”.


“Beh, è raro che io sia disposto a stare al gioco di qualcun altro.” Sulle sue labbra comparve un sorriso glaciale: “Ma dato che intendo farlo, tanto vale andare fino in fondo!”


Dopodiché, nei suoi occhi lampeggiò un bagliore assetato di sangue.


Non importava che avesse accettato oppure no di stare al gioco di qualcun altro. Ma come avrebbe potuto lasciarla passare liscia… a chi aveva avuto osato manipolarlo?


………………


Regione Orientale, Regno degli Dei Lunari.


Yao Yue, Lian Yue e Jin Yue si inchinarono con rispetto di fronte a un velo bianco come la luna, facendo rapporto all’Imperatrice degli Dei Lunari riguardo alla caotica guerra nei territori settentrionali.


I Diavoli avevano attaccato da poco, ma avevano già conquistato trecento Reami Stellari. Tutti stavano rabbrividendo, di fronte alla rapidità della loro invasione.


L’Imperatrice degli Dei Lunari disse, da oltre il velo: “Hanno distrutto i loro stessi Reami Stellari, incastrando il Regno dell’Eternità. Poi, hanno usato la scusa della vendetta per occupare i nostri Reami Intermedi e Inferiori. Nel frattempo, hanno catturato tutti coloro che si sono arresi, usandoli come ostaggi, ma senza attaccare i Reami Superiori. Così, quest’ultimi hanno trovato più conveniente scaricare la colpa su chi ha dato il via a tutto, ovvero il Regno dell’Eternità, preferendo non provare neanche a salvare i Reami Intermedi e Inferiori, che già disprezzavano, piuttosto che correre rischi.”


“Per noi avrebbe dovuto essere facile fare unire le forze contro ai Diavoli, nostri nemici comuni, ma le nostre alleanze sono cadute a pezzi subito dopo l’inizio della guerra.”


“Non è facile manipolare così abilmente gli esseri umani, quindi questa deve essere opera della Regina Diabolica.”


“Incastrando il Regno dell’Eternità?” Yao Yue era confusa: “Ma abbiamo confermato che quello nelle riprese era il Calderone del Grande Vuoto, non c’è dubbio.”


“Lian Yue.” Rispose tranquillamente l’Imperatrice degli Dei Lunari.


“Subito.” Lian Yue fece un cenno con il capo, poi spiegò tutto alle altre due ragazze: “Due anni fa, nel Regno Divino dell’Inizio Assoluto, ho trovato delle tracce dell’aura del Calderone del Grande Vuoto nel luogo in cui è stato ucciso l’Onorevole Tai Yin. Quindi, Yun Che deve essersene impadronito in quell’occasione.”


“Ma dato che in quell’incidente era coinvolto anche Zhou Qingchen, l’Imperatore dell’Eternità non avrebbe lasciato scoprire per nessun motivo al mondo che il Calderone del Grande Vuoto era stato rubato. Del resto, nessuno avrebbe mai creduto che un Artefatto Divino così potente fosse caduto fra le mani della Regione Settentrionale.”


“Stento a crederci.” Yao Yue aveva un’espressione scioccata.


“Quest’invasione è molto più ambiziosa e su una scala molto più vasta di quanto si possa sospettare adesso.” Commentò senza fretta l’Imperatrice degli Dei Lunari: “Al momento, sembra che abbiano il coraggio di attaccare solo i Reami Intermedi e Superiori, mentre affermano di aspettare una risposta dall’Imperatore dell’Eternità.”


“Ma le Arche Profound fuggite dai Reami Stellari già conquistati rappresentano la minaccia più terrificante e inaspettata di tutte.”


“Ah?” Lian Yue inarcò le sue esili sopracciglia: “Maestra, teme che i Diavoli stiano usando quelle Arche Profound per infiltrarsi in tutta la Regione Orientale? Ma sarebbe estremamente difficile. Per i Diavoli è difficile mantenere il controllo della loro aura, nelle altre Regioni, dunque sarebbe facile scoprirli. E anche se si fossero nascosti negli angoli più remoti delle Arche Profound, sarebbe comunque facile percepire la loro aura. Quindi, come potrebbero portare a termine un’infiltrazione su larga scala?”


Dopo un breve periodo di tetro silenzio, la donna oltre il velo rispose a bassa voce: “In fin dei conti, le minacce più terrificanti e pericolose al mondo non sono quelle sconosciute. Sono quelle che vanno contro ogni logica.”


Le tre ragazze si scambiarono degli sguardi, poi Yao Yue disse: “Tutti gli Dei Lunari e gli Emissari degli Dei Lunari si sono già radunati nella Città della Luna Divina. Attendiamo solo un suo ordine. Anche le truppe di ogni livello sono già pronte. Quando lei ci darà l’ordine, Maestra, potremo andare in qualsiasi momento a riprenderci i territori settentrionali.”


Il velo si sollevò e Xia Qingyue lo oltrepassò lentamente. La sua sagoma divenne sfocata, e ricomparve alle spalle delle tre ragazze, molto lontano da loro: “Devo visitare il Regno dell’Eternità. Nessuno deve fare nulla, prima del mio ritorno.”


Non appena uscì dal Palazzo Imperiale, si fermò all’improvviso. Poi, disse: “Jin Yue, Shui Meiyin possiede la Divina Anima Immacolata e conosce molti trucchi, quindi sta probabilmente pianificando di sfruttare questo caos per fuggire. Dovrai sorvegliarla personalmente per tutto il tempo.”


Jin Yue venne colta alla sprovvista da quell’ordine, ma non avrebbe mai potuto rifiutare. Si limitò a rispondere a bassa voce: “D’accordo.”


……………….


L’atmosfera nel Regno dell’Eternità era strana come mai prima di allora.


Le notizie dei Diavoli che terrorizzavano il nord venivano riferite ogni ora, e ogni volta erano più scioccanti delle precedenti. Arrivavano di continuo innumerevoli suppliche d’aiuto.


I Diavoli della Regione Settentrionale avevano affermato che quell’invasione rappresentava una vendetta contro il Regno dell’Eternità, quindi il resto della Regione Orientale era in attesa della risposta dell’Imperatore dell’Eternità.


Non erano passati neppure due anni da quando il suo figlio prediletto era morto nella Regione Settentrionale. Aveva anche perso l’ultimo pezzo di Divino Midollo Indomato della Regione Orientale. Zhou Xuzi non si era ancora ripreso dal trauma, ed era chiaramente la vittima, ma all’improvviso… era stato incastrato come responsabile della diabolica catastrofe che aveva travolto la Regione Orientale.


Zhou Xuzi comprese finalmente chi avesse diffuso tutte quelle voci negli anni precedenti, e perché fosse stato incastrato per la distruzione di quei tre Reami Stellari della Regione Settentrionale, cose delle quali all’inizio non gli era importato nulla.


“Il Regno del Vento Scarlatto è caduto! Il Realm King del Vento Scarlatto è morto, e il settanta percento del suo setta è stato sterminato! I sopravvissuti si sono arresi ai Diavoli!”


“Mio Imperatore, le difese del Regno del Cielo Turchese e del Regno dell’Arcobaleno Viola sono crollate. Abbiamo già ordinato severamente più e più volte ai quattro Reami Superiori più vicini di aiutarli, ma nessuno di loro ha accettato di inviare dei rinforzi o di provare a riconquistarli!”


“Il Regno dei Nove Orici è stato completamente occupato dai Diavoli…”


“Mio imperatore, i Diavoli che stanno attaccando sono almeno cinquanta volte più numerosi di quanto avessimo stimato ieri. Molto probabilmente… molto probabilmente, non abbiamo neppure ancora visto tutto il loro esercito. Inoltre, abbiamo confermato che la forza misteriosa di quei Diavoli non sembra indebolirsi affatto, nonostante siano nella Regione Orientale!”


“Mio Imperatore, tutti i Reami Stellari dei territori a nord sono nel caos più totale. Mentre parliamo, innumerevoli Arche Profound stanno fuggendo disperatamente verso sud. Anche i Reami Stellari dei territori centrali e meridionali stanno cedendo al panico.”


“…”


Una delle due parti si era preparata con attenzione, mentre l’altra non era affatto pronta.


Una delle due parti non temeva la morte, mentre l’altra pensava innanzitutto alla propria sicurezza e ai propri interessi.


Comunque, nessuno si sarebbe mai aspettato che la reazione della Regione Orientale, abituata da fin troppo tempo alla pace, sarebbe stata davvero così disorganizzata e incompetente, di fronte a una reale crisi.


Il flusso incessante di notizie fece diventare sempre più scura e solenne l’espressione dell’Imperatore dell’Eternità, che comunque non si scompose.


Sotto di lui, l’immenso esercito del Regno dell’Eternità aveva concluso i preparativi, e poteva contare tra le proprie fila anche sei Guardiani.


“Mio Imperatore, non possiamo permetterci di aspettare ulteriormente.” Disse l’Onorevole Tai Yu.


Ogni secondo che passava, morivano altri abitanti della Regione Orientale, e quel debito di sangue… per metà doveva essere pagato dai Diavoli, ma per metà ricadeva sulle spalle del Regno dell’Eternità.


Non avrebbero potuto scrollarsi di dosso quella responsabilità, neanche se ci avessero provato.


“Quanti uomini abbiamo radunato?” domandò Zhou Xuzi.


“Al momento, sono arrivate le truppe principali di cento quarantatré Reami Superiori, tutte guidate personalmente dai loro Realm King.” Rispose l’Onorevole Tai Yu: “Tuttavia, c’è un imprevisto piuttosto strano. Il Regno del Sacro Universo ha smesso di rispondere alle nostre trasmissioni sonore.”


“In ogni caso, la formazione misteriosa di teletrasporto che è stata preparata contiene abbastanza energia da trasferire al confine settentrionale tutte le truppe che abbiamo radunato per cinque volte.”


Il Regno dell’Eternità era specializzato nelle tecniche dimensionali. Anche senza il Calderone del Grande Vuoto, erano riusciti a costruire così velocemente una Formazione di Teletrasporto a lungo raggio in grado di essere usata da così tante persone… Ovviamente, però, avevano dovuto consumare una gigantesca quantità di risorse.


“Non possiamo davvero aspettare ancora.” mormorò fra sé e sé Zhou Xuzi. A quel punto, si voltò improvvisamente.


Una donna avvolta da un’aura viola si avvicinò rapidamente, giungendo proprio accanto a Zhou Xuzi. Era stata così veloce da far sembrare che fosse uscita da una frattura spaziale.


“Anche lei è venuta a puntare il dito contro questo vecchietto, Imperatrice degli Dei Lunari?” domandò con calma Zhou Xuzi.


Anche se tutti i messaggeri avevano omesso di proposito quei dettagli, non aveva certo bisogno di molta fantasia per immaginare che gli abitanti dei Reami Stellari distrutti e di tutta l’ormai terrorizzata Regione Orientale… lo stessero insultando e maledicendo con parole ancora più velenose di quanto lui potesse credere.


Anche se fino a qualche giorno prima l’avevano ammirato e lodato con sincerità.


Era una reazione fin troppo normale, era la natura umana.


Xia Qingyue ridacchiò con indifferenza, poi rispose: “Il vostro Regno dell’Eternità ha perso il Calderone del Grande Vuoto, e in cambio a ricevuto un gigantesco mucchio di sterco. Provo quasi pena per voi, quindi perché dovrei puntare il dito contro di lei?”


Zhou Xuzi sembrò piuttosto sorpreso. Poi, disse: “Nulla sfugge alla sua saggezza e ai suoi occhi, Imperatrice degli Dei Lunari. Ammetto di non sapere neppure io stesso quanti occhi e quante orecchie abbia nel mio Regno dell’Eternità.”


“Credo che questa, al momento, sia l’ultima delle sue preoccupazioni, Imperatore dell’Eternità.” Xia Qingyue non sembrava avere alcuna intenzione di negarlo. Al contrario, rovesciò le carte in tavola: “Prima di tutto questo, non le importava neppure di dimostrare la sua innocenza. Ma adesso, non potrebbe farlo neppure se lo desiderasse. Quindi, è costretto a farsi ubbidientemente carico di questo mucchio di sterco.”


Lanciò un’occhiata alla distante formazione misteriosa che emanava un’intensa energia dimensionale. Corrugò la fronte, e aggiunse: “Più di cento Realm King Superiori e le truppe dei loro setta. È davvero degno della sua fama, Imperatore dell’Eternità. Nonostante sia stato incastrato e venga considerato il colpevole che ha dato il via a questa diabolica epidemia, è comunque riuscito a mobilitare così in fretta così tanti uomini.”


“Mi lasci indovinare, questa nuova grande formazione misteriosa di teletrasporto vi porterà…” inarcò di nuovo le sopracciglia, poi sussurrò: “Al confine fra la Regione Orientale e quella Settentrionale.”


“Esatto.” Zhou Xuzi annuì.


Xia Qingyue rispose: “Quindi, il vostro piano è di teletrasportare questo grande esercito alle spalle dei Diavoli, per poi ordinare alle truppe dei territori centrali e meridionali di attaccarli da sud, così da circondarli e chiuderli in una manovra a tenaglia. In questo modo, tutti i Diavoli che stanno invadendo la Regione Orientale rimarranno intrappolati, come mosche in un barattolo di vetro.”


“Siete davvero degni del vostro nome. Per parecchi giorni, non siete intervenuti, ma ora entrerete in azione con una mossa così decisa e spietata. A quanto pare, molto presto quest’invasione diabolica si dissolverà in una nube di fumo e cenere. A quanto pare, non ho niente di cui preoccuparmi.”


Dopo aver finito di parlare, Xia Qingyue si voltò, come per andarsene.


“Il Regno degli Dei Lunari farà qualcosa per aiutarci?” domandò l’Imperatore dell’Eternità.


Xia Qingyue rispose: “Agli occhi del mondo intero, la responsabilità di ciò che sta succedendo è del Regno dell’Eternità, quindi se riuscirete a occuparvene da soli, attenuerete molto la vostra colpa.”


“Ma se i Diavoli si rivelassero molto più potenti di quanto sospettiamo…” Xia Qingyue si voltò, mentre pronunciava quelle parole: “La Formazione di teletrasporto che collega il Regno dell’Eternità e il Regno degli Dei Lunari è proprio lì, e naturalmente verremo in vostro aiuto. Del resto, questo è ciò che vi ha detto anche Qianye Fantian.”


“Tuttavia, tutte le notizie sono d’accordo su una cosa. La Regione Settentrionale ha mobilitato molti Reami Superiori e Reami Intermedi, ma i Reami Sovrani non si sono ancora fatti vedere. Del resto, i sovrani temono la morte più di chiunque altro, dunque perché dovrebbero uscire personalmente dalla Regione Settentrionale? Temo che il Regno del Brahma e il mio Regno degli Dei Lunari non avranno l’occasione di intervenire.”


In apparenza, aveva detto che sarebbe rimasta in disparte per permettere al Regno dell’Eternità di ricevere tutta la gloria, così da ridurre le sue colpe.


Ma in realtà… né il Regno degli Dei Lunari né il Regno del Braham volevano rinunciare a parte delle proprie truppe.


“Sigh.” L’Imperatore dell’Eternità tirò un lungo sospiro sconfortato.


Ora che ci pensava, era completamente caduto nella trappola di Chi Wuyao… nell’istante stesso in cui aveva deciso di portare Zhou Qingchen nella Regione Settentrionale.


Xia Qingyue se ne andò e Zhou Xuzi decise che non potevano più aspettare i Reami Superiori che non avevano ancora risposto alla chiamata alle armi. Ordinò: “Preparate la Formazione!”


“Tai Yu, tu resterai qui e difenderai il Regno.”


“Obbedisco.” Rispose l’Onorevole Tai Yu.


“Onorevole Padre!” un giovane uomo, dalle sopracciglia affilate e dallo sguardo ambizioso, scese dal cielo. La sua veste bianca danzò nell’aria, e atterrò di fronte a Zhou Xuzi. Nei suoi occhi brillava una sincera determinazione: “Suo figlio vuole partecipare alla battaglia.”


Quell’uomo era il nuovo Principe Ereditario del Regno dell’Eternità. Zhou Qingfeng. In effetti, il giorno della cerimonia per rendere ufficiale il suo titolo si stava avvicinando rapidamente.


“Qingfeng, non devi farlo.” Rispose l’Onorevole Tai Yu: “Quei Diavoli sono estremamente crudeli, e ci sono fin troppi misteri in quest’invasione. Come futuro Principe Ereditario, non devi mettere a repentaglio la tua vita!”


“No.” Zhou Qingfeng alzò lo sguardo. Non c’era alcuna traccia di paura nella sua espressione: “Proprio perché sono il futuro Principe Ereditario, non posso permettermi di restare in disparte nel mezzo di questa calamità diabolica! Non è un terribile disastro solo per la Regione Orientale, ma anche per il nostro Regno dell’Eternità. Onorevole Padre, le chiedo il permesso di combattere al suo fianco. Mi farò carico anche io delle mie responsabilità, e non rimpiangerò mai questa decisione, neppure se dovessi morire!”


Negli occhi di Zhou Xuzi comparve un velo di orgoglio. Non esitò a lungo, e annuì lentamente con il capo: “D’accordo. Qingfeng, verrai con me e ci assicureremo che quei Diavoli vengano sepolti nella nostra Regione Orientale.”


“Grazie!” Zhou Qingfeng si inchinò con eleganza, ma i suoi occhi ardevano con fervore.


………….


Nota dell’Autore:


[Questa strana fase di preparativi è quasi finita. Presto ci saranno molte grandi esplosioni… Regno dell’Eternità, Regno del Brahma, Regno degli Dei Lunari, tremate dalla paura!]


[Oh? Ne ho dimenticato uno? Ma la Regione Orientale ha ancora un quarto Reame Sovrano? Lasciamo perdere, non è importante!]
                                


                                



