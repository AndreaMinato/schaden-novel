---
title: Capitolo 172 - I banditi del Drago Nero
pubDate: 2024-05-29T18:27:25.203Z
tags:
    - atg
---




CAPITOLO SPONSORIZZATO ringraziamento al donatore anonimo! :)
-Alstor


Con un latrato pieno di dolore, il Lupo Blu Dorsoferro cadde a terra rotolando via come una palla di gomma.
Dopo un po' di giri rimase fermo sul posto come paralizzato. Sotto il suo corpo iniziò ad espandersi una grande pozza di sangue.


Nonostante fosse Spirit Profound Beast era stata uccisa immediatamente con un solo colpo. Questo era sufficiente a dimostrare quanto fosse terrificante quello spadone. Yun Che si rimise l'arma sule spalle e diede un'occhiata alla tremante Mu Xiaoling.
Non guardò nemmeno la carcassa del Lupo Blu Dorsoferro e tornò per la sua strada.


Dopo un po' la ragazza si riprese dall'enorme spavento. Guardando Yun Che mentre si allontanava disse con voce tremante. "G-grazie."


Sun Zhou che era già scappato ad una distanza considerevole si fermò sul posto, sbalordito dalla scena a cui aveva appena assistito. Non riusciva a credere che il terrificante Lupo Blu Dorsoferro fosse stato ucciso con un solo attacco da un giovane al quarto livello del True Profound Realm.


Che fosse in realtà una True Profound Beast simile al Lupo Blu Dorsoferro?
Se non fosse stato così perché sarebbe arrivata fin qui, nel territorio delle True Profound beast, e sarebbe stata sbaragliata da un solo attacco di un ragazzo al quarto livello del True Profound Realm?
Pensando a questo Sun Zhou sentì un'ondata di rammarico. Strinse i denti e tornò indietro, urlando da lontano: "Sorella Minore Mu, stai bene? Sei ferita?"


Lo sguardo di Mu Xiaoling non era più pieno di ammirazione mentre guardava Sun Zhou, tutto quello che era rimasto era una profonda delusione. Spinse via la mano tesa dell'uomo e disse con rabbia, "Fratello Maggiore Sun, mi hai deluso. Sarebbe andato bene se non mi avessi portato con te mentre scappavi, ma mi hai davvero spinto verso il Lupo Blu Dorsoferro. Tu... sei disumano. Mi sono sbagliata su di te in tutti questi anni!"


"Sorella Minore ti sbagli. Mi hai frainteso completamente!" Disse Sun Zhou con un'espressione offesa, "Siamo stati nello stesso Sect in tutti questi anni, non sai che tipo di persona sono? Anche se morissi non lascerei mai che alla sorella minore venga torto anche solo un capello. Quando ti ho spinto era per allontanarti e poi attirare l'attenzione del Lupo Blu Dorsoferro! Ero pronto a sacrificare la mia vita per salvare la tua, eppure mi fraintendi in un modo del genere..."


Mu Xiaoling rise freddamente, "Mi hai preso per una bambina di tre anni? Prova ad ingannare qualcun altro!"


Sun Zhou sollevò due dita e disse solennemente accigliandosi, "Giuro sui miei antenati, se ho detto qualcosa di falso che io, Sun Zhou, venga colpito da un fulmine e muoia di una morte dolorosa!"


Sentendo questo giuramento, anche se non gli credette completamente, ne fu consolata. In più i suoi altri due fratelli maggiori erano a terra e non sapeva se erano vivi, quindi l'unica persona su cui poteva contare ora era Sun Zhou. Così la sua espressione si addolcì mentre diceva, "Va bene, ti crederò per adesso. Andiamo a vedere come stanno i fratelli Ding e Han..."


In quel momento si sentì una serie di passi provenire dalla foresta di alberi neri dietro di loro.


"Sì, è sicuramente l'ululato di un Lupo Blu Dorsoferro, dovrebbe essere più avanti."


"È troppo spaventoso entrare nell'area delle Spirit Profound Beast. Eliminare le Spirit Profound Beast che entrano in questa zona è più facile e piacevole, ahahahah."


"Eh? Perché non fa più rumore? Che sia scappato via?"


Mentre i rumori si facevano più forti, arrivarono dodici persone. L'uomo in testa al gruppo sembrava quarantenne, portava una spadona ed emanava un'aura al primo livello dello Spirit Profound Realm.
La persona dietro di lui era circa della sua stessa età e indossava un abito di pelle. Anche la sua profound energy era al primo livello dello Spirit Profound Realm.
I dieci dietro di loro avevano una forza che variava dal quinto al decimo livello del True Profound Realm.


Sulle spalle di ciascuno dei dodici uomini c'era il tatuaggio di un drago nero, dovevano essere un gruppo piuttosto forte nel cerchio esterno della Terra Desolata.


Xiaoling e Sun Zhou alzarono nuovamente la guardia. Quando videro i tatuaggi di quegli uomini mostrarono un'espressione spaventata... Un terrore che sorpassava quello che avevano provato durante l'incontro con il Lupo Blu Dorsoferro.


"Banditi... banditi del Drago Nero!"


"Presto... Presto scappiamo!"


Proprio quando Sun Zhou e Mu Xiaoling si stavano preparando a scappare, risuonò un grido dalla foresta, "Voi due, fermatevi."


Sentendo quella voce i due si irrigidirono ma non si fermarono, anzi, corsero ancora più velocemente.
Non erano venuti spesso nella Terra Desolata ma la cattiva reputazione dei banditi del Drago Nero li precedeva.
Questo gruppo non aveva molti membri ma ognuno era un combattente esperto, i loro metodi erano estremamente crudeli e quando derubavano uccidevano sempre le loro vittime.


"Maledizione, questi due mocciosi stanno comunque provando a scappare!!"


L'uomo in testa al gruppo pestò i piedi sul terreno. La profound energy esplose mentre balzava e arrivò direttamente di fronte a Zhou e Mu Xiaoling.


"Fratello Maggiore combattiamo fino alla morte contro di loro!!!"


Mu Xiaoling sollevò la spada, strinse i denti e attaccò il capo dei banditi.
Tuttavia un praticante al primo livello del True Profound Realm non aveva alcuna possibilità di sconfiggerne uno al primo livello dello Spirit Profound Realm. Solo le vibrazioni furono sufficienti a scaraventarla indietro, facendola crollare a terra senza potersi rialzare.
Sun Zhou parò un po' di colpi ma fu spazzato via da un colpo dello spadone.


"Oh! Nono livello del True Profound Realm, non male, devi essere un genio. Che peccato, eheh..." Il capo dei banditi si avvicinò con un coltello mentre cominciava a ridere.


"Il capo Drago Nero è potente, il capo Drago Nero è davvero potente." Cominciarono ad urlare gli scagnozzi dietro di loro.


"Oh, sembra che abbia un anello spaziale. Consegnate tutto ciò che avete di valore. Potrei anche considerare di lasciare i vostri cadaveri integri. Sennò, eheh, conosco un sacco di modi per farvi pentire di essere nati."


Anche se erano scappati dagli artigli affilati del Lupo Blu Dorsoferro, ora si trovavano di fronte i banditi del Drago Nero. Mu Xiaoling era già rassegnata mentre Sun Zhou, che era dietro di lei, cercò di rialzarsi.
All'inizio la ragazza pensava che avrebbe cercato di combattere fino alla fine e invece lo vide inginocchiarsi di fronte a Drago Nero. Terrorizzato, mise i suoi anelli ai piedi del capo dei banditi mentre si prostrava supplicando, "Grande... Grande Drago Nero, conosco da tempo il vostro onorabile nome e tutti conoscono la vostra reputazione. Io... Ho messo tutti gli oggetti qui. Insieme fanno seimila monete yellow profound, diciannove Pillole di Recupero del Profound e trentotto nuclei di True Profound Beast. Offro tutto questo al Grande Drago Nero per mostrarvi la mia devozione. Vi prego risparmiatemi la vita, non voglio morire, non voglio morire!!"


"AHAHAHAH... Che miserabile." Il vicecapo White Dragon e gli altri dieci membri dietro di lui cominciarono a ridere con disprezzo.


"Fratello Minore Sun, tu... tu..." Mu Xiaoling impallidì mentre perse definitivamente tutta la sua fiducia e iniziò a disprezzare il fratello maggiore che aveva sempre ammirato.


Quando sentì la voce della ragazza fu come se Sun Zhou si fosse ripreso. La tirò per il braccio e disse con impazienza, "Giusto... giusto! Signore, questa è la mia sorella minore Mu Xiaoling.
È di bell'aspetto ed è ancora vergine. La offro a voi, perché possiate godervela quanto volete... Che il grande Drago Nero possa risparmiare la mia misera vita a causa della mia devozione. Ve ne sarò profondamente grato e non dimenticherò mai la vostra grazia."


Mu Xiaoling tremò, "Tu... tu.... sei una bestia, un bastardo! Sei disumano... tu..." Non riusciva a trovare le parole per insultare questa persona vile che aveva appena mostrato la sua vera natura. Si era incupita e il suo cuore era pieno di dolore.


"AHAHAHAH!" Drago Nero rise come un pazzo, "Ho visto molti patetici miserabili ma uno così spregevole come te... Tsk tsk, ce ne sono davvero pochi. Comunque la tua devozione è poco sincera, l'ho catturata io stesso questa ragazza. Naturalmente il tuo signore se la godrà; non è certo per merito tuo. Prendere il mio bottino di guerra e presentarlo per mostrarmi devozione, mi prendi per scemo? Sei così inutile, perché non dovrei ucciderti ora? Vai a implorare perdono al re degli inferi!"


Drago Nero fece un passo e si preparò a tagliare la testa a Sun Zhou.


"Mio signore! A... aspetti! Aspetti!" Sun Zhou quasi si pisciò addosso per lo spavento vedendo la mannaia del capo dei banditi. Si prostrò ripetutamente dicendo, "Ho un grande affare da proporvi! Ne vale assolutamente la pena, Se questi signori uccideranno quest'uomo vi porterà più di un anno... No, tre anni di profitto. Se mi risparmierete la vita ve lo dirò subito."


"Oh?" Drago Nero ritrasse l'arma e lo guardò stringendo gli occhi, "Un grosso affare da propormi? Sentiamolo, se è davvero così grande, eheh, potrei anche risparmiarti. Dopotutto mi sporcherei le mani uccidendoti."


"Vi... Vi ringrazio signore." Di fronte alle parole umilianti di Drago Nero Sun Zhou fece un grosso sospiro di sollievo e stese la mano puntando verso nord, "Là, quella persona! Poco prima ho visto un anello spaziale viola sulla sua mano. È viola ve lo assicuro. I miei compagni e io l'abbiamo visto chiaramente e, non solo quella persona sta viaggiando da sola, la sua profound strength è solo al quarto livello del True Profound Realm."


Era un'area più estesa e Yun Che non aveva camminato velocemente. Lo si poteva ancora vedere in lontananza.


Vedendo che il vile Sun Zhou non avrebbe avuto il fegato di mentirgli, Drago Nero fece un cenno, "Andiamo, portate anche quei due!!"


Yun Che avanzava lentamente pensando a come organizzare il suo allenamento. Durante la sua contemplazione Jasmine intervenne con un tono di voce sadico, "Sembra che un gruppo di persone stia venendo qui a cercare di morire."


Yun Che si fermò sui suoi passi e pensò seccato... Sigh sono venuto qui da così lontano solo per allenarmi eppure devo essere intralciato da questa spazzatura.


Proprio quando stava sospirando sentì rumori di passi. Fu circondato velocemente da una decina di persone. Dietro di loro vide anche Sun Zhou e Mu Xiaoling, tenuti prigionieri.


"Esatto, è lui! È proprio lui!" Sun Zhou puntò il dito verso di lui e gridò entusiasta come se avesse trovato una via di salvezza.


"S... Scusa." Il volto di Mu Xiaoling era già bagnato di lacrime e stava abbassando la testa senza osare incontrare lo sguardo di Yun Che. Era stata appena salvata da lui eppure gli stava di nuovo provocando guai...


"Capo, guarda la sua mano sinistra! È davvero un anello spaziale viola!"


"Ricchi! Abbiamo davvero fatto centro! Una volta che lo uccideremo avremo abbastanza da vivere liberi e senza restrizioni per almeno metà anno! AHAHAHAH!"


Guardando la luce viola sulla mano di Yun Che tutti i membri dei banditi del Drago Nero divennero entusiasti. Uno di loro, che aveva uno spadone sulle spalle e portava una benda sull'occhio, si fece avanti e disse a Drago Nero, "Capo, questo tizio è giovane e la sua profound strength è solo al quarto livello del True Profound Realm. Non c'è bisogno che intervieni, guarda come il tuo sottoposto lo sistemerà!"


Drago Nero fece un largo sorriso, "Drago Guercio, credo che tu voglia la spada che ha sulla schiena."


Drago Guercio ridacchiò, "La sua spada è ancora più grande della mia e la porta sulle spalle con arroganza.
Tsk tsk visto che è uno che porta un anello spaziale viola, la sua arma deve essere piuttosto straordinaria. Ho usato la mia spada per molti anni e ho ucciso molte persone con essa. Ormai è spuntata e dovrei sostituirla, eheh... Se non lo faccio inginocchiare e non riesco a farmi consegnare anche le sue mutante allora in futuro camminerò sulle mani."


Accompagnato da risate fragorose, Drago Guercio camminò a grandi passi verso Yun Che. Brandendo lo spadone, lo conficcò nel terreno di fronte a lui e rise sinistramente, "Ragazzino saresti potuto andare ovunque a giocare, eppure hai osato davvero entrare nel nostro territorio. Vuoi che usiamo le maniere buone o quelle cattive?"


Yun Che si picchiettò il mento e chiese con preoccupazione, "Cosa vi farà usare le maniere buone e cosa no?"


"È molto semplice. Finché ubbidirai naturalmente useremo le buone, ma se non ci ascolterai, eheh..." Il suo sguardo cadde sullo spadone di Yun Che, "Se vuoi che diventiamo un po' più buoni con te allora dovresti farmi giocare un po' con la tua spada. Se sarò contento allora potrei lasciarti almeno con un paio di mutande ahahahah!"


Tutto il gruppo dei banditi scoppiò a ridere fragorosamente.


"A questo Drago Guercio piace davvero questa spada."


"Tsk tsk quello spadone è così enorme, deve pesare almeno cento, centocinquanta chilogrammi."


"Centocinquanta? Non dire cagate. Questo ragazzo sembra una donnicciola e la sua profound strength è solo al quarto livello del True Profound Realm. Se pesasse davvero centocinquanta chili come potrebbe portarsela sulle spalle? Credo che sia soltanto un guscio vuoto, peserà al massimo cinquanta chili, forse nemmeno. Probabilmente se la porta alle spalle per spaventare gli altri."


Yun Che cominciò a ridere in un modo strano sentendo le parole di Drago Guercio "Vuoi giocare con la mia spada?" Stese una mano per prendere lo Spadone Colossale del Signore Supremo e la lanciò a Drago Guercio, "Dato che vuoi giocare allora ti farò giocare. Preeeendilaaa!"


Yun Che tirò la spada tranquillamente, sembrava quasi che stesse lanciando dei sassolini da quanto fu semplice il suo gesto. Lo Spadone Colossale volò svelto verso Drago Guercio.


"Sei un ragazzo sveglio!" Rise fragorosamente Drago Guercio. Fece un passo avanti con impazienza e sporse una mano per prendere lo spadone che lo stava raggiungendo...





