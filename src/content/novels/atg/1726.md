---
title: Capitolo 1726 – Fiamme Diaboliche della Calamità
pubDate: 2025-03-10T08:57:10.493Z
tags:
    - atg
---


Capitolo regolare, 0 in coda, 0/10 donazione


-Alstor






Lo spietato massacro nel Regno dell’Eternità stava continuando. In sole due ore, quasi metà del Regno era stata inondata da fiumi di sangue così denso che l’aria stessa aveva assunto una sfumatura rossastra. La disperazione si stava diffondendo in ogni angolo del prestigioso Reame Sovrano.


Non erano ancora stati sconfitti definitivamente solo perché continuavano ad aggrapparsi alla speranza che arrivassero in tempo dei rinforzi dai Reami Superiori o dai Reami Sovrani, pronti a salvarli all’ultimo momento.


Non potevano certo sapere che gli Dei Stellari erano stati fermati e costretti a battere in ritirata da Caizhi.


Non potevano certo sapere che il Reame Sovrano più potente della Regione Orientale, il Regno del Brahma, fosse stato attaccato dall’Imperatore del Mare Meridionale in persona non appena le sue forze principali erano partite per il Regno dell’Eternità. Anche se la situazione non era degenerata in una battaglia su larga scala, Qianye Fantian aveva comunque scelto di abbandonare a sé stesso il Regno dell’Eternità, chiudendo i propri confini.


In quanto al Regno degli Dei Lunari… la maggior parte dei suoi uomini stava ancora dando la caccia a Shui Meiyin. Non sarebbero riusciti neppure a tornare in tempo nel proprio Regno, figurarsi soccorrere quello dell’Eternità.


E i Reami Superiori…


Il Regno del Cielo Velato era uno dei tre Reami Superiori più potenti della Regione Orientale. Non era stato attaccato dai Diavoli, ma era così distante dal Regno dell’Eternità che la battaglia si sarebbe conclusa molto prima del loro arrivo.


Il Dio Lunare della Giada Blu stava sorvegliando il Regno Luce di Gemma da quando era stata scoperta la fuga di Shui Meiyin. Anch’esso aveva scelto di mantenere un basso profilo e non intervenire.


E infine, il Regno del Sacro Universo era rimasto inquietantemente in silenzio, nonostante il caos.


Nessuno dei suoi tre potenti Divine Master – Luo Guxie, Luo Shangcheng e Luo Changsheng – si era fatto vivo, né aveva risposto alle loro richieste d’aiuto.


Il resto dei Reami Superiori era troppo occupato a difendere i propri territori, soprattutto considerando che Zhou Xuzi aveva radunato la maggior parte dei loro Realm King e dei loro eserciti per portarli nei territori settentrionali. Se avessero avuto il tempo di riorganizzarsi e non fossero stati conquistati, avrebbero comunque maledetto il Regno dell’Eternità per averli indeboliti in quel momento cruciale, figurarsi aiutarlo.


Il morale degli abitanti del Regno dell’Eternità stava affondando come una pietra in un lago, man mano che la situazione si faceva sempre peggiore.


Nel Regno dell’Eternità, Qianye Ying’er mise via la sua formazione misteriosa di trasmissione sonora, poi raggiunse Yun Che e gli disse: “Come previsto, Nan Wansheng ha attaccato la Capitale del Brahma non appena l’Arca da Guerra del Brahma ha lasciato il Regno.”


“Umpf.” Yun Che sogghignò con disprezzo.


“Nan Wansheng ha portato con sé solo due uomini, probabilmente due dei quattro Sovrani del Mare. Chiaramente, sperava di prendere ciò che voleva il più velocemente possibile e di fuggire prima del ritorno di Qianye Fantian. Sfortunatamente, non è andata così.”


Qianye Ying’er usò la parola “sfortunatamente”, ma non sembrava sorpresa: “Non mi stupisce. Qianye Fantian e Nan Wansheng sono due vecchi bastardi, che pongono i propri interessi personali prima di ogni cosa. Nessuno dei due userebbe mai misure drastiche, a meno che non abbia altra scelta.”


“Poi cos’è successo?” domandò Yun Che.


“Il Regno del Brahma ha chiuso i propri confini. È evidente che Qianye Fantian ha perso la calma, dopo essere stato colto alla sprovvista. In quanto all’Imperatore del Mare Meridionale…” Qianye Ying’er ridacchiò piano: “E’ ancora nei paraggi, nascosto da qualche parte. Conoscendolo, non rinuncerà facilmente alla vita eterna. Del resto, il caos che sta inghiottendo l’intera Regione Orientale gli ha fornito l’occasione perfetta per raggiungere i suoi obiettivi!”


“Se devo formulare qualche ipotesi, credo che Nan Wansheng abbia dato a Qianye Fantian un limite di tempo. Prima che scada, giocherà tutte le sue carte per mettere Qianye Fantian sotto pressione, così da spingerlo a dargli ciò che vuole.”


“Cosa accadrà prima? Nan Wansheng perderà la pazienza, o Qianye Fantian tenterà un contrattacco disperato… sono impaziente di scoprirlo.”


Non pensò neppure per un istante che Qianye Fantian potesse arrendersi e consegnare il Sigillo Primordiale della Vita e della Morte a Nan Wansheng. Era semplicemente impossibile.


“Qualche notizia sul Regno degli Dei Stellari?” domandò Yun Che.


“Sì, la situazione è piuttosto strana,” rispose Qianye Ying’er: “La loro arca misteriosa da Guerra è stata vista partire verso il Regno dell’Eternità, ma poco dopo gli Dei Stellari e gli Anziani che erano a bordo sono tornati indietro, volando.”


Yun Che: “…?”


“Le nostre spie hanno rintracciato l’Arca da Guerra, ma hanno scoperto che è stata completamente distrutta.”


“Chi è stato?” Yun Che corrugò leggermente la fronte.


Qianye Ying’er rispose: “Non hanno trovato il colpevole, ma… sono abbastanza sicura che tu sappia già chi è stato. L’Arca era distrutta, ma non c’erano tracce di una battaglia. Chiunque sia stato, provava in parte odio e in parte riluttanza… e c’è solo una persona che corrisponde a questa descrizione.”


Yun Che rimase a lungo in silenzio.


<em>Sei tornata anche tu nella Regione Orientale, Caizhi? …</em>


Rumble!


Ci fu un’esplosione che venne sentita in tutta la Regione Orientale. La formazione misteriosa difensiva intorno alla Sala Sacra del Regno dell’Eternità aveva finalmente ceduto, dopo essere stata attaccata senza sosta.


La Sala Sacra era costruita con della giada divina, ma senza la formazione misteriosa non poteva resistere al potere di un Divine Master. Metà dell’edificio venne rasa al suolo in un batter d’occhio.


I sotterranei della Sala Sacra raggiungevano i cinquanta chilometri di profondità. Conteneva tutte le risorse che il Regno dell’Eternità aveva accumulato nel corso di centinaia di migliaia di anni. Se i Diavoli l’avessero saccheggiata completamente, per il Regno dell’Eternità sarebbe stato pressocché impossibile risorgere dalle sue ceneri, ammesso che sopravvivesse.


Purtroppo, al momento i suoi abitanti non riuscivano a proteggere neppure la propria vita, figurarsi le loro risorse.


Yan Uno uccise un altro Guardiano con i suoi artigli spettrali, e la Sala Sacra crollò completamente. Mentre moriva, nei suoi occhi c’erano solo disperazione e paura, non orgoglio e spirito di sacrificio.


In quanto Guardiano del Regno dell’Eternità, ovviamente nel corso della sua vita aveva ucciso molti Diavoli in fuga dalla Regione Settentrionale. Ma solo nei suoi ultimi giorni, aveva capito che l'Energia Misteriosa Oscura potesse essere così spaventosa… e che al mondo c’era ancora un mostro come Yan Uno.


Nonostante fosse un Divine Master di nono livello, l’Erede di un’Eredità dell’Eternità, non aveva potuto fare nulla di fronte a quel mostro.


Yan Uno era il più forte dei tre Antenati Yama, e il primo in assoluto ad aver ricevuto l’Eredità dei Diavoli Yama. Inoltre, era rimasto sommerso nell’antica Energia Yin del Mare d’Ossa dell’Oscurità Eterna per oltre ottocentomila anni. Già solo in quanto a forza misteriosa, era l’Imperatore Divino più potente che fosse mai esistito, escluso l’Imperatore del Drago.


Tuttavia, nessuno lo sapeva, né nella Regione Orientale, né in quella Meridionale, né in quella Occidentale.


Persino nella Regione Settentrionale quasi nessuno sapeva dell’esistenza dei tre Antenati Yama, fino a quando non erano diventati i leali cani da guardia di Yun Che.


Yan Uno, Yan Due e Yan Tre diedero prova del loro potere senza pari, nel mezzo di quel massacro spietato. Si assicurarono che ogni singolo abitante della Regione Orientale ricordasse per sempre i loro volti e le loro grida infernali.


Ormai, erano rimasti in vita solo due Guardiani nel Regno dell’Eternità – L’Onorevole Tai Yu e l’Onorevole Tai Yun. Anche più del sessanta percento degli Anziani e dei Giudici erano stati uccisi.


L’Onorevole Tai Yu era secondo solo a Zhou Xuzi nel Regno dell’Eternità, ma persino lui era impotente di fronte a Yan Tre. Veniva respinto e scaraventato all’indietro di continuo, da ognuno dei potenti attacchi di Yan Tre, e le ferite nere e scarlatte sul suo corpo erano così numerose da essere orribili alla vista.


Quando la Sala Sacra crollò di fronte ai suoi occhi, Tai Yu rimase paralizzato e Yan Tre sfruttò quel suo momento di distrazione per colpirlo proprio all’altezza del cuore. Sputò fiotti di sangue, e venne scaraventato via come un pezzo di carne sanguinolenta.


Si schiantò violentemente a terra e rotolò per alcuni secondi prima di fermarsi, lasciando una scia insanguinata sul proprio percorso. Per un po’, fu così debole da non riuscire neppure a rialzarsi in piedi. Nella sua mente, continuava a riecheggiare un grido pieno di dolore:


<em>Dove sono i rinforzi… perché non è ancora arrivato nessuno…</em>


<em>Che sia la volontà dei Cieli? Che ci vogliano morti?...</em>


“Tai Yu!”


L’Onorevole Tai Yun gridò a squarciagola e scattò verso l’Onorevole Tai Yu, scagliando un flusso di Energia Misteriosa. Questo gli costò parecchie costole, perché Fen Daoqi colse l’occasione per colpirlo con un palmo.


Rumble!


Ci fu una tempesta di Energia Misteriosa, che scaraventò l’Onorevole Tai Yu molto lontano.


“Scappa! Scappa! Uagh!!”


Il grido di Tai Yun venne interrotto da un sibilo terrificante.


Yan Due era arrivato alle sue spalle e l’aveva trafitto con un braccio. Il potere dei Diavoli Yama si riversò all’istante in ogni sua vena, divorando ciò che restava della sua energia vitale.


“Che grande eroe. Il suo sacrificio mi ha quasi fatto piangere.”


Commentò Yan Due, ridacchiando. Poi, ritrasse il braccio e ridusse il cadavere dell’Onorevole Tai Yun a un mucchio di poltiglia sanguinolenta.


“Tai… Yun.” Mormorò scioccato l’Onorevole Tai Yu, che però non perse tempo e spiccò il volo, cercando di fuggire disperatamente.


Non poteva lasciare che la morte di Tai Yun fosse vana.


Tuttavia, la sua fuga durò solo qualche secondo, perché poi si voltò improvvisamente. Ogni rivolo della sua Energia Misteriosa cominciò a ribollire come la lava di un vulcano attivo, e scattò verso Yun Che con l’espressione più feroce della sua vita!


<em>No, sono il capo dei Guardiani! È mio dovere assoluto proteggere il Regno dell’Eternità; è più importante della mia stessa vita!</em>


<em>Non fuggirò!</em>


La determinazione e la disperazione spinsero la sua forza oltre i suoi limiti. Sfrecciò verso Yun Che, più velocemente che mai.


Ma né Yun Che né Qianye Ying’er si voltarono verso di lui per proteggersi. Era come se non si fossero accorti del suo attacco.


Yun Che non reagì neppure quando l’Onorevole Tai Yu giunse a soli trenta metri da lui. Nel frattempo, l’Onorevole Tai Yu aveva raccolto quasi tutta la sua Energia Misteriosa rimasta e sferrò un pugno con l’intento omicida più intenso della sua vita.


Gli abitanti della Regione Orientale sollevarono lo sguardo all’unisono.


Persino Zhou Xuzi, che stava venendo portato via sulle spalle di un Guardiano, recuperò un briciolo di lucidità e fissò lo schermo con gli occhi spalancati.


La mano dell’Onorevole Tai Yu si avvicinò sempre di più alla schiena di Yun Che, ma… non ci fu nessuna distruttiva esplosione di Energia Misteriosa dell’Eternità.


Ci fu solo un ronzio, così debole che tutti provarono un terribile presentimento.


Yun Che aveva ancora lo sguardo fisso in avanti. Non si era neppure voltato, né aveva cambiato posizione. Tuttavia, aveva disteso all’indietro il braccio destro, e le sue dita stavano toccando… il petto dell’Onorevole Tai Yu.


Nessuno, neppure l’Onorevole Tai Yu stesso, l’aveva visto muoversi, né aveva idea di come avesse fatto a neutralizzare completamente quell’attacco disperato.


Fu come se per l’Onorevole Tai Yu il tempo si fosse fermato, e fosse rimasto pietrificato. Soltanto le sue pupille si mossero, contraendosi lentamente.


Bzz!


Il braccio di Yun Che venne avvolto da un flusso di Energia Misteriosa, che diede vita contemporaneamente alle Fiamme della Fenice e alle Fiamme del Corvo Dorato. Un solo istante più tardi, si combinarono e formarono delle fiamme cremisi.


Poi, dal corpo di Yun Che fuoriuscì della foschia nera. Le fiamme cremisi divennero sempre più scure, fino a diventare nere come la notte.


Le fiamme nere erano rare e quasi impossibili da controllare.


Eppure, le fiamme nere create da Yun Che erano così pure e intense che, persino attraverso gli schermi stellari, gli abitanti della Regione Orientale ebbero la sensazione che provenissero da un inferno oscuro e infuocato.


Tutto il Regno dell’Eternità venne avvolto dal silenzio. Sia gli abitanti del Regno dell’Eternità, sia i membri del Regno della Luna Ardente, sia i Tre Antenati Yama, tutti… fissarono quelle fiamme, come se i loro sguardi fossero attratti da una forza invisibile, alla quale era impossibile resistere.


Le fiamme nere come la notte si riflessero nelle pupille di tutti loro, trasformandosi lentamente in un incubo indescrivibile. Sembrava che da un momento all’altro potessero incenerirli tutti, e farli sprofondare nell’Oscurità, dal primo all’ultimo.


“Ah… Uaghhh… AH!!”


L’Onorevole Tai Yu stava gridando, ma più per il terrore e la disperazione che per il dolore.


Le fiamme nere si diffusero lentamente dal suo petto a ogni angolo del suo corpo. Tutta la Regione Orientale, compreso Tai Yu stesso, vide il suo corpo che scompariva poco alla volta…


Non ci fu nessuno schizzo di sangue, nessun rumore, non rimase neppure un pugno di cenere, e Tai Yu non provò neppure dolore.


Stava solo… scomparendo lentamente nel nulla, divorato da quelle fiamme nere.


L’Onorevole Tai Yu era ferito gravemente ed esausto, ma era comunque il Guardiano più potente del Regno dell’Eternità, un Divine Master di decimo livello!


Il suo corpo era paragonabile a quello di una divinità. Neppure diecimila montagne sarebbero riuscite a fargli un graffio, crollando contro di lui.


Eppure, era innegabile che quel fisico divino stava svanendo poco alla volta nel nulla.


Assistette così chiaramente alla scena e rimase così lucido da far rabbrividire tutti. Cercò di indietreggiare e allontanarsi da Yun Che, ma ormai era troppo debole per riuscirci.


Rimanere lucidi mentre si scompare nel nulla… era un genere di terrore e disperazione che nessuno poteva comprendere, eccetto la vittima stessa.


Per un po’, l’intero Regno dell’Eternità rimase avvolto da un silenzio tombale. I suoi abitanti si sentirono come se la loro anima si fosse separata dal loro corpo a causa dello shock, e nessuno disse nulla né tentò di salvare Tai Yu. Non poterono fare altro che tremare dalla testa ai piedi, mentre le fiamme nere continuavano a divorare i suoi arti… poi la sua testa… e infine tutto ciò che restava di lui.


Quando quella “cremazione” finalmente si concluse, non rimase neppure un briciolo di cenere.


Quando le fiamme nere si spensero, Yun Che abbassò lentamente il braccio e portò di nuovo la mano dietro la schiena. Non si era mai voltato a guardare l’uomo che aveva appena ucciso – era quasi come se avesse semplicemente bruciato una zanzara, testardamente decisa a volare all’interno del fuoco.


L’intera Regione Orientale rimase in assoluto silenzio.


Un terrore indescrivibile penetrò nel cuore e nell’anima stessa di tutti i suoi abitanti.
                                


                                



