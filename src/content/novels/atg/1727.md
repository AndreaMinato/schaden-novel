---
title: Capitolo 1727 – Grande Antenata dell'Eternità
pubDate: 2025-03-10T08:57:10.493Z
tags:
    - atg
---


<em>Capitolo regolare di ieri, me l'ero scordato scusatemi,
0 in coda, 0/10 donazione</em>
<em>-Schadenfreude</em>


Quando Yun Che aveva duellato con Luo Changsheng durante lo scontro finale nella Battaglia degli Dei, aveva usato una fiamma cremisi che quasi sfidava l'ordine naturale stesso per ribaltare le sorti dello scontro e imprimere questo evento terrificante nelle menti degli spettatori.


Le fiamme nere e diaboliche che aveva usato per ridurre in cenere l'onorabile Tai Yu in un paio di secondi erano ancora più sconvolgenti.


Li aveva fatti anche rendere conto che otto anni fa, Yun Che era solo un coltivatore al Divine Spirit dal grande potenziale nell'Assemblea Profound God.


Allora, le lodi del Regno dell'Eternità erano state sufficienti a renderli tutti invidiosi. Se fossero stati al suo posto, si sarebbero goduti questa gloria per tutto il resto della vita.


Ma oggi, dopo il suo ritorno, Yun Che aveva massacrato il regno dell'Eternità in un batter d'occhio.


La fiamma diabolica della Calamità Eterna era stata creata dalle leggi del Dio Malvagio e da quelle dell'oscurità della Calamità Eterna. Era una combinazione di canoni di massimo livello; un fuoco diabolico che superava ogni legge esistente.


In passato ci aveva messo molto tempo solo per evocare le fiamme, oggi poteva usarne una versione ancora più potente.


Se Tai Yu fosse stato al picco delle sue condizioni, Yun Che non sarebbe riuscito a batterlo facilmente. Nello stato i cui era invece non poteva rappresentare la minima minaccia per Yun Che o per Qianye Ying'er. Non solo era morto in modo miserabile, era stato reso un esempio ed era diventato un trampolino di lancio per l'avanzata dei diavoli.


Yan Tre ululò all'improvviso ululò e ruppe il silenzio: "La potenza diabolica del padrone è senza pari nell'intero Caos Primordiale! E pensare che un mero guardiano avrebbe osato provare a toccare il mio padrone con le sue dita sporche, che sciocco! Jiehahahah!"


La risata folle raggelò e spaventò il mondo.


"Tai... Yu..."


Zhou Xuzi era stato amico dell'onorabile Tai Yu per decine di migliaia di anni. Il fatto che non aveva potuto fare nulla se non rimanere a guardarlo morire in modo miserabile aveva spento ancora di più il suo sguardo già velato.


Accanto a lui, anche i tre protettori si erano fermati.


Con la morte dell'onorabile Tai Yu, tutti i guardiani del regno dell'Eternità erano stati sterminati. Anche se fossero tornati indietro a gran velocità, avrebbero solo trovato rovine e macerie.


"Mio signore..." Fissarono l'Imperatore dell'Eternità con le espressioni più disperate che avessero mostrato in tutta la loro vita.


Da quando i diavoli della Regione Settentrionale erano così terrificanti? Perché erano completamente diversi rispetto a prima?


Come aveva fatto Yun Che a diventare così potente in così poco tempo? Solo un paio di anni fa non aveva potuto fare altro se non scappare da loro. Oggi perfino il loro guardiano più potente era morto senza lasciare nemmeno una briciola di polvere.


Era la fine...?


Questa era la fine del regno dell'Eternità...?


.....


A nord della Divina Regione Orientale, nel Regno della Canzone Glaciale.


I territori a nord erano stati i primi ad essere invasi, in effetti la maggior parte di essi erano ancora nel caos. Il solo mondo ancora pacifico era il Regno della Canzone Glaciale.


Ogni membro della setta della Divina Fenice di Ghiaccio stava fissando la proiezione; guardavano quella figura familiare, eppure estranea che volava nel cielo.


Era... davvero il fratello maggiore Yun della setta della Divina Fenice di Ghiaccio?


"Come... com'è diventato così potente... e spaventoso..." Disse con voce tremante una discepola.


Accanto a lei, Mu Feixue le scoccò un'occhiata per poi sussurrare: "È davvero spaventoso? Non dovremmo temere di più le persone che l'hanno fatto diventare così?"


Dopodiché si girò e svanì nell'ambiente niveo attorno.


Tutti i discepoli della Fenice di Ghiaccio che l'avevano sentita rivolsero lo sguardo verso la direzione in cui era svanita... da quello che sapevano, Mu Feixue era una persona asociale che poteva rimanere in silenzio perfino per un intero anno.


Da un'altra parte, Mu Bingyun chiuse lentamente gli occhi e sospirò.


Come lo affronteresti se fossi qui, sorella...?


All'improvviso la giada a forma di fenice di ghiaccio che aveva sul petto brillò di blu e una voce dal tono urgente la raggiunse: "Maestra della setta, gli abitanti dei regni stellari attorno stanno iniziando a rendersi conto che i diavoli non stanno invadendo il Regno della Canzone Glaciale. Innumerevoli coltivatori estranei e navi profound si stanno precipitando da noi. Stanno già per scoppiare dei tumulti ai nostri confini."


"Ricevuto." Rispose con indifferenza Mu Bingyun. Se lo era aspettato fin dall'inizio.


<em>Ruuuuuuuuumble!</em>


.....


All'improvviso l'intero regno dell'Eternità iniziò a tuonare. Il cielo si rischiarò in un istante e un'antica potente presenza si manifestò dall'alto.


L'aura insolita e il terremoto interruppe il massacro terribile che stava avvenendo per tutto il regno e attirò l'attenzione di moltissime persone.


Gli sguardi di Yun Che e di Qianye Ying'er divennero taglienti.


La torre di centocinquantamila metri, la più alta del regno, stava tremando. Quando la presenza si avvicinò, mise sotto pressione i cuori e le anime di tutti, spingendoli ad inginocchiarsi e a venerarla.


Un paio di occhi si aprirono nel cielo macchiato di sangue. Sembravano appartenere ad un essere umano, ma irradiavano una luce pacifica e sacra. Ovunque guardassero, spegneva ogni violenza, intento omicida e paura.


Fuori dal regno dell'Eternità, Zhou Xuzi si alzò con il volto rigato di lacrime. Alzò le braccia e gridò con tristezza: "An... tenata!"


<em>Thump!</em>


I discepoli dell'Eternità si inginocchiarono quando la videro. Volevano gridare, ma riuscirono solo a singhiozzare.


Finalmente era apparsa la loro ultima speranza, ma non potevano sentire nemmeno un briciolo di gioia in mezzo mare di sangue e di cadaveri.


"Yun Che, fermati."


Una voce fugace risuonò dall'alto. Apparteneva ad una vecchia e sembrava antica e vasta come un mantra primordiale.


Ogni spirito della Regione Orientale si sentì purificato sentendola. Alzarono lo sguardo al cielo con il desiderio di sentirla parlare ancora.


Era lo spirito della Perla dell'Eternità.


Tutti sapevano della sua esistenza. Era il solo tesoro divino che aveva rivelato la sua presenza ed era anche riconosciuto come l'entità più vicina ad un dio nell'intero Caos Primordiale.


Eppure, per quanto ne sapeva la maggior parte dei discepoli dell'Eternità, era la prima volta che appariva in pubblico.


La voce divina dello spirito era trascendente ed onnicomprensiva.


Gli abitanti della Divina Regione Orientale ebbero la sensazione di aver assistito alla discesa di un Vero Dio. Si sentirono incredibilmente piccoli di fronte a lei.


Anche Yun Che alzò la testa, ma non fronteggiò direttamente lo spirito divino. Non mostrò il minimo rispetto o paura. Disse con tono freddo e derisorio: "Sei solo lo spirito della Perla dell'Eternità e osi guardare dall'alto il Sovrano dei Diavoli? Scendi da lì!"


Tutti gli abitanti della Divina Regione Orientale rimasero sbalorditi. Chi avrebbe pensato che Yun Che avrebbe parlato con tale scortesia con uno spirito divino? Zhou Xuzi si arrabbiò così tanto che fu di nuovo sul punto di svenire.


Gli occhi divini nel cielo si strinsero lievemente. Sembrava che non si aspettasse che Yun Che sarebbe stato così arrogante dopo la sua comparsa.


Il Sovrano dei Diavoli sogghignò cupamente e fiamme dorate iniziarono ad ardere attorno al suo corpo. Un sole luminoso apparì all'improvviso nel cielo!


Poi ne apparve un secondo, un terzo... e si fermò solo quando ne comparirono nove.


Era Nine Suns' Heaven Fury!


Gli abitanti del Regno dell'Eternità si sentirono precipitare in un inferno infuocato. La terra iniziò ad annerirsi e potevano sentire l'odore pungente della loro carne che bruciava.


Se il calore era già così intenso, chissà cosa sarebbe successo se i soli fossero precipitati sul regno dell'Eternità.


"...Scendi da lì!"


Ordinò di nuovo Yun Che.


L'entità sospirò e chiuse lentamente gli occhi.


Poi un'ombra fugace apparì a terra.


Yun Che chiuse la mano e disperse Nine Suns' Heaven Fury. Allo stesso tempo, si girò e ge guardò lo spirito divino... l'ombra sembrava così fugace che dava la sensazione di potersi dissipare sotto il soffio del vento, ma si poteva distinguere comunque il profilo di un'anziana.


L'ombra possedeva un'aura divina speciale. Nonostante fosse incredibilmente debole e impura in confronto a quella di He Ling, la rendeva un'esistenza speciale superiore a molte creature viventi.


"Eheh." Yun Che ridacchiò: "Finalmente sei uscita allo scoperto. E io che pensavo che ti saresti nascosta nel tuo guscio da tartaruga fino alla fine. Tsk."


Lo spirito della perla non era mai stato umiliato così, ma non mostrò nessuna rabbia. Disse: "Yun Che, non temi che la legge celeste ti punirà per le tue colpe?"


Di nuovo la fot***a legge celeste.


Yun Che sorrise con fare cupo e freddo. Iniziò ad avvicinarsi all'imponente spirito: "Legge celeste dici? Che diavolo è? E chi ti credi di essere?"


"Dov'eri te e la legge celeste quando c'è stata la calamità cremisi e l'imperatrice diabolica è tornata?"


"Dov'eravate quando ho salvato l'universo?!"


"Dov'eravate quando sono stato abbandonato dalle persone che ho salvato, quando la mia casa e la mia famiglia sono state annientate?!!"


Ogni parola di Yun Che era gelida e terrificante: "Non siete intervenuti quando c'è stata la calamità. Non hai detto una parola quando Eternità ha cercato di nascondere il fatto che li ho salvati e ha fatto di tutto per fermarmi!"


"E ora mi parli della legge celeste?! AHAHAHAH!!"


Yun Che rise come un pazzo. Non solo non provava nessun rispetto nei confronti di questo spirito, sentiva solo disprezzo e sdegno: "Te lo chiedo di nuovo: chi diavolo ti credi di essere?! Cosa ti dà il diritto di rimproverarmi?!"


"..." Lo spirito non poté dire nulla.


Esatto. Non aveva idea di come rispondere.


Nel frattempo, ogni coltivatore della Divina Regione Orientale si stava scambiando delle occhiate confuse.


Che Imperatrice Diabolica? Chi aveva salvato il mondo?


Di cosa... stava parlando questo diavolo?!


.....
                                
                                



