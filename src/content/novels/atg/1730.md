---
title: Capitolo 1730 – La Morte di una Leggenda
pubDate: 2025-03-10T08:57:10.494Z
tags:
    - atg
---


Capitolo sponsorizzato! Grazie mille Kevin! 0 in coda, 0/10 donazione


-Alstor






“Quella… quella è…”


“La fondatrice del Regno dell’Eternità…?” disse il Realm King di un Reame Superiore, incredulo.


“No, non può essere… vero? Se fosse davvero lei, quanto a lungo dovrebbe aver vissuto? Forse, le assomiglia soltanto?”


“E poi, perché assomiglia così tanto allo Spirito della Perla dell’Eternità? Forse, il motivo per cui è vissuta così a lungo è proprio…”


…………………..


Tutti rimasero ancora una volta scioccati, prima ancora di potersi riprendere dallo stupore che avevano provato vedendo Yun Che impadronirsi della Perla dell’Eternità.


“Grande… Antenata?” fuori dal Regno dell’Eternità, un Guardiano stava fissando uno Schermo Stellare, esterrefatto.


“Mio Imperatore, quella… è davvero la Grande Antenata?” domandò un altro Guardiano, con la voce tremante.


Zhou Xuzi chiuse gli occhi, poi rispose a bassa voce alla sua domanda: “Lo Spirito della Perla dell’Eternità era già in punto di morte, quando accettò la nostra Grande Antenata come sua Maestra.”


Durante l’ultima fase dell’antica guerra fra Dei e Diavoli, l’Infante Diabolico aveva rilasciato il Veleno delle Infinite Tribolazioni usando la Perla del Veleno Celeste, uccidendo quasi tutti gli esseri viventi e gli Spiriti degli Artefatti.


La Perla del Veleno Celeste aveva cominciato a recuperare il proprio potere divino solo dopo He Ling era diventata il suo nuovo Spirito. Il suo Spirito Originale era morto ormai da tempo.


In quanto alla Perla dell’Eternità, anche il suo Spirito originale era stato avvelenato dal Veleno delle Infinite Tribolazioni. Anche se non era morto immediatamente, le tossine avevano continuato a corrodere la sua anima, fino a quando, debole e in punto di morte, aveva accettato la Grande Antenata dell’Eternità come sua Maestra.


“La Grande Antenata trascorse la sua intera vita con la Perla dell’Eternità. Per pura coincidenza, la Grande Antenata stava per morire di vecchiaia proprio quando anche lo Spirito della Perla era in punto di morte. Quindi, lo Spirito le permise di porre la sua anima all’interno della Perla dell’Eternità e utilizzò il suo Gelido Cuore di Vetro come catalizzatore, per trasformarla nel nuovo Spirito.”


Per generazioni, solo l’Imperatore dell’Eternità e i due Guardiani più potenti avevano conosciuto quel segreto.


Lo Spirito della Perla dell’Eternità non era certo come quello dei comuni Artefatti Profound.


Secondo Zhou Xuzi, nessuna anima mortale sarebbe mai riuscita a diventare un nuovo Spirito della Perla dell’Eternità. La Grande Antenata stessa ci era riuscita solo grazie al suo Gelido Cuore di Vetro.


Ecco perché non riusciva a capire come avesse fatto Yun Che a impadronirsi della Perla dell’Eternità, per di più così velocemente e facilmente.


Il suo sguardo divenne sempre più spento: “Il mondo intero credeva che la Perla dell’Eternità avesse accettato di continuare ad aiutare il Regno dell’Eternità per via della sua amicizia con la Grande Antenata… ma, in realtà, la Perla dell’Eternità è proprio la Grande Antenata, e il suo volere è il volere del Regno dell’Eternità!”


Finché la Grande Antenata fosse rimasta lo Spirito della Perla dell’Eternità, essa avrebbe continuato a servire il Regno dell’Eternità.


Quindi, perché e come aveva fatto Yun Che a…


Quando sarebbe finito quell’incubo?


Tutti i Guardiani erano visibilmente sconvolti: “Quindi, lo Spirito… in realtà è la Grande Antenata?”


“…” Stavolta, Zhou Xuzi non rispose. I suoi occhi erano opachi e completamente privi di colori.


Dopo essere stata espulsa dalla Perla dell’Eternità, l’anima della Grande Antenata era ritornata nel suo corpo, rimasto sigillato al di sotto della Torre dell’Eternità.


Tuttavia, fin dal principio stava per morire di vecchiaia, prima ancora che la sua anima restasse separata dal suo corpo per centinaia di migliaia di anni. Senza dubbio, ci sarebbe stato un forte rigetto.


Non solo non sarebbe riuscita a controllare appieno la sua Energia Misteriosa, ma sarebbe morta… entro al massimo due ore.


Quella sarebbe stata la sua ultima battaglia.


Boom –


Il rumore delle macerie che cadevano a terra ricordò quello di migliaia di onde che colpivano all’unisono gli scogli. Persino i Reami Stellari vicini al Regno dell’Eternità tremarono violentemente.


La Grande Antenata aprì lentamente gli occhi, mentre intorno a lei sembrava essere scoppiata l’apocalisse. I suoi occhi bianco pallido brillarono con un’aura quasi divina, che lasciava trasparire la sua immensa saggezza.


“Yun Che, Sovrano dei Diavoli.” Disse, fluttuando orgogliosamente a mezz’aria: “Hai ucciso i miei discendenti e devastato il mio Regno. Giuro che ti ucciderò, anche se sto per – ”


“Che mucchio di cazzate!” Yun Che la interruppe con impazienza: “Yan Uno, Yan Due, uccidetela!”


Due lacerazioni nere squarciarono lo spazio, mentre Yan Uno e Yan Due scattavano verso la Grande Antenata del Regno dell’Eternità, attaccandola prima ancora che potesse finire la frase.


L’Antenata dell’Eternità giunse le mani e mormorò qualcosa sottovoce. Poi, un gigantesco sigillo cadde dal cielo, nel tentativo di schiacciare i due Antenati Yama.


Tuttavia, il sigillo venne fatto a pezzi dall’Oscurità subito dopo essersi formato.


Oltre l’attacco ormai neutralizzato c’erano un braccio che brillava di nero e il distorto, crudele ghigno di Yan Uno.


La fondatrice del Regno dell’Eternità, ai suoi tempi, era la donna più potente di tutta la Regione Orientale. Tutt’ora, soltanto una manciata di Imperatori Divini l’avevano superata, nel corso della storia del Regno degli Dei.


In ogni caso, adesso non era forte come in passato.


Il suo corpo e la sua anima erano rimasti separati per centinaia di migliaia di anni. Era impossibile che si fondessero di nuovo e tornassero totalmente compatibili.


Un dettaglio ancora più spietato era che, anche in quanto a età, lei non era abbastanza vecchia neppure da definirsi la nipote degli Antenati Yama.


E anche se fosse stata nel pieno delle forze, non sarebbe stata comunque all’altezza di Yan Uno… figurarsi di Yan Uno e Yan Due insieme!


Fino a quel momento, Yan Uno non aveva avuto neppure voglia di combattere impegnandosi al massimo, perché i Guardiani non erano semplicemente degni avversari per lui. Ma la Grande Antenata del Regno dell’Eternità? Per la prima volta dall’inizio del massacro, le sue mani erano avvolte da un bagliore oscuro, che avrebbe terrorizzato persino i veri Diavoli dell’inferno.


Riip!


Il primo attacco lacerò il sigillo della Grande Antenata. Il secondo perforò l’aura bianca che la avvolgeva, con uno schiocco così inquietante da non poter essere immaginato. Dalle brecce nell'Energia Misteriosa Difensiva e dagli abiti bianchi della Grande Antenata cominciarono subito a colare piccole gocce di sangue.


A Yan Uno era bastato uno scambio di colpi per ferirla.


Il ritorno della Grande Antenata del Regno dell’Eternità avrebbe dovuto essere un miracolo straordinario e senza pari. Era la Maestra della Perla dell’Eternità, nonché il motivo per cui il Regno dell’Eternità era rimasto in vetta alla Regione Orientale per centinaia di migliaia di anni… agli occhi di tutti gli abitanti della Regione Orientale, era una sorta di antica e trascendentale divinità.


Ma Yan Uno aveva ferito quella leggenda teoricamente invincibile con solo due attacchi.


Dopo Yan Uno, fu il turno di Yan Due. I suoi artigli spettrali lacerarono lo spazio lungo il loro tragitto e scaraventarono la donna a decine di migliaia di chilometri di distanza, ma prima ancora che lei potesse riprendere fiato, Yan Uno la attaccò di nuovo… il loro potere terrificante la fece sentire come se stesse sprofondando all’inferno.


La Grande Antenata del Regno dell’Eternità in passato aveva affrontato innumerevoli avversari, ma nessuno fra questi era terrificante quanto Yan Uno o Yan Due.


Un combattimento all’ultimo sangue fra Divine Master era terribile… ma quelli fra Imperatori Divini erano ancora peggiori!


Il robusto spazio del Regno degli Dei venne lacerato senza sosta dagli attacchi degli Antenati Yama, come se fosse semplice carta velina. Ogni volta che colpivano, tagli oscuri e buchi neri si aprivano nel cielo, come se fosse un oggetto tangibile.


Per evitare che il loro combattimento coinvolgesse Yun Che, si erano allontanati di proposito da lui.


Anche se la Grande Antenata aveva davvero cercato fin dall’inizio di uccidere Yun Che, i due Antenati Yama erano così potenti che la costrinsero a indietreggiare in breve tempo. Non trovò neppure una singola opportunità per contrattaccare, dopo la sua iniziale offensiva con quel sigillo.


Gli abitanti del Regno dell’Eternità, i Realm King e tutti i praticanti del mistero della Regione Orientale rimasero scioccati, quando videro quella povera donna che veniva scaraventata sempre più lontano dalla capitale del suo Regno…


Se la Grande Antenata del Regno dell’Eternità fosse morta centinaia di migliaia di anni prima, sarebbe rimasta per sempre una leggenda, anche se il Regno dell’Eternità fosse stato distrutto.


Ma, per sua sfortuna, era ancora viva, ed era ricomparsa solamente per poi essere sconfitta terribilmente da Yan Uno e Yan Due. Una leggenda stava morendo davanti agli occhi di tutti.


“Heh.” Yun Che sogghignò: “Se fosse stata intelligente e avesse cercato di fuggire, forse non saremmo riusciti a impedirglielo, ma no, doveva assolutamente dire tutte quelle sciocchezze e firmare la propria condanna a morte!”


“Non sarebbe mai fuggita,” rispose Qianye Ying’er: “Senza la Perla dell’Eternità a mantenerla in vita, il suo corpo avvizzirà e la sua anima si dissiperà entro due ore al massimo. Questa è la sua ultima, disperata battaglia prima della morte.”


“Davvero?” commentò Yun Che, con uno sguardo che sembrava impietosito: “In tal caso, dovremmo aiutarla e darle la morte che la attende.”


Poco lontano da lui, Yan Tre stava prendendo in giro a gran voce i suoi fratelli: “Due anziani che se la prendono con una vecchietta? Vecchi fantasmi, non vi vergognate?”


In quello stesso istante, Yun Che gli ordinò: “Yan Tre, vai ad aiutarli.”


“Certo, Padrone!”


Yan Tre lanciò un grido bizzarro e spiccò il volo. Poi, comparve alle spalle della Grande Antenata e fece sfrecciare i suoi artigli oscuri verso il suo cuore.


Naturalmente, l’intervento di Yan Tre peggiorò ulteriormente la già terribile situazione in cui si trovava la Grande Antenata.


Ormai, il suo orgoglio era stato fatto completamente a brandelli. Forse non si era fatta vedere per centinaia di migliaia di anni, ma sapeva tutto ciò che succedeva nel mondo. Tuttavia, non aveva mai neppure immaginato che esistesse qualcuno di terrificante quanto quei tre Diavoli.


Man mano che le sue vesti bianche si tingevano di rosso, e la sua aura diventava sempre più debole, sotto agli attacchi combinati dei tre Antenati Yama, ricordò improvvisamente delle voci antiche e oscure. Poi, ringhiò: “Voi siete… i fondatori del Regno Yama!?”


Una lacerazione nera lunga cinque chilometri squarciò spietatamente lo spazio, e il suo corpo. Quell’attacco devastante era stato sferrato da Yan Due: “Tu sai troppo!”


La Grande Antenata venne avvolta da un intenso bagliore bianco, che distrusse forzatamente l'Energia Misteriosa Oscura di Yan Due, ma che non poté cambiare il fatto che lei stesse sanguinando dappertutto. Poi, Yan Yno la colpì alla schiena prima ancora che potesse reagire.


BOOM!!


Sulla sua schiena comparvero dei tagli insanguinati. Contemporaneamente, tre sfere di Oscurità esplosero contro il suo petto.


La Grande Antenata barcollò, sputando vari fiotti di sangue nero. Quando sollevò di nuovo lo sguardo, il bagliore nei suoi occhi era scomparso quasi del tutto. Gemette: “Come… avete fatto a lasciare… il Mare d’Ossa dell’Oscurità Eterna… e perché… obbedite… a un giovane…”


Era pur sempre la Grande Antenata del Regno dell’Eternità, che aveva vissuto per centinaia di migliaia di anni sottoforma dello Spirito della Perla dell’Eternità. Conosceva molti più segreti di quanti si potesse immaginare, ma non quelli di Yun Che. Non che avrebbe potuto cambiare il suo destino o quello del Regno dell’Eternità, anche se lo avesse saputo.


Era già ricoperta di ferite, ma poteva percepire chiaramente la sua anima che si indeboliva ogni volta che si sforzava per rilasciare la sua Energia Misteriosa.


Si abbandonò a un lungo sospiro, poi i suoi occhi emisero un intenso bagliore bianco.


BOOM!


L’esplosione di Energia Misteriosa cancellò parte dell’esistenza stessa e scaraventò molto, molto lontano da lei i tre Antenati Yama. Poi, fissò Yun Che e pronunciò le parole più crudeli della sua vita: “Sovrano dei Diavoli Yun Che, ti trascinerò nell’abisso della morte, anche a costo di svanire nel nulla!”


Qianye Ying’er corrugò la fronte e disse seriamente: “Sta per autodistruggere le sue Vene Misterioses!”


“Sigillatela!” ringhiò Yun Che.


Ma ormai era troppo tardi. Non appena la Grande Antenata pronunciò le sue ultime parole, cominciò a brillare come una stella abbagliante e il suo intero corpo si tinse di bianco.


La sua pelle cominciò a ricoprirsi di crepe, e il suo corpo si trasformò poco alla volta in polvere… contemporaneamente, un potere immenso quanto il cielo stesso avvolse oltre metà del Regno dell’Eternità e tutte le persone al suo interno.


Quel potere, nato dalla completa disperazione, sarebbe stato sufficiente a sterminare molti dei Diavoli, sacrificando però anche tutti i suoi discendenti.


Ma i tre Antenati Yama non persero certo tempo. Anche se non potevano più impedire alla Grande Antenata di far esplodere le proprie Vene Misterioses, reagirono all’istante, unendo le forze e creando una gigantesca Barriera Yama intorno a lei.


BOOM –


Il corpo della Grande Antenata esplose in una gigantesca supernova bianca, e l’intera Regione Orientale tremò intensamente… ma quel potere straordinario, che lei aveva ottenuto sacrificando ciò che restava della sua vita in preda alla disperazione, venne completamente contenuto dalla Barriera Yama dei tre Antenati.


I tre Antenati Yama spalancarono gli occhi, e i loro volti si distorsero per lo sforzo. Si sentirono come se milioni di tempeste stessero travolgendo la barriera, nonostante stessero rilasciando al massimo la loro forza… ma ci riuscirono. Neppure una traccia di quell’esplosione fuoriuscì dalla barriera.


Un secondo… due secondi… tre secondi… cinque secondi…


Alla fine, dopo dieci secondi, la Barriera Yama cedette. Tuttavia, dell’esplosione generata dalla Grande Antenata non era rimasto altro che una raffica di vento, che riuscì solamente a sollevare un po’ di sabbia nell’aria.


Yan Tre fu il primo a cadere dal cielo e atterrare pesantemente accanto a Yun Che. Tuttavia, si rialzò prontamente in piedi e si inginocchiò davanti al suo padrone. Poi, gli chiese spaventato: “Padrone, è ferito?”


Yun Che lo fissò freddamente: “Eravate in tre, contro una vecchietta moribonda, e le avete permesso di distruggere le proprie Vene Misterioses di fronte a voi? Non vi vergognate!?”


Tutti e tre gli Antenati Yama si prostrarono ancora più a fondo, troppo spaventati per rispondere.


Yun Che era davvero l’unica persona al mondo con abbastanza fegato da chiamare la Grande Antenata del Regno dell’Eternità “vecchietta moribonda”.


Nel frattempo, gli abitanti di tutta la Regione Orientale rimasero paralizzati dallo shock. Avevano assistito alla comparsa e alla morte della Grande Antenata del Regno dell’Eternità, dall’inizio alla fine, e subito dopo avevano visto quei tre terrificanti Diavoli, che l’avevano spinta a suicidarsi, inginocchiarsi davanti a Yun Che, docili e remissivi come bambini.


Sarebbe stato impossibile descrivere a parole ciò che stavano provando in quel momento.
                                


                                



