---
title: Capitolo 1732 – La Fine della Luna (2)
pubDate: 2025-03-10T08:57:10.494Z
tags:
    - atg
---


Capitolo regolare, 0 in coda, 0/10 donazione
-Alstor


Quello non era… Luo Changsheng?


Tutti i membri del Regno del Sacro Universo si voltarono verso Luo Changsheng. Continuarono a osservarlo, controllando ancora e ancora la sua aura assolutamente familiare. Dopo aver esaminato persino l’aura della sua energia vitale, tutti giunsero alla stessa conclusione, ovvero: “Questo è sicuramente Luo Changsheng, l’orgoglio del nostro Regno.”


Il Grande Anziano del Sacro Universo rimase paralizzato. Il suo sguardo si spostò rapidamente da Luo Changsheng, a Luo Shangchen, poi a Luo Guxie, e di nuovo a Luo Changsheng, senza fermarsi un istante. Non aveva la minima idea di cosa stesse succedendo.


Quando vide Luo Changsheng, evidentemente sconvolto, Luo Guxie divenne scura in viso. La sua aura fredda, minacciosa e spietata si fece più affettuosa, ma anche leggermente confusa e in preda al panico: “Changsheng, questo non ha nulla a che vedere con te. Vattene.”


“Maestra.” Quando mormorò quella parola, mantenne lo sguardo fisso su Luo Guxie. Era la sua Maestra, sua zia, la persona che ammirava di più al mondo: “Dimmi che nulla di tutto questo è vero… dimmi che non è vero…”


Luo Guxie si sentì mancare il respiro… Non aveva mai visto Luo Changsheng così smarrito, eccetto quando aveva perso contro Yun Che durante l’Assemblea Profound God.


All’epoca, era ancora giovane. Ma dopo aver trascorso tremila anni all’interno della Perla dell’Eternità, era diventato molto più saggio e maturo… quindi, l’unica possibile spiegazione era che anche lui avesse scoperto la verità.


“Ptooey!”


Luo Guxie non sapeva come rispondere alla domanda di Luo Changsheng, ma intervenne Luo Shangchen. Puntò un dito tremante verso Luo Changsheng e disse, con la voce carica di rabbia, odio e intento omicida: “Tu… dannato bastardo! Hai complottato insieme a questa troia, mi hai ingannato per tutti questi anni… e fai ancora il finto tonto!?”


Tutti sapevano che Luo Shangchen amava Luo Changsheng più di ogni altro suo figlio. Era il suo più grande orgoglio, il suo prediletto.


Perciò, quando lo sentirono chiamare Luo Changsheng “dannato bastardo” con le loro stesse orecchie, tutti i presenti si sentirono come se fossero stati colpiti alla nuca con un martello. Erano semplicemente scioccati e senza parole.


Luo Changsheng barcollò, e divenne terribilmente pallido.


Le due parole “dannato bastardo” colpirono anche una vecchia ferita nell’anima di Luo Guxie, facendo riaffiorare dei ricordi dolorosi che lei avrebbe preferito dimenticare.


Si voltò bruscamente verso Luo Shangchen e lo fissò con odio. Ora che quella vecchia ferita si era riaperta, tutte le sue emozioni contrastanti presero il sopravvento, e il senso di colpa nel suo cuore scomparve del tutto. Rimasero soltanto un intenso rancore e una grande determinazione: “Luo Shangchen, poco fa non continuavi a chiedermi cosa sia successo al tuo Changsheng?”


Poi, scoppiò a ridere in modo estremamente minaccioso e inquietante: “Ridicolo! Semplicemente ridicolo! Da quando hai un ‘tuo Changsheng’? Ho scelto io questo nome, sono stata io a farlo nascere, e sono stata io a insegnargli la via del mistero. Fin dal principio, sotto ogni punto di vista, lui non ha mai avuto nulla a che fare con te!”


“In quanto a quel tuo figlio insignificante e patetico, ha raggiunto la sua patetica madre molto tempo fa. Del resto… come potevo lasciarlo vivere!?”


Le parole di Luo Guxie furono come tuoni assordanti, e tutti coloro che le sentirono divennero subito pallidi come fantasmi.


Anche se Luo Shangchen aveva già intuito che quella fosse l’unica spiegazione plausibile, quando sentì le parole di Luo Guxie il suo sguardo si fece iniettato di sangue: “Troia… DANNATA TROIA!!”


Mentre gridava con rabbia, sfrecciò verso Luo Guxie. Una gigantesca onda di Energia Misteriosa risucchiò tutte le macerie nell’area, dirigendosi con forza verso di lei… e anche Luo Changsheng, ancora paralizzato dallo stupore, era nell’area dell’esplosione.


Luo Guxie spinse via Luo Changsheng e, subito dopo, l’onda di Energia Misteriosa collassò, creando crateri nel terreno. In fin dei conti, la forza misteriosa di Luo Shangchen non era all’altezza di quela di Luo Guxie, e venne scaraventato all’indietro dal suo contrattacco. Tuttavia, il suo intento omicida non si affievolì minimamente. Il suo volto divenne scarlatto, come se tutto il sangue del suo corpo avesse raggiunto la sua testa per via della rabbia.


“Hahahahaha, hahahaha!”


Luo Guxie scoppiò a ridere, mentre Luo Shangchen ringhiava con rabbia. La sua espressione si distorse, e rise senza controllo. Gracchiò, con lo sguardo pieno di disprezzo e soddisfazione: “Questo è il karma! Questo è il karma che tu e quel vecchio cane avete accumulato! Questo è il karma che l’intero Regno del Sacro Universo ha accumulato!”


Gli occhi di Luo Shangchen quasi gli schizzarono fuori dalle orbite, era dolorosamente consapevole di chi fosse il “vecchio cane” a cui si riferiva Luo Guxie.


Loro padre, il precedente Realm King del Sacro Universo, Luo Lingtian.


Molti anni prima, quando aveva lasciato il Regno del Sacro Universo, Luo Guxie aveva maledetto ferocemente Luo Lingtian. Aveva giurato di non tornare mai più, ed effettivamente era tornata solo alla nascita di Luo Changsheng, molto tempo dopo la morte di Luo Lingtian.


Tuttavia, era tornata nel Regno del Sacro Universo solo fisicamente. Il suo cuore era ancora lontano, e non aveva mai permesso a Luo Shangchen di riammetterla ufficialmente nella famiglia. Luo Shangchen aveva sempre pensato che il motivo della sua testardaggine a riguardo fosse proprio il feroce giuramento che aveva fatto prima di andarsene, che rappresentava una vergogna impossibile da cancellare.


Soltanto in quel momento, capì che in realtà…


“Possibile che tutto ciò che hai fatto sia stato davvero per… sia stato davvero per quel…” Luo Shangchen fissò Luo Guxie con gli occhi spalancati. La sua aura era così caotica e agitata che faceva fatica persino a parlare.


“Ning Danqing, ricordi almeno il suo nome?” il tono di Luo Guxie si fece serio, e la sua espressione si riempì di dolore. Poi, ridacchiò con disprezzo: “No, sono sicura che non lo ricordi. Dopotutto, eri così altezzoso che ritenevi degni di te solo gli altri Realm King e gli Imperatori Divini! Quindi, come potresti ricordare il suo nome!? Anche quando lo uccidesti, eri convinto di esserti abbassato al di sotto della tua dignità, di esserti solamente sporcato le mani senza onore!”


Quando Luo Guxie pronunciò il nome “Ning Danqing”, tutti gli Anziani del Sacro Universo divennero terribilmente scuri in volto.


Quando aveva lasciato il Regno del Sacro Universo, Luo Guxie aveva giurato con odio di non tornarvi mai più… e il Regno del Sacro Universo aveva cancellato ogni traccia del reale motivo per cui se n’era andata. Nessuno osava neppure accennare alla questione, ma chi aveva assistito a ciò che era accaduto non l’avrebbe mai dimenticato.


Luo Guxie era una giovane straordinaria, che i Cieli avevano donato al Regno del Sacro Universo. Il suo talento nella via del mistero era eccezionale, fin da quando era una bambina, e l’intero Regno la considerava il suo più grande tesoro. In effetti, tutti nutrivano per lei aspettative ancora maggiori di quelle per Luo Shangchen, che all’epoca era già Giovane Maestro della setta.


Tuttavia, la principessa più straordinaria del Regno del Sacro Universo, dal futuro inimmaginabile e dall’immenso prestigio, contro ogni aspettativa si era innamorata di… un pittore, che viveva in un Reame Stellare Inferiore.


Ning Danqing.


Quando il Realm King del Sacro Universo, Luo Lingtian, l’aveva scoperto, si era infuriato. In quanto suo fratello maggiore, neppure Luo Shangchen poteva permettere a Luo Guxie di gettare al vento il proprio prestigio e sposare un “plebeo”. Se si fosse diffusa la notizia, avrebbe ovviamente danneggiato la reputazione del Regno del Sacro Universo, rendendolo lo zimbello di tutti gli altri Reami Superiori.


Perciò, presero misure drastiche per fermare Luo Guxie… ma lei era perdutamente innamorata di Ning Danqing. Lo amava così tanto che ignorò gli ordini di suo padre e di suo fratello, tornando molte volte da Ning Danqing in quel Reame Inferiore, come se fosse posseduta.


Luo Lingtian perse la pazienza. In preda alla rabbia, ordinò a Luo Shangchen di recarsi in quel Reame Inferiore e uccidere personalmente Ning Danqing. Gli ordinò anche di portare indietro la sua testa… per mostrarla a Luo Guxie e porre fine per sempre alla sua sciocca infatuazione.


Tuttavia, quando Luo Guxie vide la testa del suo amato, reagì molto più violentemente di quanto chiunque si aspettasse, nel Regno del Sacro Universo. Sembrò impazzire. Maledisse ferocemente Luo Lingtian e Luo Shangchen, e giunse persino ad attaccarli in preda all’ira… ma alla fine, dovette scappare, gravemente ferita. Mentre lasciava il Regno del Sacro Universo, pronunciò un giuramento così spietato che tutti coloro che lo sentirono rabbrividirono. Dopodiché, scomparve per migliaia di anni.


Quando finalmente tornò nel Regno del Sacro Universo, aveva già cambiato nome in Luo Guxie, ed era già la famosa Fata Guxie… la donna più potente della Regione Orientale, al di fuori dei Reami Sovrani.


Dopo il suo ritorno, aveva dedicato anima e corpo a Luo Changsheng, senza prestare alcuna attenzione agli affari del Regno del Sacro Universo.


“Tu… tu…” Luo Shangchen tremò violentemente dalla testa ai piedi: “Sei pazza… sei pazza!!”


La nascita di Luo Changsheng e il ritorno di Luo Guxie si erano verificati quasi contemporaneamente, e sia Luo Shangchen sia il Regno del Sacro Universo li avevano considerati due benedizioni. Nel corso degli ultimi anni, Luo Shangchen aveva fatto del suo meglio per sanare il rapporto fra lui e sua sorella, e il fatto che lei amasse così tanto il proprio nipote l’aveva confortato profondamente.


Ma, in realtà, era tutta una bugia.


Anche se erano passati così tanti anni, lei non aveva dimenticato quel pittore. Il suo odio era rimasto sepolto nel suo cuore per millenni.


“Esatto, sono pazza,” disse Luo Guxie, con un tono in parte minaccioso e in parte addolorato: “Ma siete stati voi… a farmi impazzire!”


“Vuoi sapere la verità? Va bene… allora, ti dirò tutto! In fondo, è comunque un regalo che ho preparato per te fin dall’inizio, dovevo solo decidere quando consegnartelo!”


Distese una mano e afferrò una manica della veste di Luo Changsheng. Il suo sorriso divenne folle e orribile: “Perché non provi a indovinare di chi è realmente figlio Changsheng!?”


Luo Changsheng impallidì ancora di più.


“Di chi… di chi!?” gridò Luo Shangchen, con la voce tremante, fulminando con lo sguardo Luo Changsheng.


“Di Danqing… lui è il figlio che io ho avuto da Danqing!” rispose in tono grave Luo Guxie.


“He, hehe…” Luo Shangchen rise, nonostante la sua rabbia: “Allora sei davvero impazzita!”


La voce di Luo Guxie si fece glaciale, e ogni sua parola era carica d’odio: “Quando uccidesti Danqing, ero già incinta. Dopo aver lasciato questo disgustoso Regno del Sacro Universo, cercai disperatamente un modo per fermare la crescita del bambino, per sigillarlo nel mio ventre. E alla fine, ci riuscii. Dopodiché, cominciai a coltivare la mia forza misteriosa con tutte le mie forze, per diventare il più potente possibile… feci di tutto, per diventare più forte.”


“Sai come dovetti vivere in quegli anni!?”


“Sai quanto odio e quanta tristezza provai, quando seppi che quel vecchio cane di Luo Lingtian era morto… perché non avevo potuto ucciderlo io stessa, con le mie mani!”


“Ma poi, quarant’anni fa, ricevetti la notizia che tua moglie era incinta, perciò rilasciai il sigillo su mio figlio, permettendogli di crescere, e alla fine nacque… poi, uccisi personalmente tua moglie e tuo figlio, sostituendolo con quello che io avevo avuto da Danqing! Hehe… Hahahahaha!”


Per qualche istante, a Luo Shangchen si annebbiò la vista, poi le sue labbra tremanti divennero violacee: “Hai ucciso anche… anche Ziyu!?”


“Meritava di morire!” gridò Luo Guxie: “Era una donna, avrebbe dovuto capirmi, ma anche lei si schierò dalla vostra parte e cercò di costringermi a lasciare Danqing… meritava di morire!”


“Tu!” Luo Shangchen barcollò vistosamente, e provò un dolore straziante al cuore.


Sempre più persone si stavano radunato lì intorno, e tutte erano completamente scioccate… in quanto a Luo Changsheng, ormai era pallido come un fantasma e sembrava che la sua anima avesse lasciato il suo corpo.


“Le migliori risorse del Regno del Sacro Universo, il titolo più prestigioso, tutte le lodi e i complimenti, sono stati ricevuti dal figlio nato da me e Danqing!”


“Voi mi dovevate tutto questo! Dovevate tutto questo a Danqing! Hahahaha…” Luo Guxie scoppiò a ridere senza controllo, ma se qualcuno avesse prestato attenzione, avrebbe notato delle lacrime nei suoi occhi.


“All’inizio, volevo farti questa grande sorpresa quando Changsheng sarebbe diventato ufficialmente Realm King… ma non importa, va bene anche se l’hai scoperto adesso.” Ridacchiò piano: “Ben presto, l’intero Regno degli Dei scoprirà che il Giovane Maestro Changsheng, il gioiello più brillante del Regno del Sacro Universo, il tuo più grande orgoglio, non è tuo figlio e non fa neppure parte della famiglia Luo! Suo padre è Ning Danqing! Per tutti questi anni… il Regno del Sacro Universo ha cresciuto il figlio di Danqing! Così da pagare per averlo ucciso!”


“Tu… tu…” gli occhi di Luo Shangchen divennero ancora più iniettati di sangue. La sua vista si annebbiò, e poi non vide più nulla. Alla fine… aveva perso i sensi, e sputò un fiotto di sangue circolato all’inverso.


“Realm King!”


Tutti gli Anziani e i figli di Luo Shangchen gridarono allarmati e accorsero per supportarlo. Dopodiché, si voltarono tutti verso Luo Guxie e Luo Changsheng. Tremarono violentemente, realizzando di non riuscire a credere che tutto ciò fosse vero, per quanto cercassero di acettarlo.


Luo Guxie aveva sempre amato e viziato Luo Changsheng. Si era recata molte volte nel Regno Divino dell’Inizio Assoluto per lui… e all’Assemblea Profound God, aveva persino gettato al vento il suo orgoglio e la sua reputazione, cercando di uccidere Yun Che di fronte a tutti i Reami Sovrani.


In effetti, da quando era tornata nel Regno del Sacro Universo, Luo Guxie si era comportata in maniera eccentrica o sconsiderata solo per Luo Changsheng. Tutti avevano creduto che fosse semplicemente molto legata a lui, come sua Maestra e sua zia. Ma, adesso, avevano scoperto che…


In realtà, erano… madre e figlio!


“Cosa… state dicendo? Cosa state dicendo, tutti voi…”


Finalmente, Luo Changsheng parlò. La sua voce era roca, e stava tremando violentemente, come se si trovasse nel mezzo di una gelida tempesta.


Luo Guxie si voltò verso di lui, e il suo sguardo divenne incredibilmente dolce. Poi, gli disse tranquillamente e affettuosamente: “Changsheng, sai perché ti ho chiamato così? Perché tuo padre… il tuo vero padre, dipinse un quadro di buon augurio, quando scoprì che ero incinta. È il nome che ti ha dato tuo padre.”


Mentre parlava, sollevò lentamente una mano. Fra le sue dita, comparve una piccola pergamena dipinta, protetta da della delicata Energia Misteriosa. Sembrava molto vecchia, ma non era affatto rovinata.


Quando Luo Changsheng la vide, sembrò accecato dall'Energia Misteriosa che la avvolgeva. Con la voce tremante, gridò: “Bugie… sono tutte bugie! Mi stai mentendo! Tutti voi mi state mentendo!”


“Changsheng, ascoltami,” rispose Luo Guxie: “Non sei ancora diventato Realm King del Regno del Sacro Universo, quindi in effetti hai scoperto la verità un po’ troppo resto. Ma… ora la conosci! Io non sono tua zia, ma tua madre! Sono tornata in questo disgustoso Regno del Sacro Universo solo per il tuo bene!”


“Per il mio… bene?” sul bel volto di Luo Changsheng comparve un’espressione distorta. La sua vista si annebbiò, e il mondo intero gli sembrò assurdo e ridicolo. Poi, rispose con un tono spento: “No… no… tu mi stai distruggendo… tu vuoi distruggermi!”


“Io sono Luo Changsheng… io sono il Giovane Maestro Changsheng, il Giovane Maestro del Regno del Sacro Universo! Non sono un figlio bastardo… è una bugia! È tutta una bugia!”


“Certo che non sei un bastardo!” Luo Guxie afferrò Luo Changsheng per un braccio e gridò agitata: “Tuo padre era l’uomo migliore del mondo! Hai meritato appieno tutto ciò che hai ricevuto dal Regno del Sacro Universo! Lo dovevano alla nostra famiglia!”


“No, è una bugia… una bugia…” Luo Changsheng scosse disperatamente la testa, e la sua aura divenne debole e caotica: “Tutto questo è una bugia!”


“AAAAHHH –”


Mentre Luo Changsheng lanciava quel grido miserabile e disperato, spinse via violentemente Luo Guxie e scappò lontano. Provava un dolore lancinante, e si sentiva come se la sua anima e la sua mente stessero per crollare sotto al peso della vergogna e dell’umiliazione…


…………Linea che separa la prima traditrice dagli altri…………….


Regno degli Dei Lunari.


La luna brillava intensamente nel cielo, donando alla Città Divina della Luna un’incantevole sfumatura argentata.


L’Imperatrice degli Dei Lunari osservò in silenzio le immagini proiettate dal Regno dell’Eternità. Ormai, il suo destino era segnato.


La volontà e l’essenza stessa del Regno dell’Eternità erano incentrate sulla “protezione”. Le loro tecniche difensive erano estremamente forti, e il loro Regno era protetto dalla barriera più potente di tutta la Regione Orientale. Possedevano anche varie grandi Formazioni Misteriose che potevano essere usate per contrattaccare o resistere a un assedio, fra le quali il terrificante Cannone della Ruota del Tempo.


Tuttavia, i Diavoli non avevano attaccato il Regno dell’Eternità dall’esterno, ma erano comparsi nel cuore della sua stessa Capitale, rendendo completamente inutili tutte le sue straordinarie Formazioni Misteriose difensive.


Per di più, anche a volerla guardare da un altro punto di vista, nessuno si aspettava che il Regno dell’Eternità sarebbe stato sconfitto così terribilmente in così poco tempo, nonostante fossero stati attaccati senza preavviso da una gigantesca orda di Diavoli.


“I tre Antenati Fondatori del Regno Yama,” sussurrò l’Imperatrice degli Dei Lunari: “Allora, anche quella voce, la più assurda e inconcepibile fra quelle che abbiamo raccolto dalla Regione Settentrionale, era vera… non mi sorprende che abbiano vinto così in fretta.”


In quello stesso istante, si voltò di scatto, ma recuperò quasi subito la calma e nei suoi occhi comparve un gelido bagliore viola.


Qianye Ying’er!!
                                



