---
title: Capitolo 1735 - La Fine della Luna (5)
pubDate: 2025-03-10T08:57:10.494Z
tags:
    - atg
---


<em>Capitolo sponsorizzato, ringraziamo ,
6 in coda, 0/10 donazione</em>
<em>-Schadenfreude</em>


Non si poteva vedere nemmeno un briciolo di luce in questa vasta regione stellare.


Un bagliore viola scintillante increspò lo spazio per poi scomparire in un batter d'occhio. All'improvviso tutta la luce e il colore nel mondo erano svaniti, eccetto una gigantesca luna viola che stava calando lentamente dal cielo.


C'era una figura scarlatta al suo centro. I suoi capelli neri come l'inchiostro danzavano insieme al suo abito rosso. Sembrava una dea che discendeva in un regno di mortali.


La luna purpurea si estendeva per diverse centinaia di metri e sembrava contenere un intero mondo. Era un pianeta pieno di maestose montagne, mari agitati e venti ululanti... si poteva scorgere vagamente un'altra luna che brillava ancora più intensamente e una luce viola misteriosa si levava al cielo.


Yun Che alzò il braccio, le fiamme diaboliche della Calamità Eterna si riaccesero sulla sua lama, ma non attaccò immediatamente.


I suoi occhi cupi ora avevano iniziato a brillare di porpora. All'improvviso cominciò a sentire una lieve pressione, una sensazione che lo rendeva davvero inquieto.


Anche gli occhi dorati di Qianye Ying'er furono tinti da quel bagliore. Si accigliò per lo shock e la perplessità, e non poté trattenersi dall'esclamare: "Il Dominio Divino del Palazzo Imperiale?!"


"...?" Yun Che si voltò verso Qianye Ying'er, che disse subito con tono serio: "Sbrigati e manda una trasmissione del suono agli antenati Yama!"


"È... troppo... tardi."


Entrambi sentirono la voce di Xia Qingyue, non era risuonata nelle loro orecchie ma nei loro cuori. Dopodiché, stese le braccia, facendo danzare nell'aria le sue maniche rosse. La luna viola dietro di lei si espanse silenziosamente... e inghiottì il mondo in un solo istante.


Le notizie della distruzione del regno degli Dei Lunari non avevano ancora raggiunto il distante territorio degli Dei Stellari, che stavano ancora guardando con fare cupo le immagini proiettate dal regno dell'Eternità.


Poi, un banco di strane nuvole apparirono all'improvviso nel cielo e tutti gli Dei Stellari alzarono istintivamente le teste verso l'orizzonte occidentale.


"Cos'è... quello?" La Dea Stellare Shenhu sussultò.


La luna viola non era apparsa solo da loro. Quasi metà dei regni stellari della Regione Orientale potevano vedere chiaramente questo satellite viola. Irradiava una luce serena e così splendida da mozzare il fiato.


Pareva che il cielo stesse mandando un miracolo per salvarli dalla loro crisi.


Tuttavia un regno stellare ebbe una sensazione completamente differente quando assistette alla manifestazione della luna viola, il territorio del Monarca del Brahma... Nel momento in cui Qianye Fantian vide il bagliore purpureo, il suo viso rigido e freddo fremette.


"Il Dominio Divino del Palazzo Imperiale?!" Pensò con sorpresa. Era profondamente incredulo e fu colto all'improvviso dal panico.


Lo spazio attorno a Yun Che e a Qianye Ying'er si era trasformato in un mondo di splendida luce viola. Con loro stupore, anche usando la loro percezione spirituale, non trovarono i confini di questo dominio. Inoltre sembrava che esistessero solo loro tre in questo mondo.


I capelli neri fluenti di Xia Qingyue si erano già tinti di un abbagliante porpora. Il bagliore irradiato dalla spada si accese, sembrava essersi trasformato in una violenta fiamma... Ma l'aspetto più strano era che non potevano percepire affatto la sua aura nonostante fosse di fronte a loro.


Non sentivano né la sua aura vitale, né la sua Energia Misteriosa.


Qianye Ying'er strinse i denti e le sue palpebre smisero di tremare. Rivelò un'espressione cupa e composta mentre un bagliore gelido come l'inferno brillò nei suoi occhi: "Ben fatto Xia Qingyue! Ben fatto Imperatrice degli Dei Lunari! Non c'è da meravigliarsi che tu abbia osato affrontarci da sola! Ho già cercato di fare del mio meglio per non sottovalutarti, ma sei comunque riuscita... a darmi una così grande sorpresa!"


"..." Yun Che stava scorgendo l'area con gli occhi e la sua percezione spirituale. Questo era indubbiamente un dominio, ma non sembrava distruttivo, era calmo e placido come un ruscello.


"Cos'è questo Dominio Divino del Palazzo Imperiale?" Chiese con tono funereo. Aveva notato la preoccupazione di Qianye Ying'er, che deglutì lentamente e rispose a bassa voce: "Questo è il dominio degli Dei Lunari descritto negli annali del Regno degli Dei come il più vicino allo stadio degli dei."


Yun Che: "...?"


"Solo il primo Imperatore degli Dei Lunari, l'erede originario del potere del Palazzo Imperiale e il fondatore del regno riusciva ad usarlo e poteva farlo solo per pochissimo tempo." Qianye Ying'er fissò la luce viola che brillava negli occhi di Xia Qingyue. Stava facendo circolare tutta la sua Energia Misteriosa oscura e foschia nere divampava violentemente nel suo corpo. "Pensavamo che quel dominio non sarebbe mai più riapparso in questo universo dopo la morte del loro grande antenato..."


"Ma ora è riapparso e la persona che l'ha fatto resuscitare è una persona che ha ereditato il potere divino del Palazzo Imperiale per soli sette anni!"


"Xia Qingyue." La luce nera nello sguardo di Qianye Ying'er alla fine spense il bagliore viola che l'aveva invaso. Poi disse: "Sembra che il cielo sia stato troppo generoso con te."


"Il dominio che si avvicina di più allo stadio degli dei?" Yun Che sogghignò freddamente. "Non è nient'altro che un dominio restrittivo..."


Ma quando si girò, il suo sorriso si irrigidì.


Le fiamme diaboliche dell'Oscurità Eterna che bruciavano sulla sua lama si stavano spegnendo lentamente.


L'aspetto più spaventoso di questo dominio era una forma di soppressione silenziosa e informe. Non aveva quasi notato il cambiamento nelle sue fiamme.


"..." Smise di parlare e aggrottò le sopracciglia.


Xia Qingyue sollevò lentamente il capo e in un istante questo mondo viola sconfinato sembrò agitarsi come un mare in tempesta. La sua voce risuonò in ogni angolo di questo piano. "Dato il mio attuale potere, posso mantenerlo solo per cento respiri di tempo."


"Ma è sufficiente... per seppellirvi per sempre qui!"


Il suo fendente sembrava incredibilmente debole e ordinario. Se ne poteva sentire a stento l'energia e il mondo purpureo non si agitò nemmeno, figuriamoci squarciarsi.


Tuttavia, quando la spada si avvicinò, Yun Che sentì una pressione improvvisa ancora più pesante rispetto a prima. Fece un passo avanti e la luce nera brillò dal suo corpo. Fece un attacco a tutta forza tenendo aperta la porta Hell Monarch e riaccese le fiamme diaboliche della Calamità Eterna.


<em>Boom!</em>


Le due spade si scontrarono in mezzo al dominio divino e le fiamme diaboliche si spensero all'istante. Una luna viola esplose nel punto di impatto, trasformandosi in un'enorme onda anomala di energia che inghiottì all'istante Yun Che.


"Yun Che!" Qianye Ying'er sussultò. Era sul punto di precipitarsi in avanti che sentì un'esplosione assordante. Un raggio di luce nera sfrecciò nel cielo mentre squarciava violentemente l'onda di energia. Dopodiché, una vasta potenza di spada si lanciò dall'alto accompagnata dall'ululato di un Lupo Celeste.


Il secondo stile di spada del Lupo Celeste: Wild Fang!


<em>Rumble!</em>


Il potere della Calamità Eterna dell'Oscurità combinato con l'energia del Lupo Celeste creò un buco nel dominio, scatenando una violenta tempesta... Tuttavia, mentre e raffiche si gonfiavano attorno a Yun Che, la forza della sua spada iniziò ad indebolirsi velocemente. L'attacco lanciato dalla spada Colpo Celeste Nemesi dei Diavoli era viaggiato solo per poche decine di metri, ma quando raggiunse Xia Qingyue si era indebolito del quaranta per cento.


Il cuore gli balzò in petto.


Il dominio divino si riparò rapidamente, sembrava come nuovo.


Xia Qingyue si girò lievemente mentre tracciava un arco con la spada del Palazzo Imperiale.


<em>Bang... Smack!!</em>


La spada Colpo Celeste Nemesi dei Diavoli fu respinta e la lama viola piena di luce infilzò il petto di Yun Che!


La potenza dietro questo attacco era di gran lunga superiore rispetto al precedente, superava ogni immaginazione di Yun Che. Dopo un fragore assordante, le sue costole si spezzarono e il sangue schizzò come una fontana dalla sua ferita.


Yun Che aveva il fisico di un dio drago e aveva raggiunto il sesto stadio della Grande Via del Budda, così era estremamente difficile ferirlo, figuriamoci fratturare le sue ossa con un solo fendente.


Questa era una potenza che quasi superava i limiti di quest'era. Nel momento in cui le sue costole si spezzarono, ne fu così scosso che rimase stordito per un momento. L'enorme impatto lo aveva scagliato via facendolo vorticare. Un istante dopo però fu travolto da un'enorme onda viola, facendo scomparire il suo corpo e la sua aura in un mondo purpureo.


La pelle di Xia Qingyue divenne diafana e apparì all'improvviso di fronte a Qianye Ying'er.


La principessa del Brahma aveva sentito parlare fin da giovane del dominio divino del palazzo imperiale, ma esisteva solo negli annali e nelle leggende. Nessuno in quest'era ci era mai entrato davvero in contatto, compreso Qianye Fantian, la persona che gliene aveva parlato.


Ora che lo stava fronteggiando personalmente, il suo terrore superava di gran lunga le leggende.


Yun Che possedeva le Vene Misteriose del Dio Malvagio, così, anche se il suo potere sarebbe stato indebolito da questo campo di forza, la forza della sua coltivazione non ne sarebbe stata influenzata.


La questione però era completamente diversa per Qianye Ying'er!


Quando le onde viola si rivolsero verso di lei, ebbe la sensazione di essere impanata in una viscosa palude. La circolazione della sua Energia Misteriosa era diventata lenta e rigida, perfino muoversi era difficile.


Sotto la pressione di Xia Qingyue, stese le braccia e formò un dominio oscuro attorno a lei, creando un'area cupa nel campo di forza viola.


Tuttavia questo spazio nero si estese solo per circa dieci metri prima di arrivare al limite.


Quando si rese conto di non poter percepire l'aura di Yun Che, luce fredda brillò negli occhi di Qianye Ying'er. Cancellò l'influenza del dominio viola e lanciò un attacco. L'Oracolo Divino sfrecciò in avanti, creando un raggio abbagliante nell'oscurità che fece a brandelli il dominio purpureo e si avventò dritto su Xia Qingyue.


Tuttavia le onde di energia si precipitarono su di lei ancora prima che si potesse avvicinare a Xia Qingyue. Impattarono direttamente contro il suo dominio oscuro e ci furono esplosioni frenetiche che sollevarono un catastrofico uragano di proporzioni epiche.


Il dominio oscuro di Qianye Ying'er si ridusse velocemente e il suo attacco perse la maggior parte del suo potere... La pelle di Xia Qingyue divenne traslucida e, anche se la sua aura era rimasta sul posto, un raggio di luce viola sfrecciò dalla tempesta distruttiva dietro di lei.


Il Dominio Divino del Palazzo Imperiale non solo reprimeva il potere di una persona, ma ingannava i sensi.


Il suo istinto di sopravvivenza la allertò e si girò con molta difficoltà.


<em>Bang!</em>


Invece che infilzarle il cuore, la spada le infilzò la clavicola, riducendo a brandelli il tessuto che copriva la sua spalla sinistra. La carne attorno fu ridotta in poltiglia e gocce di sangue schizzarono nell'aria per poi essere inghiottite all'istante dal dominio.


Mentre un intenso dolore e shock inondavano il suo corpo e la sua anima, Qianye Ying'er scelse di contrattaccare invece di ritirarsi. L'Oracolo Divino si lanciò verso il collo niveo di Xia Qingyue accompagnato da una luce fosca.


Allo stesso tempo, il dominio viola dietro Xia Qingyue si deformò e si contorse. Un'esplosione fece tremare l'aria mentre Yun Che uscì all'improvviso dalla massa di energia. I suoi occhi erano scarlatti e volò verso di lei, la spada Colpo Celeste Nemesi dei Diavoli si avventò sul nemico da dietro portando con sé la potenza del Lupo Celeste.


Xia Qingyue non si mosse nonostante l'attacco a pinza. In questo mondo effimero e splendido, i suoi movimenti erano composti ed eleganti... Menò un fendente con la mano destra per interrompere l'attacco dell'Oracolo Divino. Allo stesso tempo sollevò la sinistra per catturare gentilmente la terrificante spada Colpo Celeste Nemesi dei Diavoli.


<em>BOOOM!!</em>


Un'esplosione soffocata annegò completamente il clangore acuto provocato dal metallo.


L'Oracolo Divino sembrava appiccicato alla spada di Xia Qingyue, mentre la spada Colpo Celeste Nemesi dei Diavoli era completamente bloccato.


Xia Qingyue si girò. Yun Che e Qianye Ying'er potevano sentire a stento il suo potere, eppure furono disarmati. La spada viola aveva catturato le loro armi, che furono rilanciate verso di loro.


<em>Boom!</em>


La spada Colpo Celeste Nemesi dei Diavoli impattò pesantemente su Qianye Ying'er, che fu scagliata via, facendo incavare una grande parte del dominio viola quando atterrò. Uno lungo schizzo di sangue le sfuggì dalla bocca.


Nel frattempo l'Oracolo Divino squarciò la pelle di Yun Che penetrando fino all'osso per un piede di lunghezza. Dopodiché fu scaraventato all'indietro per diversi chilometri.


Drizzò la testa mentre fissava Xia Qingyue senza battere ciglio... In quel mondo viola, il suo abito rosso era appariscente come sangue fresco. Il suo sguardo era rimasto calmo e indifferente per tutto lo scontro, e anche se aveva inferto seri colpi sia al Sovrano dei Diavoli, sia alla Dea del Monarca del Brahma, pareva completamente impassibile.


Era spaventosamente forte e sembrava una dea discesa dal cielo.
                                


                                



