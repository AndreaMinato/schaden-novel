---
title: Capitolo 1739 – Figure color ghiaccio (1)
pubDate: 2025-03-10T08:57:10.495Z
tags:
    - atg
---


<em>Capitolo regolare,
4 in coda, 0/10 donazione</em>
<em>-Schadenfreude</em>


Divina Regione Orientale, Regno della Canzone Glaciale.


Proprio quando Yun Che aveva inseguito Xia Qingyue nel Regno Divino dell'Inizio Assoluto, un disastro completamente prevedibile... alla fine si era abbattuto sul Regno della Canzone Glaciale.


Visto che era il regno di provenienza del Sovrano dei Diavoli Yun Che, la sua sicurezza in mezzo alla calamità era già una sorta di colpa.


Quando tutti si erano resi conto che il Regno della Canzone Glaciale non sarebbe stato attaccato dai diavoli, innumerevoli coltivatori dei territori attorno decisero di rifugiarsi lì. Quasi tutte le città umane ai confini del Regno della Canzone Glaciale erano piene fino all'orlo ed erano già avvenuti molti incidenti e conflitti.


Tuttavia, pochissimi praticanti del mistero avevano osato avvicinarsi al regno della Fenice di Ghiaccio al centro, come se lo temessero... Questa paura non era dovuta interamente alla sua forza, ma al fatto che un tempo il Sovrano dei Diavoli era stato un suo discepolo.


Però questa paura non avrebbe solo dissuaso dall'avvicinarsi...


<em>Crack!</em>


Fulmini viola riempirono all'improvviso il cielo bianco. Dopo un'esplosione assordante, cento saette discesero dalla volta celeste, impattando sulla barriera attorno al regno della Fenice di Ghiaccio.


Diverse fessure apparirono immediatamente sulla superficie della protezione. Ad ogni impatto risuonavano forti crepitii, rompendo violentemente la serenità che regnava su questa regione gelida.


Nel cielo distante, la strega Chanyi abbassò lo sguardo verso la barriera.


Alla fine era accaduto l'inevitabile.


Innumerevoli figure color ghiaccio spiccarono il volo mentre la barriera tremava, Mu Bingyun e Mu Huanzhi furono i primi ad accorrere e alzarono le teste per fissare l'ospite indesiderato.


Questa persona era riuscita a danneggiare la barriera della Fenice di Ghiaccio così gravemente con poche saette, quindi doveva essere un Divine Master!


Mentre la nebbia di ghiaccio si dissipava lentamente, otto uomini discesero lentamente sulla neve. Portavano degli abiti viola scuro decorati da simboli di fulmini che erano macchiati di sangue. Le loro braccia e i loro volti erano pieni di ferite e le loro espressioni erano cupe e sinistre.


"Fulmine Divino Ululante." Mormorò Mu Huanzhi. Aveva riconosciuto immediatamente la saetta che aveva colpito la barriera della Fenice di Ghiaccio. Era il fulmine profound caratteristico del Regno del Tuono. Una volta che si rese conto di chi era a capo di questo gruppo, le sue pupille si contrassero violentemente e i suoi dubbi rimasti svanirono completamente.


Il Realm King del Tuono... Li Daoan!


"Così è stato il Realm King del Tuono a decidere di porgerci visita." Mu Bingyun lo accolse con uno sguardo gelido. "Il mio Regno della Canzone Glaciale e il tuo Regno del Tuono non hanno mai avuto un grande rapporto, ma se siete venuti qui per sfuggire all'attuale disastro, potete farlo. Non c'è bisogno di fare un gesto del genere!"


"Eheh..." Li Daoan ridacchiò freddamente e fece una smorfia sogghignante.


l'Energia Misteriosa oscura aleggiava su molte delle sue ferite. Era chiaro che avesse combattuto contro un diavolo più forte di lui non molto tempo fa e il risultato dello scontro era ovvio.


"Realm King della Canzone Glaciale." Li Daoan non si disturbò a nascondere il suo vero intento mentre diceva con tono profondo e sinistro: "Ora quasi tutti i regni della Divina Regione Orientale sono assediati dai diavoli, ma solo il tuo Regno della Canzone Glaciale è rimasto sano e salvo! Sembra che Yun Che... quel Sovrano dei Diavoli dell'oscurità, sia piuttosto sentimentale!"


Erano solo in otto, ma dovevano confrontarsi solo con due Divine Master di primo livello e sette Divine Sovereign! Anche se la setta della Divina Fenice di Ghiaccio avesse mobilitato tutte le sue forze, non avrebbe comunque avuto speranza di vincere.


Mu Huanzhi si fece avanti e disse con il tono più gentile possibile: "Realm King del Tuono, Yun Che è stato davvero un nostro discepolo allora, ma è stato cacciato dal setta molto tempo fa e non ha avuto nulla a che fare con noi per molto tempo."


"Inoltre..." Il suo tono iniziò a diventare severo: "Siamo protetti dal regno degli Dei Lunari. Lo sa l'intera Divina Regione Orientale. Se il Realm King del Tuono è venuto come ospite, il nostro setta è più che contento di darti il benvenuto. Ma se siete venuti per altri motivi, credo che dobbiate ripensarci."


Tutti nel setta della Divina Fenice di Ghiaccio sapevano di non poter menzionare il regno degli Dei Lunari di fronte a Mu Bingyun, ma ora non aveva altra scelta se non usarlo come scudo.


"Il regno degli Dei Lunari?" Li Daoan non mostrò nessuna paura. Sogghignò invece: "Eheheh... credete che esista ancora?! È stato già ridotto a pezzi dai diavoli. Cosa? Non lo sapevate?"


"Co... cosa?!" Mu Huanzhi rimase scioccato dall'annuncio. Poteva a stento credere alle sue orecchie.


Anche Mu Bingyun drizzò la testa, lo stupore nel suo sguardo era evidente.


Il Regno della Canzone Glaciale era localizzato in una delle aree più remote della Divina Regione Orientale e si era chiuso in sé stesso da molto tempo, così non aveva ricevuto ancora questa notizia scioccante.


Li Daoan fece un cenno. Fulmini impetuosi si attorcigliarono attorno al suo corpo e una forza distruttiva avvolse l'intero regno della Fenice di Ghiaccio. Il suo sguardo era freddo e solenne mentre diceva con tono cupo: "In passato mio figlio Jianming è morto per mano di un diavolo! Il mio regno del Tuono... non potrà mai coesistere con i diavoli!"


"Ma ora il mio setta del Tuono è stato assediato dai diavoli e abbiamo subìto perdite terribili! È il momento di fargliela pagare."


<em>Crack!</em>


Dopo aver steso la mano, i fulmini crepitarono e una pressione opprimente discese su di loro.


La voce di Li Daoan tremò. Quando aveva combattuto contro quei diavoli impavidi, il suo setta del Tuono aveva subìto ben più di "terribili perdite". Provava anche troppa vergogna nel dire che aveva abbandonato il suo setta ed era fuggito. Era così pieno di risentimento e sofferenza che voleva solo sfogarsi sul setta della Divina Fenice di Ghiaccio.


"Se massacrerò il vostro setta, quel Sovrano dei Diavoli del Nord..." Le sue labbra si incurvarono in un sogghigno sinistro: "Riceverà sicuramente una bella sorpresa!"


"Aspetta! C'è stato sicuramente un malinteso!" Disse con tono ansioso Mu Huanzhi. "La prima regola della nostra setta della Fenice di Ghiaccio è che dobbiamo annientare ogni diavolo che incontriamo..."


"Non c'è bisogno di sprecare altro tempo a parlare con loro!"


Mu Bingyun lo interruppe freddamente prima che potesse finire di parlare. Luce fredda brillò nei suoi occhi mentre la spada della Principessa Glaciale iniziò a brillare con luce tagliente. "Li Daoan, il regno del Tuono è stato colpito da una calamità, ma tu su sei qui. Sembra che tu abbia scelto di essere un cane codardo!"


"Bingyun!" Mu Huanzhi ne fu così scioccato... che urlò il suo nome.


"Ora, dopo essere fuggito qui, osi fare un discorso del genere e minacciarci?! Sei davvero degno di essere un Realm King superiore? Vergognoso!"


Aveva capito subito che quest'uomo era venuto qui solo per sfogare la sua frustrazione. Cercare di fare compromessi con lui si sarebbe solo ritorto contro di loro.


"Eheheh." Li Daoan fece una smorfia: "Che bel... Realm King della Canzone Glaciale!"


Mentre fissava le saette che stavano per scatenarsi dal corpo di Li Daoan, la strega Chanyi stava per dare un colpetto di dito a mezz'aria... la sua espressione cambiò all'improvviso e ritirò velocemente l'Energia Misteriosa dell'oscurità che stava per scatenare. Si immerse ancora di più tra le profondità delle nuvole.


"Ahahahah, ben detto. Questo rifiuto è davvero degno di essere un Realm King superiore?"


Una risata tiepida risuonò all'improvviso. Una forza restrittiva fermò tutti i venti nella vasta regione nivea.


Anche i fulmini appena formati da Li Daoan svanirono all'istante senza lasciare traccia.


L'espressione del Realm King del Tuono cambiò drasticamente dopo aver sentito questa forza opprimente. Si girò... e vide una figura in mezzo alla distesa sconfinata di neve. Nessuno si era accorto del momento in cui quell'uomo era apparso e forse era presente fin dall'inizio.


Mostrava un lieve sorriso. Indossava un abito color oro spento e, nel momento in cui era apparso, il riflesso della neve si era attenuato.


Nel momento in cui Li Daoan aveva notato i simboli ricamati sui suoi vestiti dorati, tremò ed esclamò scioccato: "Un R... Re del Brahma!"


Subito dopo si ricompose. Si inchinò frettolosamente e disse: "Il Realm King del Tuono Li Daoan porge i suoi saluti al Lord Re del Brahma."


I sette Divine Sovereign dietro Li Daoan sbiancarono quando sentirono queste parole. Anche loro si inchinarono frettolosamente.


Questa persona era uno dei Re del Brahma!


La sua potenza caratteristica e i simboli ricamati sul suo abito mostravano chiaramente la sua identità.


Non si disturbò nemmeno a dare un'altra occhiata a Li Daoan mentre avanzava lentamente e si inchinava leggermente di fronte agli occhi increduli della gente della setta della Divina Fenice di Ghiaccio.: "Sono il decimo Re del Brahma Qianye Zixiao. Sono venuto qui su ordine speciale del mio re per invitare il Realm King Mu Bingyun a porgere visita al nostro regno come ospite."


Dopo aver finito di parlare, fece subito un cenno prima che qualcuno potesse rispondere. Una mano fatta di energia dorata sfrecciò nell'aria.


<em>PAH!!!</em>


Era stato uno degli schiaffi più forti che i presenti avessero mai sentito in tutta la loro vita.


Quando la mano dorata colpì Li Daoan, la terra tremò violentemente e la neve nella regione si sollevò, formando subito una tempesta che oscurò il sole.


Lo schiaffo scaraventò via Li Daoan. Fu scagliato via per diverse decine di chilometri con tutti i denti rotti. Ogni osso della parte destra della sua faccia si era fratturato e, quando riuscì a rialzarsi barcollante, la parte sinistra del suo volto era stata ridotta in poltiglia. Sembrava a stento un essere umano.


"Umpf! Sei stato battuto dai diavoli, eppure vieni qui a maltrattare un regno stellare intermedio innocente?" Disse ridacchiando Qianye Zixiao. Non si girò nemmeno verso Li Daoan mentre gli parlava: "Vergognoso."


La vista di Li Daoan fu offuscata dal sangue. Tremò e il sangue schizzava dalla sua bocca intorpidita. Tra i rivoli di sangue si potevano vedere diversi denti.


"Il Realm King Bingyun è l'onorabile ospite del mio re, ma hai osato comportarti in modo così scortese con lei. Ti ho solo dato un piccolo avvertimento stavolta, ma se accadrà di nuovo..." Gettò un'occhiata di lato. "Umpf, sparisci!"


Li Daoan si premette una mano al volto e si girò. Iniziò a scappare freneticamente senza osare mormorare un'altra parola. I sette Divine Sovereign che erano venuti con lui lo accompagnarono frettolosamente, mostrando una scena davvero patetica.


Dopo che si girò a guardare Mu Bingyun, Qianye Zixiao mostrò un lieve sorriso: "Realm King Bingyun, credo che le mie intenzioni siano abbondantemente chiare. Spero che mi farà questo favore e mi seguirà nel regno del Monarca del Brahma."


Nel cielo distante, Chanyi ritirò la sua aura e mandò subito una trasmissione del suono a Chi Wuyao: "Maestra, la situazione è cambiata. Il Decimo Re del Brahma è apparso nel Regno della Canzone Glaciale."


"Vuole portare via Mu Bingyun, ma non si è comportato con aggressività. La sta trattando con grande cortesia."


Molto lontano, Chi Wuyao si accigliò.


Un Re del Brahma? Perché sarebbe apparso nel Regno della Canzone Glaciale in un momento come questo?


Il regno del Monarca del Brahma era a sud della Divina Regione Orientale, mentre il Regno della Canzone Glaciale era ai confini dei territori a nord. Anche se avevano distrutto le formazioni dimensionali più importanti nel Divino Regno Orientale proprio all'inizio dell'invasione, un Re del Brahma era sfuggito ai loro occhi ed era apparso nel Regno della Canzone Glaciale.


C'era solo una spiegazione possibile.


Il regno del Monarca del Brahma aveva già mandato il loro sottoposto all'inizio dell'attacco dei diavoli, prima che lanciassero pienamente il loro assalto!


Allora, nemmeno il regno divino dell'Eternità li aveva presi sul serio, né si sarebbe immaginato che sarebbe stato distrutto. Eppure il regno del Monarca del Brahma aveva già fatto la sua mossa.


Qianye Fantian... l'Imperatore Divino più potente della regione orientale aveva proprio un intuito incredibile!


Sicuramente non era riuscito a prevedere questa situazione, era stato solo il risultato di estrema cautela e prontezza.


"Non interferire." Disse accigliata Chi Wuyao.


"Ricevuto." L'espressione della strega Chanyi era solenne mentre osservava da lontano.


Non era minimamente intimorita da questo decimo Re del Brahma.


Tuttavia, la setta della Divina Fenice di Ghiaccio non sarebbe riuscito a sopravvivere alle onde d'urto di energia del loro scontro.


"Una volta che scorterà via Mu Bingyun, cercherò un'occasione per salvarla in questa regione stellare."


"No." Rispose Chi Wuyao. "Devi rimanere nel Regno della Canzone Glaciale per impedire che accadano altri incidenti. Risolverò personalmente la questione!"


Mentre metteva via la sua giada di trasmissione del suono, lo sguardo incantevole di Chi Wuyao era già diventato freddo. All'improvviso divenne molto contenta di essere rimasta indietro nei territori a nord.


Mu Bingyun era la sola famiglia rimasta a Mu Xuanyin.


Sia per Yun Che, sia per lei, non poteva permettere che le facessero del male!







