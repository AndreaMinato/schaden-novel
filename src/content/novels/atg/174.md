---
title: Capitolo 174 –  Falco Tempesta Feroce
pubDate: 2024-05-29T20:22:06.276Z
tags:
    - atg
---




CAPITOLO SPONSORIZZATO, grazie al donatore anonimo!
-Alstor




“Rimani impassibile e non esiti nemmeno un momento mentre uccidi... hai tolto la vita a molte persone in passato?”


La voce della Piccola Fata risuonò dal nulla ma sembrava vicina. Yun Che rallentò un istante, poi rispose: “In effetti, ne ho uccise molte... non sarai disgustata da me solo per questo, vero?”


“Hai ucciso solo chi era malvagio e in più aiuti di tua iniziativa chi non lo è. Questo non può disgustarmi. Detesto invece chi non è risoluto, chi perdona il male solo sulla base della propria gentilezza e benevolenza.”


Ripensando a come quella notte la Piccola Fata aveva ucciso il suo assalitore, Yun Che non poté che rabbrividire. Bruciare qualcuno con le Fiamme della Fenice poteva perlomeno lasciare qualche resto carbonizzato, ma dell'uomo che era morto per mano della Piccola Fata non era rimasto nulla...


Yun Che accelerò e continuò ad avanzare verso il cuore della Terra Desolata.


Più si inoltrava e meno persone incontrava. Quando fu vicino al confine del territorio delle Spirit Profound Beast, non c'era già più nessuno in vista. Allo stesso tempo, a ogni passo le Profound Beast che incontrava diventavano di livello sempre più alto. Anche il loro numero cresceva e gradualmente divennero un ostacolo non trascurabile.


BANG BANG BANG BANG.....


Con una serie di esplosioni, una decina di Lucertole Corazzate furono scagliate via da un fendente della spada di Yun Che. Tutte le loro armature protettive erano state frantumate. 
Il ragazzo aveva appena messo via l'arma quando un'altra decina di Lucertole Corazzate si avventò su di lui emettendo versi terrificanti.


La forza di ognuna di quelle Lucertole Corazzate era equivalente a quella di un praticante all'ottavo livello del True Profound Realm.


Il colpo della coda di una di quelle gigantesche Lucertole Corazzate era simile a quello di una mazza. Yun Che saltò e prima di raggiungere la massima altezza del balzo usò improvvisamente Ombra del Dio Stellare, scattando verso il basso contro ogni possibilità fisica. Le Fiamme della Fenice scaturirono come frecce e mandarono subito al tappeto la Lucertola Corazzata più vicina.


Quelle Lucertole Corazzate sembravano essere vulnerabili al fuoco e quella che era stata colpita dal fuoco della fenice emise un lungo, dolorante grido mentre la sua forza vitale diminuiva rapidamente. Lo sguardo di Yun Che si fece attento. 
Poi, corse come un lampo tra le Lucertole Corazzate.
Il suo corpo era avvolto dalle Fiamme della Fenice e l'enorme spadone tra le sue mani divenne un drago volante di fuoco scarlatto. Ogni volta che l'arma si abbassava, le fiamme schizzavano in ogni direzione, dando poco alla volta fuoco a una grande area circostanze e sciogliendo velocemente la corazza delle Lucertole...


Nel giro di poche decine di secondi, Yun Che aveva fatto due giri completi tra il branco di Lucertole Corazzate che era apparso all'improvviso, annientandole tutte.


“Fiuu...”


Yun Che conficcò la spada a terra e emise un lungo sospiro. Dopo essersi riposato un po', avanzò con decisione e entrò nel territorio delle Spirit Profound Beast.


Arrampicandosi su un basso cumulo di rocce, apparvero davanti a lui sette Lupi Blu Ironback dalle auree spietate. L'olfatto di quelle creature era estremamente sensibile. Non appena avvertirono l'odore di un estraneo, sette paia di occhi blu fissarono Yun Che praticamente nello stesso istante. Poi ulularono e accorsero come impazziti.


Sette Lupi Blu Ironback dalla forza di qualcuno al primo livello dello Spirit Profound Realm... questo era senza dubbio il branco di Profound Bast più forte che Yun Che avesse incontrato fino ad allora.


Il ragazzo non aveva la minima intenzione di ritirarsi. Prese lo spadone che portava sulla schiena e fece per caricare in avanti, quando all'improvviso udì delle serie di ululati che sembravano essere una risposta. Dopodiché, qualche decina di ombre blu apparvero da ogni direzione e scattarono verso di lui.


Erano tutte dei Lupi Blu Ironback.


“Ca**o...” per un momento le mani di Yun Che, che stringevano lo spadone, tremarono e sudò freddo. Quasi senza pensare, si voltò e se la diede a gambe... Poteva ucciderne uno tranquillamente, avrebbe potuto cavarsela anche contro sette, con un po' di fatica ma forse sarebbe comunque rimasto lievemente ferito. 
Però non poteva sperare di riuscire a affrontarne così tanti... l'unica opzione che gli restava era la fuga.


Non appena mise piede fuori dal territorio delle Spirit Profound Beast, gli ululati alle sue spalle si spensero lentamente. Appoggiandosi ad un ruvido tronco secco, si asciugò il sudore freddo dalla fronte.


“Come mai le Profound Beast sono così numerose nella Terra Desolata?” chiese improvvisamente Jasmine.


“Ho sentito dire che molto, molto tempo fa, questo territorio apparteneva alle Profound Beast. Altrimenti non sarebbe ritenuto un paradiso per loro.” rispose Yun Che.


“Le Profound Beast si affollano in branchi, tengono lontani gli estranei e rimangono unite per molto tempo senza disperdersi. Ci deve per forza essere una ragione. Nella Catena Montuosa delle Diecimila Bestie ci sono tantissime Profound Beast ostili nei confronti degli intrusi e il motivo è ovvio; è perché nel cuore di quella catena montuosa c'è l'aura della Fenice. In quanto Profound Beast, temono e rispettano istintivamente quel genere di aura proveniente da una Bestia Divina. L'aura della Fenice diventa una profonda fonte di sicurezza, quindi decina di migliaia di Profound Beast si riuniscono e se qualche umano dovesse mettere piede nel loro territorio sacro, ovviamente lo attaccherebbero con tutte le loro forze.”


“Eppure ce ne sono ancora di più qui e odiano alla follia gli intrusi. Può essere che nel cuore di questa Terra Desolata esista un'aura divina di una creatura simile alla Fenice?”


Yun Che non prese troppo sul serio le affermazioni di Jasmine. Si calmò e dopo essersi preparato mentalmente sfoderò immediatamente la spada e si precipitò di nuovo nel territorio delle Spirit Profound Beast.


Ormai i Lupi Blu Ironback si erano già dispersi. Stavolta li raggiunse in un batter d'occhio, senza aspettare che iniziassero a ululare.


“Fendente del Lupo Celeste!”


Tra le Abilità Profound conosciute da Yun Che, Fendente del Lupo Celeste era quella che richiedeva più energie e la più potente, perciò la considerava un segreto da custodire con cura. Era un asso nella manica tenuto nascosto, in passato lo aveva usato solo contro Ling Jie. Grazie a quell'attacco la forza dello spadone diventava stravolgente. In un momento, un lungo solco di quasi sessantasei metri apparve nel terreno davanti a lui. Dove era passata questa spaccatura, l'impatto aveva tagliato in dodici pezzi sei Lupi Blu Ironback.


In una mossa Yun Che aveva consumato quasi un terzo della sua Profound Energy ma non indietreggiò. Anzi corse al centro del gruppo di Lupi Blu Ironback che si stava radunando. Brandì lo spadone come un pazzo scatenato e tra gli ululati dei lupi l'intero cielo si riempì di stelle di sangue...


Dopo un'ora Yun Che era già a due chilometri e mezzo dalla sua posizione iniziale. Era seduto per terra e stava cospargendo con attenzione le sue ferite con della polvere medicinale. Quella più lunga partiva dal lato sinistro del suo petto alla sua costola destra ed era così profonda da far vedere le ossa.


E alle sue spalle, le carcasse di qualche decina di Lupi Blu Ironback erano sparpagliate in egual misura per due chilometri e mezzo; ogni cadavere era completamente distrutto.


Dopo aver applicato la polvere medicinale, Yun Che rimase seduto e chiuse gli occhi. La Grande Via del Budda fece effetto e le sue ferite guarirono a una velocità incredibile, visibile a occhio nudo.


Sapeva bene, senza dubbio, che la zona in cui si trovava era il punto più distante che potesse raggiungere. Se avesse continuato a avanzare e avesse incontrato un branco di Profound Beast la cui forza era più in alto del secondo livello dello Spirit Profound Realm, avrebbe potuto solo scappare.


Quando le sue ferite migliorarono, sentì altri ululati. Yun Che aprì gli occhi e senza nemmeno cambiarsi i vestiti, tirò subito a sé i suoi abiti stracciati, afferrò lo spadone, e fissò con freddezza gli altri dodici Lupi Blu Ironback che si stavano precipitando verso di lui.


Un solo Lupo Blu Dorsoferro non era pericoloso; a essere spaventoso era un loro branco o un flusso senza fine che attaccava di continuo.


Passarono due giorni e due notti, e Yun Che continuò a combattere senza mai fermarsi. Innumerevoli Lupi Blu Ironback erano morti sotto la sua spada, ma era quasi come se fossero infiniti. Ogni volta che uccideva tutti quelli che l'avevano attaccato e curava le sue ferite, un altro branco appariva di fronte a lui dopo al massimo un quarto d'ora.


Durante quei due giorni, di fronte alle continue minacce dei mostri, la Profound Strength di Yun Che divenne sempre più stabile.


Proprio quando Yun Che stava per considerare l'idea di inoltrarsi ulteriormente, dal cielo giunse l'eco delle grida di un falco.


Yun Che alzò lo sguardo senza pensarci. In alto nel cielo, a est, un grande falco nero come la notte stava volando a bassa altitudine. Anche se erano così distanti, il ragazzo riuscì a vedere chiaramente gli occhi del falco e la fredda luce invernale che si rifletteva sui suoi artigli.


Yun Che aveva già visto una creatura del genere....


“Falco Tempesta Feroce!”


La Frazione Esterna dello Xiao Sect a New Moon City aveva domato un Falco Tempesta Feroce. 
L'aveva visto quando Xiao Zaihe lo aveva usato per inseguire lui e Lan Xueruo, che erano sul dorso dell'Aquila delle Nevi Gigante, e alla fine erano stati costretti a gettarsi nel mezzo della Catena Montuosa delle Diecimila Bestie.


La forza di un Falco Tempesta Feroce era paragonabile a quella di qualcuno al secondo livello dello Spirit Profound Realm. Tuttavia il suo principale vantaggio non era il carattere aggressivo ma le sue capacità di volo. Che si trattasse di velocità o altitudine, nessun'altra creatura poteva superarlo. 


Al momento stava planando lentamente. Ma proprio quando passò sopra Yun Che, si inclinò all'improvviso e precipitò in picchiata, facendo presa verso di lui con le sue due zampe terrificanti.


Yun Che non si aspettava di essere attaccato di sorpresa e reagì in un lampo. Sollevo lo spadone e un tratto di feroce energia si diresse contro il falco...


Ma proprio quando aveva scagliato il fendente, Yun Che si accorse all'improvviso che gli artigli del Falco Tempesta Feroce non sembravano mirare a lui ma alla sua sinistra. Voltò lo sguardo e vide la carcassa di un Lupo Blu Dorsoferro grondante di sangue. Capì subito. Il falco voleva prendere il cadavere del lupo!


Ma lo spadone era già a mezz'aria e non poteva fermarlo. Colpì senza pietà il corpo del Falco Tempesta Feroce facendogli fare un avvitamento e vari giri della morte in volo... provocandone l'ostilità.


Il Falco Tempesta Feroce lanciò un lungo grido carico di rabbia e puntò i suoi artigli verso Yun Che. Il battito delle sue ali generò un turbine che avvolse completamente il ragazzo e il falco volò verso il basso come un fulmine con gli artigli diretti verso il suo petto.


Le lame di vento che raggiunsero Yun Che gli lacerarono gli abiti, ma non lo ferirono. 
Il ragazzo non tentò di evitarle e accolse il turbine d'aria con un violento colpo di spada... ma, come prima, aveva sottovalutato la velocità del falco e inoltre era ostacolato dalla corrente d'aria. Quando scagliò l'attacco, gli artigli del Falco Tempesta Feroce erano ormai vicini a lui. Quei rasoi scintillanti avevano già perforato i suoi vestiti...


Bang!!!


Lo Spadone Colossale del Signore Supremo colpì con forza il grande Falco Tempesta Feroce; l'impatto lo fece gemere per l'agonia. Fu scagliato via capovolgendosi a mezz'aria più volte e quasi rischiò di schiantarsi a terra, ma alla fine riuscì a stabilizzare il volo.


Quel colpo brutale era stato sufficiente a terrorizzare il Falco Tempesta Feroce. Dopo aver tentennato a mezz'aria per un po' decise di scappare volando lontano, senza osare attaccare nuovamente Yun Che.


“Hmph, sembri intelligente, altrimenti sarei stato costretto a farti assaggiare un po' di fuoco.” Yun Che strinse nella mano i drappi di tessuto che aveva al petto. Vedendo gli strappi che avevano provocato gli artigli pensò che era stato davvero rischioso.


I suoi vestiti erano ormai completamente a pezzi e sporchi di sangue di lupo. La puzza gli dava anche un po' fastidio e non poteva più indossarli. Quindi, si strappò via rapidamente quegli abiti e se ne mise di nuovi...


Quando finì di cambiarsi, la sua espressione cambiò leggermente. Veloce come un fulmine, allungò una mano per controllarsi il collo e subito il suo sguardo si fece ancora più cupo.


Perché il pendente che aveva sempre indossato fin da piccolo era sparito.





