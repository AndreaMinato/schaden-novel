---
title: Capitolo 1740 – Figure Color Ghiaccio (2)
pubDate: 2025-03-10T08:57:10.495Z
tags:
    - atg
---


Capitolo sponsorizzato! Grazie mille Federico! 2 in coda, 0/10 donazione
-Alstor


La comparsa del Regno del Tuono sarebbe stata già sufficiente a mettere il Regno della Canzone Glaciale con le spalle al muro… Figurarsi l’arrivo di un Re del Brahma!


Qianye Zixiao non stava rilasciando apertamente la sua aura del Brahma, eppure tutti i membri della setta della Fenice di Ghiaccio, dai discepoli agli Anziani, si sentirono paralizzati dalla sua presenza. Non riuscivano neppure a respirare.


Quando c’era una differenza di forza misteriosa così enorme, generava spontaneamente un terrore e uno stupore che non potevano essere superati con la sola forza di volontà.


“Maestra della setta…” tutti si voltarono verso Mu Bingyun.


Anche se Qianye Zixiao sembrava molto sincero, e il suo tono era stato così cortese da essere in realtà piuttosto spaventoso, tutti loro sapevano di non potersi opporre alle sue parole.


“Mi state solamente invitando, giusto?” chiese Mu Bingyun.


Anche il Regno della Canzone Glaciale aveva assistito alla distruzione del Regno dell’Eternità attraverso gli Schermi Stellari, come il resto della Regione Orientale. I Diavoli avevano dato prova della loro forza terrificante e della loro terribile crudeltà. Quindi, per Mu Bingyun non era stato difficile intuire per quale motivo il Regno del Brahma la stesse “invitando”.


<em>Vogliono prendermi ostaggio e usarmi per ricattare Yun Che al momento opportuno?</em>


<em>Heh… Yun Che era legato al Regno della Canzone Glaciale solo per via della Sorellona. State sopravvalutando il mio valore ai suoi occhi.</em>


Tuttavia, non poteva certo dirlo ad alta voce. Con l’arrivo di quel Re del Brahma, quella sua “importanza” avrebbe potuto essere cruciale per proteggere la setta.


“Certo,” rispose Qianye Zixiao, con un piccolo sorriso: “Realm King Bingyun, non si preoccupi, né io né il mio Imperatore vogliamo farle del male. Il mio Imperatore ha insistito molto affinché la accompagnassi personalmente nel Regno del Brahma, perciò spero davvero che lei non voglia opporsi e complicare le cose, Realm King Binyun.”


Il suo sorriso gentile ed educato non scomparve, ma il suo sguardo stava scorrendo languidamente lungo i membri della setta della Fenice di Ghiaccio alle sue spalle. Non si preoccupò neppure di nascondere la minaccia implicita nella sua ultima affermazione.


“D’accordo.”


Mu Bingyun annuì piano con il capo, senza esitare: “Sono solo l’insignificante Realm King di un Reame Inferiore, per me è una vera fortuna essere invitata nel Regno del Brahma. Per quale motivo dovrei rifiutare?”


“Hehe.” Qianye Zixiao ridacchiò: “Realm King Bingyun, è davvero saggia e intelligente. Quindi… prego, mi raggiunga.”


Si spostò leggermente a lato, e un’arca misteriosa argentea, lunga oltre duecento metri, comparve nel mezzo di quella regione innevata. Sulla sua superficie erano iscritte varie Formazioni Misteriose di isolamento, che potevano nascondere quasi completamente l’aura dei passeggeri.


“Maestra della setta…” tutti gli Anziani e i Maestri di Palazzo della setta della Fenice di Ghiaccio fissarono Mu Bingyun. Avevano gli occhi lucidi, ed erano terribilmente preoccupati.


Sapevano fin troppo bene che, se Mu Bingyun se ne fosse andata con Qianye Zixizo, quasi sicuramente non sarebbe mai tornata. Tuttavia, non potevano fare nulla per opporsi.


Mu Bingyun non si diresse subito verso l’arca misteriosa. Distese delicatamente una mano, facendo fluttuare a mezz’aria la Spada della Principessa Glaciale. La sua lama risplendette con un bagliore freddo, e l’elsa raggiunse le mani di Mu Huanzhi.


“Huanzhi,” disse a bassa voce: “Se fra molto tempo non sarò ancora tornata, diventerai il nuovo Maestro della setta. Assicurati di addestrare come si deve Feixue e Hanyan, hanno sicuramente un futuro brillante di fronte a loro.”


Mu Huanzhi chiuse i suoi occhi anziani e strinse fra le mani la Spada della Principessa Glaciale. Riuscì a rispondere, con la voce strozzata: “D’accordo… Obbedirò al suo volere, Maestra della setta.”


Consegnò a Mu Huanzhi altri due oggetti. Il primo era il simbolo dell’autorità del Maestro della setta, la Giada della Fenice di Ghiaccio. Il secondo era un anello spaziale azzurro ghiaccio. Poi, Mu Bingyun si voltò e salì sull’arca misteriosa argentea con una tranquillità incredibile.


Non appena le Formazioni Misteriose sulla superficie dell’arca misteriosa, l’aura di Mu Bingyun scomparve senza alcuna traccia.


Qianye Zixiao si voltò, con un leggero sorriso. Osservò freddamente tutte le persone intorno a lui, come se fossero semplicemente degli insetti, poi scomparve in un velo di nebbia… l’arca misteriosa spiccò il volo, scomparendo all’istante oltre l’orizzonte insieme a Mu Bingyun.


La barriera intorno alla setta della Fenice di Ghiaccio cominciò a ripararsi lentamente da sola, ma l’intero setta era avvolto da un silenzio spettrale. Un silenzio che durò molto a lungo.


Mu Huanzhi tornò nella Sala Sacra, abbattuto. Voleva inginocchiarsi di fronte alla salma della precedente Maestra della setta, per chiederle di proteggere Mu Bingyun dall’aldilà e assicurarsi che tornasse sana e salva… ma proprio quando stava per porgere la Spada della Principessa glaciale verso di lei, spalancò improvvisamente gli occhi. Era così scioccato che rimase paralizzato.


La Spada della Principessa Glaciale era scomparsa senza lasciare traccia!


L’arca misteriosa argentea lasciò rapidamente il Regno della Canzone Glaciale, volando attraverso un mare di stelle.


Mu Bingyun rimase sulla punta a prua dell’arca misteriosa. Il suo volto di giada era tranquillo e composto, senza alcuna traccia di panico. Non era neppure sorpresa che quel momento, alla fine, fosse arrivato.


Da quando Mu Xuanyin li aveva lasciati, il suo cuore già di ghiaccio si era chiuso ancora di più.


Qianye Zixiao si avvicinò a lei. La sua espressione era tranquilla e rilassata, e il leggero sorriso sulle sue labbra lasciava intendere quanto fosse soddisfatto di avere la situazione completamente sotto controllo: “Quel Realm King del Regno del Tuono sembrava un topolino spaventato, quando mi ha visto, eppure lei, il Realm King di un Reame Intermedio, è rimasta così composta. La sua determinazione mi costringe davvero ad avere una buona opinione di lei. O, forse, credo sia appropriato dire che… lei è la degna sorella del Realm King Xuanyin.”


Quando Qianye Zixiao nominò Mu Xuanyin, lo sguardo di Mu Bingyun divenne gelido. Ma quella freddezza scomparve rapidamente, e si costrinse a rispondere tranquillamente: “Sono sorpresa che un prestigioso Re del Brahma sia davvero venuto personalmente a invitare il semplice Realm King di un Reame Intermedio come me. Si è disturbato a venire fin qui, non temeva che qualcuno la scoprisse e intervenisse prima del suo arrivo, rendendo vani i suoi sforzi?”


Qianye Zixiao ridacchiò, poi rispose: “I Diavoli della Regione Settentrionale stanno distruggendo la Regione Orientale come dei cani rabbiosi, ma nessuno di loro si è avvicinato al Regno della Canzone Glaciale. Per di più, a quanto pare fu lei a trovare Yun Che nei piani d’esistenza inferiori e a portarlo nel Regno degli Dei, Realm King Bingyun. Già solo per questi due motivi, valeva la pena che venissi personalmente.”


Mu Bingyun: “…”


“Al momento giusto, qualsiasi alleato può diventare un nemico, ma vale anche l’opposto. Il Regno del Brahma ha sempre tenuto a mente questo principio. Inoltre…” lo sguardo di Qianye Zixiao si fece minaccioso: “Le consiglio di fare di tutto per restare in vita, Realm King Bingyunn. Se le succedesse qualcosa… chi proteggerebbe il Regno della Canzone Glaciale?”


Stava chiarendo a Mu Bingyun che il suicidio non era fra le sue opzioni.


Tuttavia… Mu Bingyun era davvero convinta che Yun Che, ormai diventato un brutale Diavolo, non fosse più lo stesso di una volta. Il suo cuore era stato chiaramente divorato dall’odio, ed era disposto a massacrare interi Regni con uno schiocco delle dita. Era chiaro che tutte le sue emozioni e i suoi attaccamenti terreni fossero stati ormai bruciati dalle fiamme del dolore e del rancore.


Usare lei per ricattare Yun Che… era semplicemente una vana speranza, da parte del Regno del Brahma!


Tuttavia, né Qianye Zixiao né Mu Bingyun si accorsero che un’ombra oscura stava seguendo quell’arca misteriosa. Si era fusa quasi perfettamente al cielo nero di quella regione dello spazio, e neppure il Decimo Re del Brahma riuscì a percepirne la presenza.


Chi Wuyao osservò da lontano l’arca misteriosa argentea, corrugando a fondo le sopracciglia.


Non possedeva alcuna Abilità Misteriose specializzata nell’occultare la sua aura, e sebbene fosse molto abile a nascondersi nell’Oscurità, nella Regione Orientale era molto difficile farlo. Non poteva avvicinarsi ulteriormente all’arca misteriosa senza rischiare di essere scoperta da Qianye Zixiao. E più si fosse avvicinata, maggiori sarebbero state le probabilità di essere notata.


Per lei sarebbe stato molto semplice sconfiggere Qianye Zixiao, ma si trattava chiaramente di un uomo estremamente cauto. Anche se Mu Bingyun era solo un Divine Sovereign di ottavo livello, e quindi per lui non rappresentava affatto una minaccia, era comunque rimasto tutto il tempo a meno di tre metri da lei. Per di più, non aveva mai smesso di usare la sua aura per reprimere la sua Energia Misteriosa. Era chiaro che non potesse accettare imprevisti.


Se avesse cercato di attaccarlo, molto probabilmente Mu Bingyun sarebbe rimasta coinvolta.


Mentre rifletteva su come agire, all’improvviso la sua espressione mutò drasticamente.


<em>Aspetta un attimo…</em>


<em>Quest’aura…</em>


<em>Possibile… che sia…</em>


La sua Energia Misteriosa si agitò e il suo sguardo si fece confuso, un evento estremamente raro, e cominciò persino a rallentare. Ma rimase convinta della sua decisione. Sollevò una mano, intorno alla quale concentrò dell'Energia Misteriosa Oscura, e nei suoi occhi comparve un bagliore diabolico, minaccioso ma seduttivo.


In quel preciso istante, quando Qianye Zixiao aveva scelto di parlare tranquillamente con Mu Bingyun, un bagliore azzurro come il ghiaccio comparve improvvisamente davanti all’arca misteriosa.


Quell’attacco era stato sferrato senza alcun preavviso, senza alcuna traccia di Energia Misteriosa né aura. In effetti, era comparso a soli dieci metri da Qianye Zixiao, una distanza che per un Re del Brahma era come se non esistesse.


Quel freddo raggio di luce era comparso dal nulla, come se fosse stato sferrato da una frattura dimensionale.


Si trattava di una spada immacolata e candida come il ghiaccio, avvolta da un intenso bagliore azzurro, che sfrecciò nell’aria più veloce di qualsiasi cometa dell’universo.


Mu Bingyun era solo una Divine Sovereign di ottavo livello, ma Qianye Zixiao non l’aveva sottovalutata. Eppure, anche se aveva preso tutte le precauzioni possibili, non era certo preoccupato dalla sua forza.


Eppure, quell’attacco era stato sferrato da così vicino e l’aveva persino colto alla sprovvista… le pupille di Qianye Zixiao si restrinsero all’istante. Non ebbe il tempo né di muoversi né di far circolare la sua Energia Misteriosa, e riuscì a malapena a richiamare un briciolo della sua Energia Misteriosa difensiva prima che quel lampo di gelida luce lo trafiggesse al petto.


Dell'Energia Misteriosa del Ghiaccio così terrificante da non poter essere descritta penetrò nel suo corpo non appena quel bagliore trafisse il suo petto, facendolo rabbrividire dal terrore. Congelò all’istante le sue ossa, i suoi organi, i suoi meridiani, il suo sangue e la sua Energia Misteriosa, con una potenza soverchiante.


Davanti alle sue pupille ristrette comparvero dei capelli blu ghiaccio che danzavano nell’aria… insieme a due occhi azzurri che sembravano freddi come nient’altro al mondo.


Spalancò all’istante gli occhi, quando vide quella donna. Perché stava vedendo la scena più assurda dell’universo.


Era un Re del Brahma del Regno del Brahma, un potente Divine Master di nono livello. Anche se qualcuno l’avesse attacco a sorpresa, come avrebbe potuto sfuggire alla sua percezione spirituale.


Eppure, quando quel raggio di Energia Misteriosa del Ghiaccio era comparso a meno di dieci metri da lui, non aveva notato nessuno. Non aveva percepito nessun’aura, né alcuna traccia di un’altra persona.


Per di più, quella persona, come poteva essere ancora…


Proprio quando quella spada trapassò Qianye Zixiao, anche un lungo nastro di tessuto nero, carico di Energia Misteriosa Oscura, lo colpì alla schiena. L’Oscurità avvolse delicatamente il suo corpo già congelato a metà.


BZZZ!!!


Non ci fu nessuna esplosione di Oscurità, ma il bagliore nero emanato dal nastro sembrava contenere innumerevoli fantasmi. Penetrò rapidamente nel suo corpo, non appena il nastro lo sfiorò.


L’anima di un Re del Brahma era estremamente forte.


Ma il suo cuore era stato trafitto da una spada e metà del suo corpo era stato congelato, facendolo precipitare in un panico che non aveva mai provato prima. Di conseguenza, quando l’anima diabolica di Chi Wuyao lo attaccò, oppose ben poca resistenza. Immediatamente, non vide altro che una distesa di oscurità, che cominciò a inghiottire la sua mente.


Bang!


Un cristallo di ghiaccio esplose, scaraventando via Qianye Zixiao, attraverso l’aria permeata dalla polvere gelida. Cadde molto lontano e smise immediatamente di muoversi.


L’arca misteriosa si fermò, a causa della forza dell’esplosione. Chi Wuyao atterrò lentamente, fissando la donna dai capelli blu in lontananza. Indossava delle vesti azzurre e impugnava una spada bianca come la neve. Nel cuore di Chi Wuyao sorsero delle emozioni fin troppo intense e combattute.


“…” Mu Bingyun non sembrò aver notato l’arrivo di Chi Wuyao. Fissò con lo sguardo perso nel vuoto la donna di fronte a lei. La sua vista divenne sfocata, la sua anima stava tremando e la sua mente era nel caos. Era come se si fosse improvvisamente ritrovata in un sogno effimero.


La spada fra le mani della donna dai capelli blu era la Spada della Principessa Glaciale. Quando Mu Bingyun la usava, poteva dare prova al massimo di metà della sua forza, ma adesso era avvolta da un bagliore divino quasi accecante, che emanava un’aura gelida e sconfinata.


Quando era comparsa dal nulla, l’aveva fatto usando un’Abilità Misteriose della setta della Fenice di Ghiaccio, il Riflesso Distruttore della Luna. Un’Abilità che solo due persone avevano coltivato con successo.


Per di più, il suo aspetto e la sua aura… negli ultimi anni, li aveva visti solo quando ripensava in lacrime al passato.


“Sorel… lona…”


Sussurrò quella parola con le labbra tremanti, con la vista completamente annebbiata dalle lacrime: “Sei… davvero… tu…”


Quattro anni prima, aveva visto coi suoi stessi occhi il gelido cadavere di Mu Xuanyin che affondava nel Lago del Ghiaccio Infernale. In seguito, era tornata lì regolarmente, per visitarla e parlarle.


Ma ora, era chiaramente viva e vegeta, era un fatto innegabile, che però le sembrava così improvviso e surreale…


Mentre la chiamava piano, Mu Bingyun sollevò lentamente una mano e cominciò a camminare verso di lei. Ma dopo un solo passo, all’improvviso il mondo cominciò a vorticare intorno a lei e cadde a terra, in preda alle vertigini…


Sentì il suo volto appoggiarsi su una nuvola di gelido cotone. Dopodiché, percepì un senso di calore e sicurezza che era impresso nella sua anima, che le mancava da fin troppo tempo.


Chiuse gli occhi e lasciò che il suo volto sprofondasse in quel cuscino di cotone, e che quella fragranza di giada la confortasse, diventando il suo intero mondo… Anche se forse era solo un sogno, era disposta a restarvi per sempre, senza mai svegliarsi.
                        
                                

