---
title: Capitolo 1742 – Veleno Divino della Disperazione (1)
pubDate: 2025-03-10T08:57:10.495Z
tags:
    - atg
---


Capitolo sponsorizzato! Grazie ancora Federico! 0 in coda, 0/10 donazione
-Alstor


Yun Che e Qianye Ying’er uscirono dal Regno Divino dell’Inizio Assoluto, poi tornarono nella Regione Orientale.


Quel viaggio di andata e ritorno dal Regno Divino dell’Inizio Assoluto durò in totale alcuni giorni. Per prima cosa, Qianye Ying’er ascoltò tutti i rapporti che li attendevano. Dopodiché, rise con freddezza e disprezzo: “La Regione Orientale è davvero imbarazzante. Abbiamo già conquistato il sessanta percento delle roccaforti a cui puntavamo. L’invasione procede ancora più rapidamente di quanto ci aspettassimo io e Chi Wuyao.”


“Uno degli schieramenti è pronto a combattere fino alla morte, l’altro pensa innanzitutto a sopravvivere. Il primo non teme che la propria patria e le proprie famiglie siano in pericolo, l’altro deve proteggerli. L’esito non era già fin troppo ovvio?”


“Abbiamo conquistato completamente il Regno dell’Eternità.” Qianye Ying’er socchiuse i suoi meravigliosi occhi: “Presto, sarà il momento di fare il prossimo passo.”


“Cosa mi dici di Zhou Xuzi?” domandò Yun Che.


“Lui?” Qianye Ying’er sorrise minacciosamente: “Ovviamente, è fuggito dove doveva fuggire.”


“Ottimo.” Rispose Yun Che, sottovoce. Poi, chiese: “La Regione Meridionale e quella Occidentale non si sono ancora mosse?”


"No,” rispose Qianye Ying’er: “Al momento, l’intero Regno degli Dei dovrebbe aver ricevuto la notizia della distruzione del Regno degli Dei Lunari. Un intero Reame Sovrano, spazzato via in un solo istante. Dovrebbe essere una secchiata d’acqua gelida per la Regione Meridionale e quella Occidentale, dovrebbe farli sentire minacciati.”


“Eppure, non hanno ancora reagito, dunque è molto probabile che stiano rafforzando le loro difese e si stiano preparando alla guerra.”


Qianye Ying’er si voltò verso Yun Che, così da poter osservare attentamente la sua reazione: “Ho anche ricevuto una trasmissione sonora riguardo al Regno della Canzone Glaciale.”


Yun Che si accigliò: “Dimmi tutto.”


“Il Decimo Re del Brahma, Qianye Zixiao, è riuscito a evitare le nostre spie e a infiltrarsi nei territori settentrionali molto prima di quanto ci aspettassimo. Poco dopo la distruzione del Regno degli Dei Lunari, ha portato via Mu Bingyun dal Regno della Canzone Glaciale.”


Yun Che si irrigidì di colpo, e la sua aura divenne tremendamente violenta e assetata di sangue.


“Non preoccuparti,” riprese immediatamente Qianye Ying’er: “Chi Wuyao l’ha già salvata, ed è perfettamente illesa. In quanto a Qianye Zixiao… Chi Wuyao è persino riuscita a rubare la sua anima.”


Mentre pronunciava quelle parole, Qianye Ying’er inarcò le sopracciglia, con uno sguardo pieno di sospetto.


Quando l’Anima dell’Imperatore Diabolico di Chi Wuyao rubava quella di qualcun altro, lei poteva controllare la sua mente senza che se ne rendesse conto. La vittima non l’avrebbe mai saputo, e nessuno avrebbe potuto percepirlo, neppure un Imperatore Divino.


Chi Wuyao era riuscita a rubare l’anima di Zhou Xuzi perché la sua mente era già collassata del tutto, a causa dello shock dovuto al fatto che avesse assistito al brutale massacro del suo Regno senza poter intervenire. La sua totale disperazione e le provocazioni diaboliche di Chi Wuyao avevano creato una grande breccia nelle difese della sua anima, permettendo a lei di rubarla.


Ma Qianye Zixiao… Qianye Ying’er lo conosceva, a prima vista sembrava estremamente tranquillo e pacato, ma in realtà era straordinariamente freddo e calcolatore. Non avrebbe battuto ciglio neppure se il suo intero Clan fosse stato sterminato davanti ai suoi occhi.


Come aveva fatto a rubare l’anima di un simile Re del Brahma e contemporaneamente a salvare Mu Bingyun, senza restare gravemente ferita?


Possibile che Chi Wuyao avesse tenuto nascosto il vero potere della sua Anima dell’Imperatore Diabolico?


Yun Che rimase immobile per molto tempo. Anche se gli era stato detto che Mu Bingyun era perfettamente illesa, la sua espressione divenne comunque sorprendentemente cupa e determinata.


“Hmmm?” Qianye Ying’er gli lanciò un’occhiata di sottecchi: “Ma guardati, sembri terribilmente preoccupato. Possibile che… quando eri nel Regno della Canzone Glaciale, tu non sia andato a letto solo con la tua Maestra, ma anche con sua sorella?”


Qianye Ying’er non stava solamente prendendo in giro Yun Che. Quando si trattava di donne, era davvero convinta che Yun Che… fosse capace di tutto, persino dei gesti più animaleschi e disonorevoli.


“…” Yun Che non le rispose, ma dalle sue mani cominciò a sollevarsi dell'Energia Misteriosa Oscura.


Per Yun Che, Mu Bingyun non era solo una benefattrice, era anche l’ultima parente in vita di Mu Xuanyin.


“Heh, proprio come mi aspettavo.” Naturalmente, Qianye Ying’er considerò l’inquietante silenzio di Yun Che come un’ammissione di colpa. Poi, lo derise in tono freddo: “Avevo sentito dire che tutte le donne del Regno della Canzone Glaciale avessero cuori e anime di ghiaccio. Ma a quanto pare, sono tutte un mucchio di… Umpf.”


“Torna nel Regno dell’Eternità senza di me.” Disse improvvisamente Yun Che. Ogni singola parola era cupa e seria, quell’ordine non ammetteva discussioni.


“Dove vuoi andare?” Qianye Ying’er divenne improvvisamente scura in volto: “Nel Regno del Brahma?”


Yun Che non le rispose. Al contrario, le fece a sua volta una domanda, in tono freddo e tagliente: “L’Imperatore del Mare Meridionale è ancora lì nei paraggi, giusto?”


“Ovviamente,” rispose Qianye Ying’er: “Credi davvero che quel vecchio bastardo del Mare Meridionale rinuncerebbe così facilmente a una tentazione così grande?”


“Ha già fatto la sua mossa?”


“Non ancora,” l’espressione sul volto di giada di Qianye Ying’er si fece leggermente minacciosa: “Anche se Nan Wansheng è estremamente arrogante, non è uno stupido. Se per un uomo potente quanto lui la tentazione della vita eterna non fosse stata così irresistibile, sicuramente non avrebbe accettato così volentieri di lasciarsi manipolare.”


“In ogni caso, alla fine è comunque caduto nella nostra trappola. Tuttavia, non interverrà a nostro favore, se non sarà abbastanza sicuro di guadagnarci qualcosa. Non si accontenterebbe certo di una vittoria di Pirro… è ora di fare qualcosa per spingerlo ad agire.”


“…” L’espressione di Yun Che era tetra e minacciosa, ma le sue labbra si incurvarono improvvisamente in un piccolo ghigno. Poi, ripeté l’ordine che le aveva appena dato, aggiungendo però un altro dettaglio: “Torna nel Regno dell’Eternità senza di me. E, lungo la strada, vai a controllare se degli Dei Lunari sono sopravvissuti.”


Qianye Ying’er non si mosse. Incrociò le braccia al petto, con uno sguardo freddo e cupo: “Devo essere io a uccidere Qianye Fantian. Non dimenticarlo! Questa è la prima condizione che hai accettato, quando ti ho proposto di coltivare in coppia con te!”


“Certo, lo ricordo perfettamente.” Rispose Yun Che: “Non preoccuparti, voglio solo consegnare al Regno del Brahma il mio grande regalo per loro un po’ prima del previsto. Non è ancora il momento di uccidere nessuno. Quando sarà ora che Qianye Fantian muoia, te lo consegnerò su un piatto d’argento.”


Qianye Ying’er non chiese a Yun Che cosa fosse quel “grande regalo”. Sbuffò piano e rispose: “Chi Wuyao mi aveva detto che stai ancora nascondendo attentamente molti segreti, anche a noi due. Spero davvero che stavolta ci farai una piacevole sorpresa, anziché correre a farti ammazzare in preda alla rabbia!”


Quando vide lo sguardo di Yun Che, Qianye Ying’er capì che non avrebbe potuto fare nulla per dissuaderlo. Prima di andarsene, disse improvvisamente: “Se davvero hai in mente un piano, la strategia migliore sarebbe rubare la Campana Spirituale del Brahma a Qianye Fantian. È estremamente simile al Calderone Diabolico Yama dell’Aldilà. Non è solo il ricettacolo delle Eredità del Brahma, ma può anche strapparle forzatamente a chi le ha ereditate.”


“Se riuscirai a impadronirti della Campana Spirituale del Brahma, potrai conquistare l’intero Regno del Brahma senza neppure dover combattere! Perché stringerai fra le mani la vita stessa dell’intero Regno!”


Qianye Ying’er scomparve nel vasto cielo stellato, lasciando da solo Yun Che.


“Qianye Fantian!” ringhiò minacciosamente, voltandosi di scatto verso il Regno del Brahma. Dai suoi occhi traspariva un intento omicida feroce, crudele e quasi folle: “Inizialmente volevo lasciarti per ultimo. Ma dato che hai osato toccare il Regno della Canzone Glaciale…”


“DEVI… MORIREEEE!!”


Prima ancora che l’eco della sua voce svanisse, si era già trasformato in una brillante scia di luce diretta verso il Regno del Brahma.


Per Yun Che, il Regno della Canzone Glaciale non era solo uno degli unici Reame innocente della Regione Orientale, era a tutti gli effetti la sua scaglia inversa!


Mu Xuanyin era impressa a fondo nei ricordi più dolorosi della sua anima e nel suo senso di colpa. Come poteva lasciare che qualcuno facesse del male al Regno della Canzone Glaciale, che lei aveva protetto per tutta la sua vita, ma che aveva abbandonato per sacrificarsi e salvare lui?


Questo valeva soprattutto per Mu Bingyun.


Poco dopo essersene andato, percepì improvvisamente due potenti auree al Divine Master Realm di fronte a sé.


Naturalmente, le conosceva.


Yun Che corrugò la fronte e cominciò a rallentare. Subito dopo, vide quelle due persone.


Jun Wuming e Jun Xilei!


Anche loro, nello stesso istante, guardarono Yun Che.


Tutti e tre si fermarono simultaneamente. I loro sguardi si incrociarono. L’atmosfera divenne lentamente tesa, durante quell’interminabile silenzio.


Jun Xilei indossava ancora le antiche vesti bianche che lui ricordava. La sua espressione era fredda e distaccata come sempre, sembrava che non fosse affatto cambiata. Fissò nervosamente Yun Che. Quando incrociò il suo sguardo, vide nei suoi occhi uno sconfinato abisso nero… ormai, tutti gli abitanti della Regione Orientale avrebbe riconosciuto quegli occhi terrificanti.


Non si sarebbe mai aspettata di incontrarlo in quel luogo… erano passati solo quattro anni, ma lui si era trasformato da un misero profugo al Sovrano dei Diavoli del Nord, che aveva fatto precipitare l’intera Regione Orientale in un incubo infernale.


Quei quattro brevi anni sembravano decine e decine di ere.


Portò lentamente una mano alle proprie spalle, afferrando l’elsa della Spada Senza Nome. Con uno stridio acuto, estrasse un solo centimetro della lama, che però rilasciò comunque una tempesta di aura della spada, così violenta da distorcere lo spazio.


Jun Wuming distese una mano e spinse delicatamente la Spada Senza Nome di nuovo all’interno del fodero. Poi, sorrise leggermente a Yun Che e gli disse: “Io e la mia discepola siamo solo di passaggio.”


Yun Che si voltò verso Jun Wuming, accigliandosi.


Il suo volto era pallido come un lenzuolo e la sua aura era così debole che persino un ragazzo appena giunto al Divine Origin Realm avrebbe percepito quanto fosse fragile.


Chiaramente, gli restavano meno di tre anni di vita!


Quando Yun Che l’aveva incontrato quattro anni prima, gli restava già poco tempo, ma chiaramente non così poco.


Era evidente che si fosse sforzato troppo, per qualche motivo, e avesse così accorciato ulteriormente la sua vita.


Notando la direzione in cui erano diretti, Yun Che dedusse che si stessero dirigendo nel Regno Divino dell’Inizio Assoluto.


Yun Che trattenne la sua aura minacciosa e rispose: “Dato che siete solo di passaggio, farete meglio a continuare a non immischiarvi nelle faccende mondane… a meno che vogliate entrambi morire prima del dovuto!”


Dopodiché, non li degnò neppure di un altro sguardo e si diresse verso sud.


“Come osi!” Jun Xilei si voltò verso di lui con uno sguardo gelido.


“Andiamocene.” Sospirò Jun Wuming.


Lo sguardo di Jun Xilei rimase puntato sull’ormai distante Yun Che. si voltò di nuovo soltanto dopo che un senso di stupore e rassegnazione la travolse. Digrignò leggermente i denti, e disse: “Maestro, se non fosse stato per ciò che lei ha fatto quattro anni fa, lui sarebbe già…”


“Stavo solo ripagando il mio debito e cancellando il rancore fra voi due. Non è necessario che lui lo sappia.” Jun Wuming rimase con lo sguardo fisso in avanti, e i suoi occhi anziani si fecero torbidi e distaccati: “Lei’er, molto probabilmente questo viaggio nel Regno Divino dell’Inizio Assoluto sarà l’ultima volta in cui sarò al tuo fianco.”


“Poi, dipenderà tutto da te.”


…………………….


Dopo aver attraversato molti Reami Stellari, Yun Che raggiunse finalmente il Regno del Brahma. Cominciò a rallentare, e il suo corpo divenne poco alla volta trasparente, fino a quando non scomparve nel nulla.


Divenne completamente invisibile prima di raggiungere il Regno del Brahma, e si fermò solo nel cielo sopra la sua Capitale.


La Capitale del Brahma era avvolta da un silenzio tombale. Una barriera invisibile circondava l’intera città, impedendo a chiunque e qualsiasi cosa di entravi. Se avesse cercato di distruggerla con la forza, sarebbe stato sicuramente scoperto.


Quello era il Regno del Brahma! Anche dopo aver perso i suoi tre Dei del Brahma e la dea del Brahma, era comunque il Reame Sovrano più potente della Regione Orientale!


Yun Che aveva appena versato fiumi di sangue nel Regno dell’Eternità, ma non aveva intenzione di attaccare il Regno del Brahma con le forze di uno dei Reami Sovrani della Regione Settentrionale. Perché, considerata la forza e le risorse del Regno del Brahma, se lo avessero attaccato direttamente, avrebbero sicuramente subito perdite terribile, sebbene alla fine sarebbero probabilmente riusciti a conquistarlo.


Ma lui da solo era sufficiente!


Rimase invisibile, in alto nel cielo sopra la Capitale del Brahma. Nessuno aveva percepito la sua presenza. Abbassando lo sguardo, disse a bassa voce: “He Ling, credi che possa superare quelle barriere?”


“Sì, può.” Rispose He Ling, senza esitare: “Delle barriere così deboli non riusciranno a bloccare neppure un rivolo del Veleno Divino della Disperazione.”


Il tono di He Ling era tranquillo e disinvolto come sempre, ma Yun Che notò che la sua voce tremava leggermente. Non era riuscita a evitarlo.


“Ottimo.” Yun Che divenne scuro in volto e pronunciò un ordine che sancì il destino del Regno del Brahma: “Puoi iniziare.”


<br>“Lo uso… tutto?” domandò He Ling, in un sussurro. Yun Che non sapeva… quale risposta desiderasse maggiormente ricevere.


“Sì, tutto!” la risposta di Yun Che sembrò il sussurro di uno spettro.


                                


                                



