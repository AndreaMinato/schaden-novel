---
title: Capitolo 1743 – Veleno Divino della Disperazione (2)
pubDate: 2025-03-10T08:57:10.496Z
tags:
    - atg
---


<em>Capitolo regolare,
0 in coda, 0/10 donazione</em>
<em>-Schadenfreude</em>


He Ling apparì accanto a Yun Che e fissò con sguardo spento il regno sotto i suoi piedi... era la prima volta che non gli aveva parlato dopo essere comparsa.


Unì le mani al petto e un puntino di luce blu emerse al centro dei suoi palmi. Era la Perla del Veleno Celeste.


A differenza di vent'anni fa quando Yun Che si era appena destato a clan della Nuvola Vagante, la perla emetteva un brillante bagliore color smeraldo... un bagliore che avrebbe terrorizzato qualsiasi antico dio del passato.


I lunghi capelli verdi di He Ling iniziarono a fluttuare e la Perla del Veleno Celeste diventò sempre più brillante. Anche i suoi occhi iniziarono a scintillare con lo stesso colore.


La sua normale delicatezza era scomparsa completamente, rimpiazzata da una silenziosa pressione intimidatoria.


La pressione proveniva dalla Perla del Veleno Celeste, un'aura divina che superava ogni forma di vita nel Caos Primordiale. Come un'antica dea che era discesa sulla terra per giudicare i malvagi, destava una paura incontrollabile e un gelo che avrebbe paralizzato qualsiasi creatura vivente eccetto Yun Che.


Quando la Perla del Veleno Celeste raggiunse il picco della sua lucentezza, He Ling stese le mani e rilasciò un veleno inodore e senza forma.


Era il Veleno Divino della Disperazione!


Era un nome che in passato aveva spaventato anche gli antichi dei e diavoli.


Nonostante fosse molto più debole in confronto alla "Miriade di Tribolazioni", era abbastanza letale da uccidere una divinità.


Dalla morte dello spirito originale, Yun Che era riuscito a coltivare solo veleno mortale di più basso livello. E questo dopo averne trovata la metà nell'continente Nuvola Azzurra.


Dopo che He Ling si era sacrificata ed era rinata come uno spirito del veleno, l'artefatto divino aveva iniziato a rigenerarsi.


Questo specialmente dopo che aveva cominciato a coltivare in coppia con He Ling. Nonostante non lo avesse aiutato affatto a coltivare la Legge del Nulla, aveva aumentato di molto il ritmo di rigenerazione.


In un certo senso poteva essere definito l'incubatore di He Ling.


Anche se non era ancora nulla in confronto al passato... era comunque il tesoro divino che poteva creare un veleno capace di uccidere un dio!


Anche se il veleno era cento volte meno tossico rispetto al passato, anche se era così minuscolo al punto da essere quasi invisibile, stravolgeva ogni concezione e i limiti di qualsiasi creatura vivente di quest'era.


La barriera della capitale del Monarca del Brahma non riuscì ad ostacolare minimamente il Veleno Divino della Disperazione. Atterrò proprio al centro della città per poi diffondersi attorno.


Era privo di colore, odore e perfino d'aura. Era la forma più raffinata di veleno che fosse mai esistita fin dall'Era degli Dei, e nemmeno un imperatore avrebbe potuto individuarne l'invasione.


Il pinnacolo della via del mistero nella Regione Orientale, la capitale del Monarca del Brahma, sembrava pacifica come al solito. Nessuno aveva notato l'attacco.


Gradualmente, l'intera capitale fu intrappolata nel suo abbraccio mortale.


Yun Che si limitò a guardare in silenzio He Ling. Non si era dimenticato del dolore e della disperazione che aveva parlato quando aveva sentito della morte di suo fratello e della sua gente. Era una sofferenza che lui stesso aveva provato. Per questo doveva vendicarsi lei stessa.


Non si sarebbe mai dimenticato del suo sguardo mentre si era trasformata nello spirito della Perla del Veleno Celeste.


All'improvviso... alzò un po' le sopracciglia.


La luce del tesoro divino era diventata fioca, ma lo sguardo di He Ling rimase freddo.


Impallidiva sempre di più e le sue mani cominciarono a tremolare. Ma non solo non mostrò segno di fermarsi, il veleno continuò a diffondersi per il resto della capitale fino a ricoprirla interamente.


"He Ling?" Chiese Yun Che. "Puoi fermarti ora. È fatta."


"..." Ma He Ling non si fermò. Facendo di tutto per mantenere il flusso di potere, sussurrò piano: "Mi chiedo... se le persone che hanno ucciso mio padre e mia madre... sono fuori dalla capitale...?"


Scosso, Yun Che afferrò velocemente le mani tremanti di He Ling e disse con urgenza: "Puoi pensarci dopo, ora fermati! Stai esaurendo la tua energia spirituale e del veleno!"


Quattro anni fa, Yun Che aveva chiesto a Qianye Ying'er chi era stato a dare la caccia alla famiglia reale degli Spiriti del Legno.


Allora la donna gli aveva risposto che non lo sapeva. Aveva anche dedotto che il responsabile doveva essere di basso livello, altrimenti non avrebbe mai dato la possibilità a He Ling e ai suoi genitori di fare scoppiare le loro sfere.


Chiaramente He Ling ricordava ancora le sue parole.


"Basso livello". Significava che dovevano risiedere fuori dalla capitale...?


Lentamente iniziò a ripensare al passato. Il ricordo di come i suoi genitori avevano fatto scoppiare le loro sfere spirituali... dei membri del suo clan massacrati... di come suo fratello aveva emesso un grido straziante... di come le cattive notizie che aveva ricevuto avevano spento la sua ultima speranza...


Le sue pupille si stavano muovendo con fare erratico, ma non smise di rilasciare il Veleno Divino della Disperazione. Normalmente era una ragazza ubbidiente che non sapeva dire di no di fronte a Yun Che, ma per la prima volta lo stava ignorando...


Finalmente... posso vendicarmi...


Quel giorno... è arrivato!


Per i miei genitori e per il mio clan...


Devono morire...


Devono morire tutti!


Le sue pupille e le sue mani iniziarono a tremare sempre più violentemente. Il suo viso sbiancò rapidamente e perfino i suoi occhi...


...stavano cominciando a tingersi di nero, il tipo di oscurità che non sarebbe mai dovuto apparire nello sguardo di uno Spirito del Legno, figuriamoci un membro della famiglia reale.


La luce della Perla del Veleno Celeste iniziò ad indebolirsi. Anche il veleno informe iniziò ad assumere un innaturale colore verde.


"He Ling... He Ling!!"


Mentre stava continuando a comunicare telepaticamente con lei senza ottenere risultati, finalmente riuscì a prendere il controllo della Perla del Veleno Celeste e costrinse il suo potere a tornare nel suo corpo.


Quando la Perla del Veleno Celeste si spense, anche la luce color smeraldo nelle pupille di He Ling sparì. Cadde lentamente all'indietro mentre teneva lo sguardo fisso avanti.


Yun Che stese le braccia e la sorresse gentilmente... molto tempo dopo, lo sguardo dello spirito riprese la sua normale presenza e colore.


"Maestro..." Mormorò come se si fosse appena destata da un incubo: "Sono... diventata proprio spaventosa, vero..."


Yun Che scosse la testa e la abbracciò con delicatezza.


"Io... ho disubbidito e ho cercato di uccidere tutti... tutti..." Le lacrime iniziarono a velare i suoi occhi mentre affondava la testa nel petto di Yun Che. Le sue spalle tremolavano mentre singhiozzava: "Padre, madre, Lin'er... se mi vedessero così inizierebbero ad odiarmi...?"


"Naturalmente no." Disse Yun Che con il tono più gentile che avesse mai usato da quando era tornato nella Divina Regione Orientale. Accarezzando le sue spalle tremolanti e delicate, continuò: "Non hai deluso nessuno, è il mondo che ha deluso la tua razza."


Era sprofondata in un'assoluta disperazione. L'odio e il desiderio di vendetta erano i motivi per cui era stata disposta a trasformarsi nello spirito della Perla del Veleno Celeste. Ma anche allora... la sua natura gentile non era scomparsa completamente. Era ciò che reprimeva i suoi pensieri vendicativi e la riempivano di sensi di colpa.


"Hai compiuto l'impresa più incredibile che i membri della razza degli spiriti del legno abbiano mai fatto fin dalla loro nascita." Yun Che la abbracciò ancora più stretta. "Sarebbero solo orgogliosi di te."


"Grazie a te, nessuno farà mai più del male agli spiriti del legno." Dichiarò con certezza.


"..." Con le guance rigate dalle lacrime, He Ling sorrise e cercò di rispondere, ma finì per perdere i sensi per la stanchezza.


Alla fine si rilassò e cadde in un sonno profondo tra le braccia di Yun Che.


Dopo aver rimandato He Ling nella Perla del Veleno Celeste, fece un cenno e creò una formazione misteriosa di registrazione del suono.


Scoccò un'ultima occhiata verso il regno sotto i suoi piedi p per poi sogghignare e andarsene.


I cittadini del Regno Divino del Monarca del Brahma non avevano ancora idea del fatto ce Yun Che li avesse graziati con la sua presenza e non si potevano immaginare che l'intera capitale fosse stata avvolta con il Veleno della Disperazione.


Due ore dopo, una voce arrogante risuonò dall'alto nella capitale: "Qianye Fantian, goditi il mio dono, ahahahah!"


Diverse figure si levarono al cielo e accorsero nel luogo in cui era stato Yun Che. Le loro espressioni divennero scontente quando videro la formazione misteriosa di registrazione che nessuno aveva individuato finché non si era attivata.


Come poteva essere? Nessuno aveva notato la presenza di Yun Che, né la sua creazione finché non se n'era andato!


La voce di Yun Che continuò a risuonare: "Tuttavia ti darò un'altra possibilità per sopravvivere e di sottometterti. Ricorda, hai solo una possibilità!"


"Ti darò sette giorni!"


"Tra sette giorni, o mi servirai per l'eternità... o ti annienterò completamente!"


<em>Buzz!</em>


La formazione misteriosa crollò da sola e tutti i Re del Brahma si scambiarono espressioni accigliate.


Allo stesso tempo Qianye Fantian si unì a loro con fare cupo.


"Mio signore," chiese il quinto Re del Brahma, "dovremmo cercare immediatamente Yun Che? Forse si sta nascondendo nelle vicinanze."


"Va bene," disse con tono profondo Qianye Fantian. La sua espressione era tenebrosa come un abisso. Le parole di Yun Che stavano ancora perseguitando il suo spirito come una maledizione.


"È preoccupato dalla sua minaccia mio signore?" Il secondo Re del Brahma ritirò la sua coscienza e disse: "Ho già controllato l'intera capitale e sembra che non sia accaduto nulla di strano. Forse sta cercando di spaventarci con una minaccia vuota."


Una minaccia vuota? Figuriamoci Qianye Fantian, nemmeno la maggior parte dei Re del Brahma potevano crederci... dopotutto nessuno si era dimenticato della tragedia che aveva travolto i regni dell'Eternità e degli Dei Lunari.


Uno era stato massacrato e l'altro era stato annientato in un solo respiro di tempo. Nessuno aveva pensato che sarebbe accaduto fino ad allora.


"È anche possibile che stia cercando di spingere l'Imperatore del Mare Meridionale ad intervenire." Disse il primo Re del Brahma: "Nan Wansheng non si è allontanano molto, ma non si sposterebbe imprudentemente a meno che non abbia nessun'altra scelta. Questo limite di sette giorni potrebbe convincerlo ad usare dei metodi estremi."


La deduzione fece annuire tutti i Re del Brahma.


Fu in quel momento che il decimo Re del Brahma, Qianye Zixiao, si unì al gruppo. Nonostante le sue ferite fossero guarite, non era ancora pienamente in salute. Disse immediatamente una volta che li raggiunse: "Mio signore, non possiamo ignorarlo. Potrebbe essere una ritorsione per ciò che è accaduto nel Regno della Canzone Glaciale!"


Qianye Fantian rimase accigliato per molto tempo per poi dire: "Non siamo del regno dell'Eternità, ma hai ragione. Non possiamo più esitare."


"Nan Wansheng dovrebbe capire quanto sono davvero terrificanti i diavoli dopo aver sentito della distruzione del regno degli Dei Lunari. Ora non è il momento di lottare tra di noi."


Qianye Fantian scorse tutti quanti con lo sguardo: "È il momento di incontrare l'Imperatore del Mare Meridionale."


Sì, era il momento di spingere la Divina Regione Meridionale a lanciare un contrattacco.


All'improvviso fissò intentamente Qianye Zixiao. Ripensando ad un lontano ricordo, le sue pupille iniziarono a rimpicciolirsi.


Senza capire perché l'Imperatore gli stesse riservando questa attenzione, Qianye Zixiao chiese con tono confuso: "Mio signore?" Non aveva idea... che nei suoi occhi brillava un verde cupo e sinistro.
                                


                                



