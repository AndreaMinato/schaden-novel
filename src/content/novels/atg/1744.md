---
title: Capitolo 1744 – Distruzione (1)
pubDate: 2025-03-10T08:57:10.496Z
tags:
    - atg
---


<em>BUON NATALEEEE!
Capitolo regolare,
0 in coda, 0/10 donazione</em>
<em>-Schadenfreude</em>


"Cosa c'è mio signore?" La reazione di Qianye Fantian non sfuggì al resto dei Re del Brahma. Seguirono il suo sguardo, fissarono Qianye Zixiao e si irrigidì.


Non si sarebbero mai dimenticati di questo bagliore smeraldino per il resto della loro vita.


Questo perché era la luce della Perla del Veleno Celeste!


Quando Qianye Fantian era stato ingannato da Yun Che e Xia Qingyue, ed era stato avvelenato mentre stava ancora soffrendo sotto l'attacco dell'energia dell'Infante Malvagio, le sue pupille brillavano proprio in quel modo.


In effetti la luce innaturale negli occhi di Qianye Zixiao era ancora più intensa.


"Mm?" Qianye Zixiao sembrava ancora più confuso: "Perché siete... tutti..."


La sua espressione si irrigidì prima di finire di parlare. Iniziò a tremare incontrollabilmente mentre un gelo penetrante attraversò tutto il suo corpo.


"Mmh!"


Gemette mentre il bagliore verdastro si accendeva ancora di più. Iniziò a perdere il controllo della sua energia e cadde in ginocchio tremando.


Il veleno celeste dalla Perla del Veleno Celeste e l'Energia Misteriosa oscura si amplificavano a vicenda. Qianye Fantian lo aveva dimostrato quando ne era stato affetto in precedenza.


Visto che Qianye Zixiao era stato ferito dall'Energia Misteriosa oscura poco tempo fa, fu il primo a soffrire per il Veleno della Disperazione.


"Zixiao!"


I Re del Brahma ebbero l'istinto di avvicinarsi, ma ricordandosi della situazione si ritirarono subito.


"Ugh... AAHHHH!"


Il Re del Brahma iniziò a gridare di dolore. Mentre cercava di rialzarsi a fatica, anche il suo viso si stava tingendo di verde. Soffriva così tanto che la sua espressione era orribile come quella di uno spirito malvagio.


"Veleno... è veleno!" Gridò terrorizzato mentre sudava profusamente.


Era Qianye Zixiao, il decimo Re del Brahma e un potente Divine Master di nono livello! Al suo livello, sarebbe dovuto essere completamente immune ad ogni veleno o energia nefasta. Per quanto ne sapeva, il solo veleno che poteva minacciarlo era il Veleno Assoluto Ammazza Dei del regno del Mare Meridionale.


Nel momento in cui il veleno si attivò, si sentì come se innumerevoli spiriti malvagi stessero divorando avidamente il suo sangue, la sua forza vitale e perfino la sua anima!


Fece circolare il potere divino del Re del Brahma con tutte le sue forze, ma anche se era un Divina Master negli stadi avanzati, poté solo calmare un po' le influenze mostruose nel suo corpo, figuriamoci espellerle o annientarle!


"È il veleno della Perla del Veleno Celeste!" Disse con tono profondo Qianye Fantian. "Calmati e fai circolare la tua energia. Il veleno celeste è diabolico, così più ti farai cogliere dal panico e più peggiorerà!"


Le sue mani stavano sudando. Sapeva meglio di chiunque altro che tortura stesse subendo Qianye Zixiao, perché era stato lui stesso vittima di quell'incubo... era così terribile che aveva ceduto Qianye Ying'er a Yun Che per sfuggirgli.


"Zixiao, quando sei stato avvelenato da Yun Che?!" Chiese il primo Re del Brahma con tono tremante.


"Non lo so!" Qianye Zixiao scosse la testa rigidamente mentre diceva con tono disperato: "Non l'ho mai visto quando ero di ritorno dal Regno della Canzone Glaciale!"


All'improvviso l'atmosfera nella capitale cambiò. La distorsione innaturale nell'aria offuscò la vista di tutti quanti.


Poi grida di dolore iniziarono a risuonare in ogni angolo della città.


Le pupille della gente si erano allargate... un mare di puntini verdi era comparso all'improvviso per l'intera capitale.


Le guardie giacevano a terra, dimenandosi per il dolore e urlando disperate.


Anche i discepoli del Monarca del Brahma... gli Emissari Divini... gli Anziani al Divine Master Realm...


Ovunque guardassero, ovunque la loro percezioni spirituale arrivasse, i coltivatori del loro regno... stavano collassando a frotte.


Sembrava che questa catastrofe non finisse più e il cielo avesse deciso all'improvviso di punirli con un incubo smeraldino.


No, era ancora peggio... in qualche modo, l'intera capitale si era ridotta in un inferno di veleno!


"Cosa... cosa... cosa sta... succedendo..."


Era il primo Re del Brahma, il più potente e determinato del suo gruppo, e la sua voce e le sue pupille stavano tremando incontrollabilmente... ma non riusciva ad accettare la realtà.


Qianye Fantian si girò lentamente e fissò i suoi sudditi. I Re del Brahma non se n'erano resi conto, ma un paio di puntini verdi si stavano allargando dentro le loro pupille.


Stese un dito ed evocò una piccola sfera di luce. Dal suo riflesso vide che anche i suoi occhi erano tinti di verde...


.....


Nel frattempo, una guerra terribile imperversava per la Divina Regione Orientale. Sempre più regni venivano macchiati dal sangue e dai corpi.


Nonostante una lunga pace avesse fatto diventare i coltivatori del territorio dei codardi, per non parlare della distruzione dei regni sovrani che aveva colpito duramente il loro morale, c'erano comunque dei guerrieri risoluti.


La Spada Spirituale Sognante era un setta di Realm King che apparteneva al regno della Stella Volante. Il padrone del regno e di questa organizzazione si chiamava Meng Canyang. Era un Divine Master di sesto livello.


Meng Duanxi, suo figlio, era finito ottavo nell'Assemblea Profound God. Dopo tremila anni nel regno dell'Eternità, era arrivato al terzo livello del Divine Master realm.


Il nucleo delle loro difese, i due Divine Master e decine di Divine Sovereign, erano riusciti a respingere diversi assalti ed erano riusciti ad uccidere innumerevoli diavoli nel frattempo.


Il regno della Stella Volante era una delle "fortezze" che Chi Wuyao aveva ordinato di abbattere ad ogni costo, e il regno stellare superiore che lo avrebbe attaccato era proprio quello della Stella cadente. Solo per il nome era perfetto per decretare la fine del regno della Stella Volante!


In realtà però il suo nemico era sorprendente difficile da battere. Non solo non era riuscito a sconfiggerlo, aveva subìto grandissime perdite.


Più la battaglia continuava, più il Realm King della Stella Cadente diventava ansioso. Questo in particolare dopo che aveva saputo che quasi il settanta per cento delle "fortezze" erano state già occupate.


"Questi ratti tenaci!" Il Realm King della Stella Cadente lanciò un'occhiataccia verso Meng Canyang e Meng Duanxi per poi minacciarli: "Il nostro Sovrano dei Diavoli è impareggiabile. Tutti i vostri regni sovrani sono già morti, perché state lottando futilmente invece di arrendervi?"


"Se vi arrenderete ora, non dovrete morire. Non costringete i membri del vostro clan a morire per la vostra stupidità!"


"Eheh!" Meng Canyang sogghignò e sollevò la spada macchiata di sangue. Dichiarò con orgoglio e ostilità: "I coltivatori del regno della Stella Volante non diventeranno mai gli schiavi dei diavoli, anche a costo di morire!"


"Inoltre siete voi mostri che dovreste preoccuparvi!" Disse ad alta voce così che tutti potessero sentirlo. "È vero che la Divina Regione Orientale è stata colta di sorpresa e che adesso è in vantaggio, ma le Divine Regioni Occidentale e Meridionale non rimarranno con le mani in mano. Il giorno in cui si uniranno, sarà il momento in cui morirete!"


"Eheh, sciocco testardo!" Il Realm King della Stella Cadente lo insultò con rabbia: "Uccideteli!"


La battaglia riniziò mentre la luce misteriosa e le energie di spada volavano ovunque e seminavano distruzione. I corpi erano disseminati per il terreno.


Anche se i diavoli erano determinati ed erano stati trasformati dalla Calamità dell'Oscurità Eterna, dopotutto stavano lottando nel loro territorio. Il morale dei difensori in effetti aumentava ogni volta che riuscivano a respingere i nemici con la loro determinazione.


Non solo i diavoli non riuscirono ad avanzare ulteriormente, in poco tempo furono costretti di nuovo a ritirarsi.


Non erano i soli ad indietreggiare. Stavano avvenendo battaglie simile per tutti i regni stellari ad est.


"Uccideteli tutti! Bagnate le lame con il sangue dei diavoli!"


Ruggì Meng Canyang dopo aver decapitato centinaia di coltivatori in un solo colpo. Avrebbe dovuto aumentare il morale della sua gente, ma... all'improvviso sentì una sensazione di gelo terribile e alzò la testa.


Lo spazio sopra di lui si ruppe all'improvviso e una splendida donna dai capelli e dell'abito neri discese sul campo di battaglia. Sembrava che stesse camminando rilassata in un parco e l'intero regno della Stella Volante si oscurò sotto il suo sguardo.


Quando il Realm King della Stella Cadente la vide, gridò con paura e gioia: "Ben... benvenuta Lady Yan Wu!"


Yan Wu non rispose. Si limitò a stendere una mano e scagliò una lancia nera circondata da saette sinistri verso Meng Canyang.


Meng Canyang era un Divine Master di sesto livello, ma ebbe la sensazione di essere sul punto di collassare di fronte a quel potere terribile.


"Onorabile padre!"


Meng Duanxi si sentì nello stesso modo mentre si coalizzava con suo padre per affrontare l'attacco.


<em>Crack!</em>


Le due energie si scontrarono, l'impatto fu così fragoroso che le orecchie di innumerevoli coltivatori del profound iniziarono a sanguinare. Poi l'oscurità divorò l'impatto e lo spazio e scaraventò a terra padre e figlio. La loro sconfitta fu veloce e netta.


Imperturbata dalla vittoria, Yan Wu fece un passo avanti e fece una spazzata con la lancia. Il potere dei Diavoli Yama iniziò ad abbattersi dall'alto come meteore nere.


<em>BOOM!!</em>


Un'aureola oscura si espanse in un istante per cinquecento chilometri. Innumerevoli discepoli del regno della Stella Volante furono scaraventati via come sacchi di patate.


Rigirò la lancia e una tempesta nera distrusse completamente i sei Divine Sovereign e le decine di Divine King all'istante.


Anche la grande formazione protettiva della setta della Spada Sognante che resisteva da diversi giorni fu percorso da crepe nere.


la setta della Spada Sognante continuò a resistere, Meng Canyang e Meng Duanxi si rialzarono dalle macerie e caricarono verso Yan Wu come due soli ardenti...


.....


Quando Yun Che tornò nel regno dell'Eternità, la Divina Regione Settentrionale lo aveva occupato completamente, non rimaneva traccia d'aura misteriosa dell'Eternità.


Fen Daoqi aveva il compito di fare il conto del bottino ottenuto durante il massacro. A quanto pareva il regno dell'Eternità possedeva molte ricchezze nonostante avesse usato moltissime risorse durante i recenti eventi. Dopotutto le avevano accumulate per centinaia di migliaia di anni.


<em>Rumble...</em>


Yun Che fece circolare la legge del nulla e riattivò la barriera del regno dell'Eternità. Aveva pieno controllo su di essa.


La protezione principale di un regno sovrano era proprio potente. Ma dato che i diavoli erano apparsi direttamente al suo interno, era stata resa inutile durante l'invasione. Ora era un potente scudo che proteggeva gli invasori.


Era anche diventata la fortezza più salda della Divina Regione Settentrionale.


"Non abbiamo conquistato tutti i punti strategici?" Yun Che fissò le macchioline luminose nella proiezione profound per poi sorridere: "Se a loro piace così tanto lottare..."


Un'aura che non sarebbe dovuta essere qui si avvicinò velocemente.


"Mmh?" Yun Che spostò lo sguardo verso di essa.


Molto presto, un uomo alto apparì di fronte a lui e si inchinò prima ancora di prendere tempo per respirare: "Tian Guhu porge i suoi saluti al Sovrano dei Diavoli."


Yun Che si accigliò: "Non dovresti essere a nord adesso? Perché sei qui?"


Tian Guhu rispose immediatamente: "La regina diabolica ha ordinato di consegnarti qualcosa di molto importante."


Se aveva mandato lui, allora doveva essere un oggetto incredibilmente importante.


Tian Guhu alzò le braccia e sciolse la barriera attorno ai tesori che stava portando, rivelando un paio di sfere blu.
                                


                                



