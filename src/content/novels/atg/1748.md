---
title: Capitolo 1748 – Segreti
pubDate: 2025-03-10T08:57:10.496Z
tags:
    - atg
---




Capitolo regolare, 0 in coda, 0/10 donazione
-Alstor, che inizia bene l'anno con problemi al pc! Grandioso! Scusate il ritardo di questi due capitoli!


Quando il desiderio di proteggere la propria patria scomparve dal cuore degli abitanti della Regione Orientale, anche la loro ultima linea di difesa cadde. Era già sul punto di sgretolarsi, ma quello stallo temporaneo si infranse brutalmente non appena la Proiezione Profound sugli Schermi Stellari mostrò a tutti la verità. In un solo giorno, venne conquistato oltre il novanta percento delle “roccaforti”.


E quando tutte sarebbero cadute, la vita stessa della Regione Orientale sarebbe stata nelle mani della Regione Settentrionale.


Regno dell’Eternità.


Un’arca misteriosa nera come l’inchiostro comparve sopra le terre devastate del Regno dell’Eternità, poi scese lentamente di quota.


“Fratellone Yun Che!”


Una voce melodiosa riecheggiò nell’aria prima ancora che l’aura dell’arca misteriosa scomparisse. Poi, una giovane ragazza scese dal cielo e volò dritto verso Yun Che, come una farfalla nera, avvolta da brillanti punti di luce.


“Che mancanza di rispetto!”


Un Emissario Divino della Luna Ardente avanzò verso la ragazzina, nel tentativo di fermarla… ma Fen Daoqi lo fece tornare immediatamente al suo posto con un calcio: “Sei cieco? Quella è l’Arca da Guerra del Cielo Spirituale! Credi che chi riceva il permesso di salirvi a bordo sia una persona comune!?”


Yun Che si voltò verso Shui Meiyin. Il suo volto meraviglioso era rigato dalle lacrime.


Abbracciò Yun Che, appoggiò il viso contro il suo petto e pianse rumorosamente. Era scoppiata a piangere prima ancora di raggiungerlo, e in pochi secondi le sue lacrime bagnarono la veste di Yun Che.


“Umpf!” Qianye Ying’er incrociò le braccia al petto e distolse lo sguardo.


La ragazzina di fronte a Yun Che non era affatto cambiata. I suoi occhi e capelli neri, il suo abito scuro, persino il suo sorriso e le sue lacrime erano identici a come li ricordava.


Dal Messia, si era trasformato nel Sovrano dei Diavoli. Il suo cuore era pieno di odio per le tre Regioni Divine. Le sue mani erano macchiate dal sangue di innumerevoli abitanti della Regione Orientale… eppure, lei lo abbracciava ancora come se fosse il suo intero mondo. Ciò che lei provava per lui non era affatto cambiato, nonostante la sua drastica e terribile trasformazione.


Yun Che portò una mano fra i suoi capelli e le accarezzò delicatamente la testa.


Un paio di altre persone uscirono dall’Arca da Guerra del Cielo Spirituale, e sia i Divoratori della Luna si gli Emissari Divini della Luna Ardente si inchinarono quasi in sincronia: “Benvenuta, Regina Diabolica!”


Chi Wuyao atterrò lentamente, poi osservò sorridendo il commovente spettacolo davanti a lei. Alle sue spalle c’erano due persone, ma non erano le sue due solite accompagnatrici, la Grande Strega Jie Xin e Jie Ling. La prima era una donna meravigliosa, i cui occhi sembravano due lune che splendevano sull’oceano. L’altro era un uomo di mezza età, vestito di blu.


Erano Shui Yingyue e Shui Qianheng.


La loro forza misteriosa – in particolare quella di Shui Yingyue, una Divine Master di quinto livello – e l’assenza di Oscurità nelle loro auree fecero accigliare leggermente i membri del Regno della Luna Ardente, ma nessuno fece nulla, perché erano stati accompagnati lì da Chi Wuyao in persona.


Yun Che li osservò con una rara gentilezza, con uno sguardo totalmente privo della sua solita rancorosa oscurità.


L’aura di Shui Qianheng era alla fase intermedia del Divine Sovereign Realm. Come c’era da aspettarsi, le voci secondo cui Xia Qingyue l’aveva menomato erano vere.


Shui Yingyue osservò Yun Che con emozioni contrastanti, poi lo salutò: “Shui Yingyue, del Regno Luce di Gemma, porge i suoi saluti al Sovrano dei Diavoli della Regione Settentrionale.”


Anche Shui Qianheng stava per salutarlo nello stesso modo, ma Yun Che lo interruppe subito e rispose: “Signor Shui, mi dispiace di avervi coinvolti in tutto questo.”


Quella singola frase fu sufficiente a spingere Shui Yingyue e Shui Qianheng a fissarlo con lo sguardo perso nel vuoto.


Ormai, ogni uomo e ogni donna della Regione Orientale aveva visto coi propri occhi la brutale crudeltà di Yun Che. Nessuno, dopo aver visto l’indifferenza con cui aveva ordinato il massacro del Regno dell’Eternità, avrebbe dubitato che ormai si fosse trasformato in un vero e proprio Diavolo, mosso solo da odio e sete di vendetta.


Eppure, in quelle scuse c’era chiaramente del sincero dispiacere. Capirono immediatamente che l’abisso in cui era precipitato non aveva divorato tutta la sua umanità.


Shui Qianheng scosse la testa, e sulle sue labbra comparve un sorriso rincuorato: “Di cosa stai parlando? Il Regno Luce di Gemma ha semplicemente deciso di restare fedele ai propri ideali.”


“E poi, sapevo che un giorno saresti tornato. Solo che…” il suo sorriso divenne un po’ più combattuto: “Non mi aspettavo che quel giorno sarebbe arrivato così presto. Né che saresti stato così drastico. Pensavo che sarebbe trascorso almeno un altro millennio, prima che potessimo rivederti.”


Nel frattempo, finalmente Shui Meiyin sollevò lo sguardo, con ancora il capo appoggiato contro il petto di Yun Che, e fissò il suo volto… non le importava di quante persone la stessero osservando in quel momento. In quel preciso istante, voleva solo guardarlo il più a lungo possibile, per alleviare il dolore causato da quei quattro anni di preoccupazione e lontananza, fino a farlo sparire.


Proprio come quattro anni prima, la bellezza di Shui Meiyin era surreale, al punto che sarebbe bastato incrociare il suo sguardo per correre il rischio di restare affascinati da lei… così, dopo aver lanciato un’occhiata a Chi Wuyao ed essersi voltati di nascosto verso Qianye Ying’er, i membri del Regno della Luna Ardente decisero saggiamente di abbassare lo sguardo e fissare il terreno.


“Sono felice che tu stia bene, Fratellone Yun Che…” sussurrò: “Non c’è stato un solo giorno in cui io non mi sia preoccupata per te… pensavo che ti avrei incontrato di nuovo solo fra molto, molto tempo… per fortuna…”


Qianye Ying’er non riuscì più a sopportare quei sussurri sdolcinati, perciò la interruppe bruscamente: “Quelle Giade dell’Immagine Luce di Gemma erano tue”


“Le Giade dell’Immagine Luce di Gemma possono essere create solo dal nostro Regno Luce di Gemma.” Rispose tranquillamente Shui Yingyue.


Qianye Ying’er: “…”


Yun Che asciugò delicatamente le lacrime dal volto di Shui Meiyin, poi la guardò negli occhi: “Meiyin, sei stata davvero tu a realizzare quelle registrazioni?”


Anche se tutti gli indizi puntavano verso Shui Meiyin, voleva comunque che lei stessa lo confermasse. Era impossibile negare che il dono di quelle quattro Giade dell’Immagine Luce di Gemma fosse stato un gesto dettato da amore e affetto, né che avrebbe avuto enormi ripercussioni sulla guerra.


“Mn!” Shui Meiyin sorrise allegramente e annuì. I suoi occhi brillavano come stelle: “Anche se sapevo che le Giade dell’Immagine Luce di Gemma possono essere utilizzate senza che nessuno le individui, ammetto che ero piuttosto nervosa. Per fortuna, nessuno si accorse di nulla.”


La sua risposta fece rabbrividire tutti i Diavoli lì presenti. La loro opinione di lei divenne subito completamente diversa.


“…” Yun Che la osservò con emozioni contrastanti, poi le chiese: “Comunque, perché realizzasti quelle registrazioni?”


“A dire il vero, la prima volta decisi di farlo sul momento, senza pensarci. Tutti stavano parlando della Calamità Cremisi, che avrebbe potuto mettere in pericolo l’intero Regno degli Dei, quindi pensai di registrare quel momento storico. Non potevo certo immaginare che l’Imperatrice Diabolica sarebbe tornata proprio quello stesso giorno.”


“In seguito, quando convincesti l’Imperatrice Diabolica a risparmiarci, tutti gli Imperatori Divini e i Realm King ti acclamarono come Messia. Ma, per qualche motivo, ogni volta che ti vedevo mi sentivo a disagio, avevo un brutto presentimento e non riuscivo in alcun modo a liberarmene, perciò pensai che registrare tutto ciò che succedeva fosse una mossa saggia…”


“E, a quanto pare, avevo ragione.”


Shui Meiyin non aveva agito seguendo un piano astuto, ma semplicemente per un vago cattivo presentimento. L’aveva fatto solamente per proteggere Yun Che.


Yun Che avvertì un grande affetto nel suo cuore. Anche se era sprofondato in un abisso senza fine, aveva ancora un raggio di luminosa speranza a cui aggrapparsi.


“Graz –”


Era passato molto tempo dall’ultima volta che aveva ringraziato qualcuno, ma una mano delicata coprì le sue labbra prima che potesse finire di pronunciare quella parola. Shui Meiyin scosse la testa e gli disse: “Sei il mio promesso sposo, è naturale che io protegga il mio futuro marito, Fratellone Yun Che. Non devi ringraziarmi.”


Yun Che sorrise e le accarezzò una guancia: “Va bene, allora non ti ringrazierò.”


Poi, passò subito a un altro argomento: “In tutti questi anni, sei rimasta imprigionata nel Regno degli Dei Lunari?”


“Mn.” Shui Meiyin annuì: “Xia… Qingyue mi ha imprigionata nel piano più profondo della Prigione Lunare, ma in verità avrei potuto fuggire in qualsiasi momento. L’unico motivo per cui sono rimasta lì fino a qualche giorno fa è che non volevo facesse del male a papà, alla sorellona o al Regno Luce di Gemma.”


“Hmm?” Yun Che inarcò le sopracciglia.


Shui Meiyin continuò: “Quando ho saputo della strana invasione della Regione Settentrionale, ho pensato che forse saresti tornato molto presto, così ho deciso di lasciare il Regno degli Dei Lunari. Sono felice di essere riuscita a consegnarti in tempo quelle quattro Giade dell’Immagine.”


“Avresti potuto fuggire in qualsiasi momento? Come?” domandò Yun Che.


“Questo è un segreto. Te lo dirò… insieme a un’altra grande e bella sorpresa, in futuro, hehe!” rispose lei, raggiante.


Yun Che non indagò oltre. Si limitò a sorridere e rispondere: “D’accordo. A proposito, Xia Qingyue, che ti ha imprigionata e ha fatto del male a tuo padre, ora è morta. Ho anche distrutto completamente il Regno degli Dei Lunari, quindi non dovrai più preoccuparti di loro.”


“…” la luce negli occhi di Shui Meiyin scomparve improvvisamente. Le sue labbra tremarono delicatamente, e sussurrò: “Lei è… morta?”


“Mn,” rispose Yun Che. “È morta nell’Abisso del Nulla. Purtroppo, non sono riuscito a ucciderla con le mie mani, perché con le sue ultime forze vi si è gettata da sola, suicidandosi… Hmm? Qualcosa non va?”


Per qualche motivo, Shui Meiyin aveva improvvisamente ricominciato a piangere.


Si asciugò frettolosamente le lacrime dal volto, poi sorrise di nuovo: “Che notizia fantastica! Finalmente è morta! Lei… lei ha fatto soffrire così tanto te e papà, era… era la persona… peggiore di tutto il mondo…”


“Finalmente… finalmente è…”


Shui Meiyin improvvisamente appoggiò di nuovo il volto al petto di Yun Che. Tremò violentemente, mentre cercava di trattenere i suoi singhiozzi.


Yun Che la prese delicatamente per le spalle, mentre la sua veste veniva bagnata di nuovo dalle sue lacrime. Piuttosto divertito da quella reazione, le chiese: “Perché stai ancora piangendo?”


Riuscì a malapena a trattenersi dall’aggiungere “Hai più di tremila anni, ma ti comporti ancora come una bambina”.


Subito dopo, Shui Meiyin scosse vigorosamente la testa e rispose con la voce rotta: “Io… sono solo… felice… felice che tu sia tornato… e felice che Xia Qingyue sia… morta… sono… sono così felice… così tanto felice… sob…”


Poco più indietro, Chi Wuyao fissò la schiena di Shui Meiyin, con un’espressione confusa ma imperscrutabile.


Dopo un bel po’, Shui Meiyin riuscì finalmente a calmarsi, poi lanciò un’occhiata feroce a tutte le persone intorno a loro: “Il Fratellone Yun Che è mio promesso sposo, quindi ho diritto di piangere quanto voglio. Non… non osate ridere di me, capito!?”


“C-certo che no!” rispose frettolosamente Fen Daoqi, abbassando lo sguardo.


“Hahahaha!” Shui Qianheng rise di gusto e senza preoccupazioni, quando sentì la minaccia di sua figlia.


Qianye Ying’er: (ˉ▽￣～) Tsk~~


Ora che finalmente Shui Meiyin aveva spento le fontane, Yun Che le fece un’altra domanda: “Meiyin, perché l’Imperatrice Diabolica Colpo Celeste Nemesi dei Diavoli ha voluto incontrati da sola?”


Proprio come Qianye Ying’er, la quarta registrazione aveva stupito anche lui. Del resto, quando era da solo con l’Imperatrice Diabolica Colpo Celeste Nemesi dei Diavoli, lei non aveva mai menzionato Shui Meiyin.


“L’Imperatrice Diabolica sapeva che stavo registrando tutto, fin dall’inizio.” Rispose Shui Meiyin. Nessuno ne fu sorpreso.


Le Giade dell’Immagine Luce di Gemma erano tesori estremamente preziosi, che potevano ingannare persino i sensi di un Imperatore Divino, ma era assolutamente impossibile che potessero sfuggire alla percezione spirituale di qualcuno come l’Imperatrice Diabolica Colpo Celeste Nemesi dei Diavoli.


“Dopo aver deciso di lasciare il Caos Primordiale, la sua più grande preoccupazione era che gli Imperatori Divini ti tradissero. Così, mi ha affidato un tesoro molto importante, che solo io, che possiedo una Divina Anima Immacolata, posso usare. Voleva che ti aiutassi, se in futuro fosse successo qualcosa di brutto.”


“Di cosa si tratta?” domandò Yun Che… <em>un tesoro che può essere usato solo da qualcuno che possiede una Divina Anima Immacolata?</em>


Shui Meiyin scosse la testa e sorrise misteriosamente: “Non posso ancora dirtelo.”


“Fratellone Yun Che.” prima ancora che Yun Che potesse insistere per farsi rivelare qualche altro dettaglio, lei lo guardò dritto negli occhi e disse seriamente: “Non voglio che accada mai più qualcosa come tutto questo. Quindi, ti prego, potresti diventare il sovrano assoluto di tutto il Caos Primordiale, e decidere tu le leggi di questo mondo?”


“Sei l’erede del Dio Malvagio e dell’Imperatrice Diabolica. Puoi riuscirci. Sei l’unico che ne ha il diritto.”


“Quando ci riuscirai, prometto che ti rivelerò tutti i miei segreti… va bene?”


                                


                                



