---
title: Capitolo 175 – Maschio e femmina di Drago del Fiume
pubDate: 2024-05-29T21:22:06.276Z
tags:
    - atg
---




CAPITOLO SPONSORIZZATO, grazie al donatore anonimo!
-Alstor


Yun Che sussultò e si guardò intorno con attenzione.
Il pendente era di metallo e avrebbe dovuto riflettere almeno un po' di luce, il suo colore era anche piuttosto diverso da quello del terreno, se fosse caduto sulla terra secca e gialla di quella zona, lo avrebbe notato facilmente. Eppure dopo averlo cercato per parecchio, Yun Che non riuscì a trovarlo.


Yun Che ricordava chiaramente che mentre era seduto e si curava le ferite aveva sfiorato il pendente mentre si sistemava il colletto ormai danneggiato. In quel momento l'aveva ancora con sé.


A meno che...


Yun Che alzò immediatamente lo sguardo e fissò il cielo in lontananza... quando poco prima aveva cacciato via il Falco Tempesta Feroce, aveva avvertito qualcosa scivolargli sul collo. All'inizio aveva pensato di aver agito troppo velocemente e di essere stato ostacolato dai vestiti, quindi non aveva dato peso all'accaduto. Ma ora che ci rifletteva...


Quello era senza dubbio il pendente che gli veniva sfilato dal collo!


Gli artigli del falco non erano solo incredibilmente affilati, ma erano anche ricurvi e formavano un uncino. Entrando in contatto con il filo del pendente, era molto probabile che si fossero agganciati e glielo avessero sfilato!


Il Falco Tempesta Feroce era estremamente veloce. Ormai era già in alto nel cielo e Yun Che lo vedeva solo come un punto nero e sfocato. Yun Che era tremendamente preoccupato e lo inseguì disperatamente, senza trattenersi. Ma dopo aver corso per pochi metri, si fermò e gridò verso l'alto: “Piccola Fata!! Aiutami a inseguire quel Falco Tempesta Feroce! Ha rubato il mio pendente!”


“...” Dopo un bel po', dal cielo giunse la voce imperturbabile della Piccola Fata: “Devo mantenere solo la promessa di proteggerti per tre mesi, non di soddisfare i tuoi capricci. E non sono neppure costretta a obbedire agli ordini di un uomo.”


“Quel pendente per me è importantissimo! Riguarda la mia vita, è l'unica prova che può riunirmi ai miei genitori! Non posso assolutamente perderlo...”


“Questo cos'ha a che vedere con me?”


Yun Che fissò quel puntino nero e distante, in alto nel cielo. Dopo aver inspirato a fondo, urlò con ansia: “Se riuscirai a catturare quel Falco Tempesta Feroce e mi porterai con te, aprirò tre... No! Cinque... Cinque delle tue Profound Entrance ancora chiuse! Faccio sempre quello che dico e senza dubbio non farei mai una promessa che non posso mantenere! Se non lo farò potrai uccidermi immediatamente, in qualunque modo vorrai!”


Le parole di Yun Che sarebbero state come dei tuoni alle orecchie di qualsiasi praticante del Profound ed era un'offerta incredibile alla quale nessuno avrebbe potuto resistere... nemmeno la Piccola Fata. Dopo un paio di secondi, apparve di fronte a Yun Che avvolta da un velo di aurora ghiacciata: “Va bene, in questo caso ti aiuterò!”


La sua voce, fredda e limpida, raggiunse Yun Che sentì una grande forza precipitare su di lui. Venne sollevato da terra e scagliato nel cielo come una freccia scoccata dall'arco, direttamente verso il lontano Falco Tempesta Feroce!


Il vento iniziò a colpire il volto di Yun Che, impedendogli per un po' di tenere gli occhi aperti. La corrente d'aria fischiava accanto alle sue orecchie ed era simile a quella di quando aveva viaggiato sull'Aquila delle Nevi Gigante. Quando si abituò riaprì gli occhi. La Piccola Fata era proprio accanto a lui. La sua postura in volo era bellissima, era come una <a href="https://www.google.it/search?q=%E4%B9%9D%E5%A4%A9%E7%8E%84%E5%A5%B3&amp;rlz=1C1AOHY_enIT708IT708&amp;source=lnms&amp;tbm=isch&amp;sa=X&amp;ved=0ahUKEwiF3ez5x7DRAhUBSWMKHZwZD1YQ_AUICCgB&amp;biw=797&amp;bih=688">Xuan Nu</a> che volteggiava tra le nuvole. La sua lunga gonna bianca come la neve svolazzava e i suo velo si agitava per il vento; si intravedeva indistintamente il suo viso perfetto e meraviglioso, candido come la neve, e si potevano distinguere a fatica i suoi lineamenti.


<em>Nota traduzione: Jiutian Xuannü è la <a href="https://en.wikipedia.org/wiki/Jiutian_Xuann%C3%BC">dea della guerra, della sensualità e della longevità</a> letteralmente significa Misteriosa / Oscura Signora dei Nove Cieli, in cinese "九天玄女".</em>


Il puntino nero davanti ai suoi occhi divenne sempre più grande.


“Solo un po' più veloce, dobbiamo assolutamente raggiungerlo!” incalzò Yun Che, agitato. Ormai, non poteva che implorare che il pendente fosse ben stretto tra gli artigli del falco. Non doveva cadere per nulla al mondo; altrimenti cercarlo nell'enorme Terra Desolata sarebbe davvero stato come cercare un ago in un pagliaio.


La Piccola Fata gli diede un'occhiata indifferente: “Chi raggiunge lo Sky Profound Realm può viaggiare volando, ma in fin dei conti il Falco Tempesta Feroce è il re dei cieli. Anche facendo del mio meglio, il massimo che posso fare è inseguirlo. In questo momento, sono già quasi al limite della mia velocità.”


Mentre parlava, la sagoma nera di fronte a loro si avvicinava sempre più e erano arrivati a una distanza di circa un chilometro e mezzo. Proprio allora, il Falco Tempesta Feroce sembrò accorgersi di essere inseguito e lanciò un grido rumoroso e arrabbiato, udibile chiaramente. Dopodiché, accelerò e si allontanò sempre più dai loro occhi.


“Dannazione! Ci ha scoperti? Piccola Fata, vai un po' più veloce, dobbiamo raggiungerlo! Per forza!” disse Yun Che stringendo i denti.


La Piccola Fata lo guardò di nuovo, poi sospirò in silenzio. Un luccichio di luce blu apparve su tutto il suo corpo, facendo calare improvvisamente la temperatura circostante.


L'aria fredda che lo avvolse all'improvviso fece tremare Yun Che senza che se ne rendesse conto. Solo dopo aver utilizzato rapidamente la sua Profound Energy riuscì a sopportare quel freddo raggelante. Contemporaneamente, avvertì che la forza che lo sospingeva era cresciuta esponenzialmente, facendolo volare nel cielo a una velocità maggiore...


Finalmente il Falco Tempesta Feroce non stava più guadagnando terreno, tuttavia anche dopo un bel po' di tempo, non erano ancora riusciti ad avvicinarsi ulteriormente. L'aura minacciosa alle sue spalle spingeva il falco a volare alla massima velocità. Anche se era solo una Spirit Profound Beast, era il dominatore assoluto dei cieli, quindi neppure la Piccola Fata, che era al picco dello Sky Profound Realm, poteva raggiungerlo. Il falco non sarebbe riuscito a seminarla ma lei non avrebbe potuto catturarlo.


“Piccola Fata, non riusciresti a avvicinarti ancora un po'?” La loro attuale velocità era già come quella di un fulmine e le grida del vento risuonavano nelle sue orecchie facendolo quasi diventare sordo, eppure voleva ancora andare più veloce, agitato. Per lui quel pendente era davvero troppo importante. Durante la sua vita nell'Azure Cloud Continent, lo aveva indossato dalla nascita alla morte senza mai lasciarlo. In questa vita nel Profound Continent, l'aveva tenuto al collo fin dalla nascita, esattamente come nella precedente... era come un marchio che rappresentava la sua vita.


In entrambe le vite non aveva avuto genitori, e non aveva neppure saputo chi fossero. In questa vita finalmente aveva qualche informazione riguardo a loro, e quel pendente che portava al collo era diventato la sua unica speranza di poter scoprire la loro identità... se l'avesse perso non avrebbe più potuto scoprire le sue origini.


“Questa volta sono davvero al mio limite.” rispose la Piccola Fata. Percependo l'ansia di Yun Che, lo rassicurò: “Non dovresti preoccuparti così tanto, lo raggiungeremo di sicuro.”


“Ne sei sicura?”


“Dopotutto è solo una Spirit Profound Beast, quindi in quanto a resistenza non potrà mai sperare di poter competere con me. Se continueremo ad inseguirlo, sicuramente esaurirà le forze prima di me. Se non lo perderemo di vista durante l'inseguimento, non potrà fuggire.”


Le parole della Piccola Fata tranquillizzarono un po' Yun Che. Ripensando all'ultima volta in cui aveva volato, non poté che ridacchiare... in passato, lui e Lan Xueruo erano stati inseguiti senza sosta da un Falco Tempesta Feroce finché l'Aquila delle Nevi Gigante non aveva più potuto continuare... ma stavolta, la situazione era esattamente l'opposto. Lui e la Piccola Fata stavano volando insieme, inseguendo il Falco Tempesta Feroce e aspettando che esaurisse le energie.


L'enorme sagoma del Falco Tempesta Feroce proiettava lunghe ombre nel cielo mentre volava dritto verso nord... nel cuore della Terra Desolata.


La Piccola Fata e Yun Che però non rinunciarono all'inseguimento e sotto di loro si alternavano alla loro vista grandi territori. Dopo quattro ore, avevano sorvolato ben più di varie centinaia di chilometri di terra. Avevano completamente superato la zona delle Spirit Profound Beast e ormai erano sopra quella delle Sky Profound Beast... se Yun Che fosse atterrato in quel luogo, sarebbe stato in pericolo mortale se avesse incontrato una qualsiasi Profound Beast.


Quell'area era un luogo in cui il Falco non avrebbe mai osato avventurarsi, nemmeno nell'alto del cielo. Ma con alle spalle Yun Che e la Piccola Fata, non aveva avuto altra scelta se non volare con tutte le sue forze... e continuare verso nord.


Passarono altre due ore e il cielo divenne sempre più scuro. Senza che se ne accorgessero, avevano volato per centinaia di chilometri. Erano ormai vicini al centro della Terra Desolata... un luogo che Yun Che, con le sue sole forze, non si sarebbe mai sognato di raggiungere.


Dopo aver volato a quella velocità per così tanto tempo, il Falco Tempesta Feroce cominciò finalmente a mostrare segni di stanchezza. La sua velocità iniziò a diminuire e i suoi versi diventavano sempre più deboli e stanchi, senza più energia.


La Profound Strength ad un passo dall'Emperor Profound Realm era così densa che poteva far volare le persone alla massima velocità per sei ore intere, eppure la Piccola Fata non sembrava affatto stanca. Vedendo la sagoma nera davanti ai loro occhi farsi sempre più vicina e riuscendo a distinguere vagamente il corpo sfocato del falco, disse a bassa voce: “Ormai è quasi al limite, preparati a prenderlo.”


Mentre parlavano, accelerarono leggermente e anche la distanza fra loro e il Falco diminuì. Dopo un altro quarto d'ora, erano già a un solo chilometro dal Falco Tempesta Feroce. Proprio allora, le sue ali sobbalzarono all'improvviso e lanciò un debole grido; si schiantò contro una bassa montagna, senza più nessuna forza.


Anche la Piccola Fata fece scendere Yun Che e i due si avvicinarono sempre di più al terreno...


Fu in quell'istante che, nella mente di Yun Che, Jasmine gridò sorpresa: “Andatevene, svelti! È pericoloso!!”
Il cuore di Yun Che tremò dalla paura e, non appena Jasmine ebbe finito di parlare, dalla collina sottostante emerse una gigantesca ombra argentata. La figura scattò verso di loro come un lampo. La belva spalancò le fauci, i cui spaventosi denti erano grandi quanto case e attaccò.
Yun Che e la Piccola Fata impallidirono dal terrore nello stesso istante. La Piccola Fata afferrò con una mano il braccio di Yun Che e lo spinse indietro con tutte le sue forze, riuscendo ad evitare il pericolo. Ma la situazione non era ancora migliorata. Dalle loro spalle, giunse un'altra aura identica... e un'altra bocca tremendamente grande, che era identica all'altra, cercò di addentarli da dietro.


“Via!”


Le eleganti sopracciglia della Piccola Fata si inarcarono e lei distese la mano destra, creando una barriera di ghiaccio larga circa trentatré metri. Quelle bocche spalancate si schiantarono contro la barriera, venendo respinte a una grande distanza. Inoltre, delle enormi crepe si formarono nella barriera protettiva.
Vedendo le spaccature sulla barriera di ghiaccio, la Piccola Fata corrugò la fronte.


Intanto, gli occhi di Yun Che erano già pieni di incredulità.


Perché vedeva dei draghi... Draghi argentati...


Erano due draghi argentati!!


Entrambi i giganteschi draghi che si libravano nel cielo erano lunghi più di cento metri e li avevano accerchiati. Le loro scaglie emettevano un riflesso freddo e argentato; l'imponenza e l'aura terrificante di quelle due creature pietrificarono Yun Che e la piccola fata.


“Non sono veri draghi, ma due varianti che sono diventate dei Draghi dei Fiumi! I loro corpi emettono nell'atmosfera una densa aura tossica... in quanto alla loro forza, sono Sky Profound Beast di alto livello! Sono al picco dello Sky Profound Realm e se continueranno per altri dieci anni a combattere contro avversari dello stesso livello, riusciranno a raggiungere l'Emperor Profound Realm. Se ce ne fosse stato uno solo, lei avrebbe potuto tenergli testa grazie alla sua Profound Strength ad un passo dall'Emperor Profound Realm. Ma contro due di loro... può solo sperare di riuscire a trascinarli con sé nella tomba!”


La voce di Jasmine era incredibilmente cauta: “Oggi dovrai prendere una decisione, lasciare che lei blocchi questi due Draghi dei Fiumi e fuggire immediatamente. Altrimenti morirete entrambi! Scappare insieme è assolutamente impossibile... le capacità di volo di un drago superano di gran lunga quelle dei Falchi!”


A quel punto il Drago del Fiume di fronte a loro spalancò le fauci e pronunciò parole usando la lingua umana: “È un altro stupido umano che cerca di profanare il tesoro del Dio Drago... Morite!!”
Quella voce era solenne e assordante e non appena il Drago del Fiume finì di parlare, entrambi scattarono contemporaneamente verso l'alto e due auree impazzite piombarono su Yun Che e sulla Piccola Fata.





