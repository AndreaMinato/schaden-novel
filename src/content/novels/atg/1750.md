---
title: Capitolo 1750 – Sette Giorni di Tempo
pubDate: 2025-03-10T08:57:10.497Z
tags:
    - atg
---


Capitolo regolare, 0 in coda, 0/10 donazione
-Alstor


L’affermazione di Yun Che fece gelare loro il sangue nelle vene tanto quanto quella di Chi Wuyao, ma Shui Yingyue e Lu Zhou sapevano che quella, comunque, era una delle migliori risposte che potessero desiderare.


In fin dei conti, erano pur sempre abitanti e Realm King della Regione Orientale.


Yun Che aveva salvato la Regione Orientale, e quest’ultima l’aveva tradito. Considerando che Yun Che aveva salvato l’intero universo, aveva tutto il diritto di vendicarsi in qualsiasi modo desiderasse contro coloro che l’avevano tradito… tuttavia, era comunque impossibile negare che la maggior parte degli abitanti della Regione Orientale fosse innocente.


Intrappolati fra le menzogne e le leggi dei loro stessi sovrani, non avevano mai scoperto cosa fosse successo realmente, fino a quando non era stato troppo tardi.


Il Regno Luce di Gemma e il Regno del Cielo Velato erano due fra i pochi Reami Stellari risparmiati da quell’invasione diabolica, eppure il Regno dell’Eternità era stato massacrato, il Regno degli Dei Lunari distrutto completamente, il Regno degli Dei Stellari era nascosto nel suo reame ausiliario e il Regno del Brahma aveva chiuso i propri confini… i quattro Reami Sovrani erano stati sconfitti, o non erano intervenuti, dunque era compito dei Reami Superiori più potenti cercare di migliorare la situazione della Regione Orientale, anche di poco.


Altrimenti, era impossibile prevedere in che inferno sarebbe sprofondata la Regione Orientale, se quei terrificanti Diavoli che non temevano la morte avessero continuato a sfogare senza freni il loro odio sconfinato.


Lu Lengchuan si inchinò e ringraziò sinceramente Yun Che: “Grazie per aver concesso una seconda opportunità alla Regione Orientale, Sovrano dei Diavoli. Quando torneremo nei nostri Regni, annunceremo subito a nome del Regno Luce di Gemma e del Regno del Cielo Velato che tutti coloro che accetteranno di sottomettersi verranno perdonati, e che chi non lo farà… verrà considerato vostro nemico!”


Sapevano bene che sarebbero stati accusati di tradimento.


Ma, dato che non erano stati colpiti dalla guerra, e dato che il loro giudizio non era offuscato dal dolore e dalle perdite, capivano meglio di chiunque altro che ormai la Regione Orientale non aveva speranza contro la Regione Settentrionale, non dopo la caduta del Regno dell’Eternità e del Regno degli Dei Lunari, e non dopo che la verità era stata svelata a tutti.


Quella era la scelta migliore, anzi, era l’unica che potevano prendere per salvare almeno in parte la Regione Orientale.


“Heh! Non sarà necessario!”


Yun Che sorrise e fece comparire improvvisamente l’Arca Primordiale Misteriosa. Poi, ne trascinò fuori qualcuno.


Bang!


Il ghiaccio che avvolgeva quella persona si ruppe, quando cadde violentemente a terra e rotolò molto lontano. Ma, anziché rialzarsi in piedi, si raggomitolò e continuò a tremare senza controllo.


Tutti rimasero scioccati quando videro il suo volto. Poi, Lu Zhou e Shui Qianheng gridarono all’unisono: “L’Imperatore degli Dei Stellari!?”


L’uomo di mezza età raggomitolato a terra si voltò, con lo sguardo perso nel vuoto, e vide Lu Zhou e Shui Qianheng che lo stavano osservando… Poi, lanciò uno strano grido, nascose il viso contro il terreno e si strinse la testa fra le braccia. Gemette come un verme disperato, dicendo: “No… no… non sono l’Imperatore degli Dei Stellari… Non sono… mi avete scambiato per qualcun altro… non sono… non sono…”


Anni prima, era un potente e prestigioso Imperatore Divino, davanti al quale persino individui come Shui Qianheng e Lu Zhou, due straordinari Realm King Superiori, dovevano inchinarsi con rispetto.


Ma adesso, le sue condizioni patetiche erano state rivelate a molti spettatori, fra cui alcune sue vecchie conoscenze. Avrebbe preferito restare congelato per sempre, piuttosto che essere visto così.


Almeno, tutti l’avrebbero ricordato come l’Imperatore degli Dei Stellari scomparso nel nulla, come l’Imperatore Divino che un tempo aveva guidato gli Dei Stellari con il suo grande potere, non come quell’uomo insignificante e patetico.


“Cosa… cosa diavolo…” Lu Zhou e Lu Lengchuan si scambiarono degli sguardi completamente scioccati.


L’Imperatore degli Dei Stellari era scomparso improvvisamente quando il Regno degli Dei Stellari era stato distrutto dall’Infante Diabolico. Dopodiché, per quanto gli i superstiti del Regno degli Dei Stelarri l’avessero cercato, ispezionando quasi ogni centimetro della Regione Orientale, nessuno era riuscito a trovare traccia di lui.


Giravano molte voci e ipotesi sulla sua scomparsa.


Ma nessuno – soprattutto fra di loro – si aspettava che sarebbe improvvisamente ricomparso lì e in quel momento.


Adesso, Xing Juekong non assomigliava affatto all’Imperatore degli Dei Stellari che era stato in passato. Si riusciva a malapena a percepire la sua aura, figurarsi la sua forza soffocante o il suo prestigio imperiale.


Dopo essere stato menomato e imprigionato nel ghiaccio per anni, la sua forza di volontà era stata ridotta in polvere ormai da tempo. Nei suoi occhi c’erano solo disperazione e terrore. Persino il più infimo dei mortali avrebbe provato pietà e disprezzo, se l’avesse visto.


Sicuramente, per ridurre l’Imperatore degli Dei Stellari in quelle condizioni era servito molto tempo, perciò probabilmente era stato torturato fin dal giorno stesso in cui era scomparso nel nulla… ma, ovviamente, nessuno osò chiedere spiegazioni a Yun Che.


Yun Che non aveva ucciso Xing Juekong, anche se lo odiava con tutto sé stesso. In effetti, lo aveva mantenuto in vita fin dal giorno in cui lo aveva trovato. Non aveva mai creduto che, un giorno, quell’atto di “carità” si sarebbe rivelato utile.


Lanciò un’occhiata minacciosa a Xing Juekong, poi lanciò la Ruota degli Dei Stellari ai suoi piedi.


Anche se ormai era una persona comune, Xink Juekong aveva tenuto con sé la Ruota degli Dei Stellari per almeno diecimila anni. L’avrebbe potuta riconoscere praticamente a occhi chiusi.


Quell’uomo debole e anziano sollevò di scatto lo sguardò e fissò la Ruota degli Dei Stellari per alcuni secondi. In qualche modo, trovò la forza di balzare in avanti come una pulce, e di stringere con forza al proprio petto la Ruota degli Dei Stellari. Le lacrime sgorgarono dai suoi occhi come cascate.


Lu Zhou, Shui Qianheng e tutti gli altri osservarono quella scena con delle emozioni impossibile da descrivere.


“Heh.” Yun Che divenne scuro in volto, e disse seriamente: “Xing Juekong, ti concederò di tornare a essere l’Imperatore degli Dei Stellari per un’ultima volta… goditela appieno!”


Xing Juekong non rispose. Era quasi come se non l’avesse neppure sentito. Stava stringendo la Ruota degli Dei Stellari con tutte le sue forze, e per una frazione di secondo quasi si sentì ancora il potente Imperatore degli Dei Stellari.


Yun Che sogghignò, poi camminò in avanti, ordinando: “Daoqi, accendi la Formazione!”


La formazione misteriosa di Proiezione, che aveva già provato volta dopo volta di essere incredibilmente utile, venne accesa di nuovo.


Anche se richiedeva un’enorme quantità di energia, la stavano alimentando con le risorse del Regno dell’Eternità. Non c’era alcun motivo per cui preoccuparsi dei costi.


La grande formazione misteriosa si attivò rapidamente, e il volto scuro e l’aura diabolica di Yun Che avvolsero di nuovo l’intera Regione Orientale.


Tutti i Diavoli attualmente nella Regione Orientale – dagli Imperatori Divini al più umile dei soldati – si inginocchiarono all’unisono… la loro dimostrazione di fedeltà quasi folle fece tremare gli abitanti della Regione Orientale.


Stavolta, però, non poterono fare a meno di vedere Yun Che sotto una luce diversa.


Era un Diavolo, certo… ma erano stati i sovrani della Regione Orientale, anzi, dell’intero Regno degli Dei, a trasformarlo in ciò che era adesso.


Avrebbe dovuto essere il Messia. Avrebbe dovuto essere il più grande eroe della storia e il più grande orgoglio della Regione Orientale.


“Figli dell’Oscurità,” disse lentamente e con voce grave Yun Che: “Per favore, placate momentaneamente la vostra ira, perché ho un importante annuncio per i patetici vermi della Regione Orientale. Patetici vermi della Regione Orientale, ascoltate attentamente e non perdetevi neppure una parola. Altrimenti, lo rimpiangerete.”


Nel mezzo dell’inquietante silenzio, si sentirono soltanto molte persone che deglutivano.


Yun Che sollevò lentamente una mano e ne distese le dita, come se l’intera Regione Orientale fosse nel suo palmo: “Il Regno dell’Eternità e il Regno degli Dei Lunari sono stati sconfitti, mentre il Regno del Brahma e il Regno degli Dei Stellari tremano come tartarughe nascoste nel proprio guscio.”


“Non dovete credere neppure per un istante che vi abbiano abbandonato, perché di fronte a una vera calamità non sareste degni neppure di essere abbandonati. No, no, per loro siete solo vermi patetici, da manipolare e sfruttare come meglio credono.”


Il discorso di Yun Che era pieno di sarcasmo… e particolarmente pungente, ora che tutti conoscevano la verità.


“Ma io devo un grande debito al Regno della Canzone Glaciale, e i rappresentanti del Regno Luce di Gemma e del Regno del Cielo Velato sono venuti personalmente a implorare pietà a nome vostro. Il Regno Luce di Gemma mi ha nascosto durante il mio momento peggiore, e il Regno del Cielo Velato ha tentato di difendermi quando tutti mi hanno tradito, dunque garantirò a tutti voi una possibilità di salvarvi, e una soltanto!”


Shui Qianheng era ancora calmo, ma Lu Zhou e suo figlio riuscivano a malapena a mantenere il controllo delle loro emozioni.


Se davvero la Regione Orientale fosse stata risparmiata, se davvero Yun Che in futuro fosse diventato il nuovo sovrano dell’intero Regno degli Dei… allora quelle sue parole avrebbero portato a un nuovo livello la loro reputazione, già straordinaria.


Chi avrebbe mai immaginato che quell’uomo così brutale, in realtà, considerasse così importanti l’onestà e i debiti?


Ovviamente, non erano solo felici, ma anche addolorati… perché se la Regione Orientale avesse scelto di proteggerlo, anziché tradirlo, i loro Reami Sovrani non sarebbero stati distrutti e il popolo dei Reami Inferiori e Intermedi non sarebbe stato massacrato. Avrebbero goduto di una pace solida ed eterna.


In ogni caso, se Yun Che fosse stato ancora lo stesso del passato, se avesse voluto solo vivere sul suo pianeta insieme all’Infante Diabolico, non sarebbe mai diventato così potente in così poco tempo.


Yun Che strinse leggermente le dita, e innumerevoli abitanti della Regione Orientale si sentirono come se avesse afferrato la loro anima e la loro stessa vita: “Entro sette giorni, tutti i Reami Superiori dovranno mandare da me il loro Realm King. Si inginocchieranno e mi giureranno fedeltà eterna, altrimenti… svaniranno per sempre, inghiottiti dall’Oscurità!”


Le parole del Sovrano dei Diavoli fecero battere all’impazzata innumerevoli cuori e spalancare innumerevoli occhi.


“Ricordate, avete solo sette giorni, sette giorni! Questa è la prima e ultima opportunità che concederò a voi vermi!”


“Se i vostri Realm King insisteranno a trascinarvi nell’Oscurità, potrete scegliere se seguirli e morire con loro, o ucciderli e nominare un nuovo Realm King più saggio.”


“Vi unirete a noi nell’Oscurità, o verrete ridotti in cenere nera? Sono curioso di sapere quale sarà la vostra decisione!”


“Hehehehe!”


Yun Che si voltò e se ne andò, ridacchiando con freddezza, dopo aver lanciato il suo spietato ultimatum. Innumerevoli semi oscuri vennero piantati nei cuori terrorizzati di gran parte degli abitanti della Regione Orientale.”


“Obbediamo agli ordini del Sovrano dei Diavoli. Ritirata!”


L’esercito dei Diavoli stava già indietreggiando quasi in sincronia, mentre gli abitanti della Regione Orientale erano ancora con lo sguardo perso nel vuoto. Persino i soldati a un passo dalla distruzione del cuore dei Reami nemici si ritirarono senza alcuna esitazione.


Se non fosse stato per Yun Che, non avrebbero mai potuto mettere piede fuori dalla Regione Settentrionale, figurarsi sfogare a piacere il loro rancore! Per loro, i suoi ordini erano diventati ormai da parecchio una vera e propria dottrina.


Perciò, i Diavoli indietreggiarono come un’onda oscura, lasciandosi alle spalle gli increduli abitanti della Regione Orientale e lo spietato ultimatum del Sovrano dei Diavoli…


La terribile guerra che aveva tinto di rosso persino il cielo finalmente si interruppe, ma nessuno riusciva a capire se il futuro riservasse una benedizione o un inferno ancora più terribile.


“No! Non dobbiamo cadere nei tranelli dei Diavoli!” gridò un abitante della Regione Orientale: “Stanno chiaramente cercando di dividerci per indebolirci e renderci schiavi!”


Due giorni prima, la maggior parte di loro avrebbe combattuto fino alla morte per difendere ciò che restava del loro orgoglio e del loro onore. Avrebbero preferito morire, piuttosto che sottomettersi all’Oscurità.


Ma dopo aver scoperto la crudele verità e aver perso ogni certezza, quell’offerta sembrava loro un raggio di speranza, l’ultima possibilità di sopravvivere.


L’Imperatrice Diabolica si era sacrificata per salvare il mondo. Il Sovrano dei Diavoli aveva salvato tutti loro, solo per essere tradito da coloro di cui si fidava. Se persino l’ideale che non ci fosse posto al mondo per l’Oscurità, allora l’oppressione e il massacro dei Diavoli, che continuavano da un milione di anni, era un peccato imperdonabile…


Quindi, era davvero impossibile accettare di convivere con l’Oscurità? Di sottomettersi all’uomo che anni prima aveva salvato il mondo intero?


Come minimo, avrebbero salvato sé stessi e la propria famiglia. Come minimo, quella terribile calamità sarebbe finita subito, e…


… e avrebbero avuto l’opportunità di espiare le loro colpe, abbandonando i loro ideali falsi e corrotti.


“Io… non voglio più combattere contro i Diavoli.” Disse un praticante del mistero, cadendo debolmente in ginocchio.


Quell’affermazione debole e spenta rappresentava alla perfezione ciò che provavano innumerevoli abitanti della Regione Orientale.


“Grande Realm King, arrendiamoci. I Diavoli sono troppo potenti, e non avremmo speranze contro di loro. E poi… Yun Che era un abitante della Regione Orientale, proprio come noi.”


“Maestro della setta, perché continuiamo a combattere, ora che sappiamo la verità? … io non voglio più lottare, davvero, non voglio.”


“Sono Diavoli! Avete già dimenticato quanti dei nostri fratelli e familiari hanno ucciso!? Davvero resterete a guardare senza fare nulla, mentre la Regione Orientale si trasformerà in una Regione di Diavoli!?” ringhiò a pieni polmoni un Realm King Superiore.


“Heh.” Venne interrotto subito da una risata addolorata. Era stato il più talentuoso dei suoi uomini: “Maestro della setta, questo accadrà solo se tutti noi moriremo. Preferirei sopravvivere, e vedere come sono davvero i Diavoli.”


“Grande Realm King, non deve assolutamente arrendersi ai Diavoli! Come faremo a guardare in faccia i nostri antenati nell’aldilà, se ci sottometteremo? E poi, c’è ancora il Regno del Brahma! È assolutamente impossibile che si stiano nascondendo come dice il Sovrano dei Diavoli! Forse, stanno preparando di nascosto un piano con la Regione Meridionale e la Regione Occidentale, per sferrare un attacco decisivo… se ci arrendiamo ora, questa macchia resterà per sempre nel nostro onore!”


La Regione Orientale venne avvolta per parecchio tempo da un oceano di conversazioni.


Perché il destino di ogni Reame Stellare sarebbe stato deciso entro sette giorni.


………………..


Nota dell’Autore:






Wu Guike: “Evvai! Sono comparso di nuovo!”


*


Nota di Alstor: è un gioco di parole, “Wu Guike” ha gli stessi caratteri di “guscio di tartaruga”, quindi si riferisce al passaggio in cui Yun Che afferma che il Regno degli Dei Stellari e quello del Brahma si stanno nascondendo nei loro gusci come tartarughe.


