---
title: Capitolo 1751 – Seppellire il regno del Monarca del Brahma (1)
pubDate: 2025-03-10T08:57:10.497Z
tags:
    - atg
---


<em>Capitolo regolare,
0 in coda, 0/10 donazione</em>
<em>-Schadenfreude</em>


La proiezione stava continuando.


Nel regno dell'Eternità, Yun Che stese la mano e lanciò una sfera di Energia Misteriosa di luce verso Xing Yuekong, che sentì un'ondata di potente energia vitale percorrere il suo corpo debole.


Alzò lo sguardo verso Yun Che con stupore. Anche il suo sguardo cupo e torpido recuperò un po' di vigore.


Yun Che diede un'occhiata a Chi Wuyao, ma non era necessario. La sua regina avrebbe capito le sue intenzioni comunque. La donna arricciò lievemente gli angoli delle labbra, un bagliore cupo passò per i suoi occhi.


Ora Xing Juekong era un invalido sia dal punto di vista fisico che psicologico. Così l'energia spirituale cupa di Chi Wuyao penetrò nella sua anima senza mostrare la minima resistenza.


Una luce fosca entrò nello sguardo di Xing Juekong e la sua espressione divenne fredda e maestosa. Afferrò la ruota degli Dei Stellari e si alzò. Non aveva nessuna Energia Misteriosa, ma era stato un imperatore almeno da dieci millenni. Shui Qianheng e Lu Zhou si sentirono un po' sotto pressione quando incontrarono il suo sguardo.


Con solennità, Xing Juekong entrò nel raggio della proiezione e scioccò tutti gli abitanti della Divina Regione Orientale.


"L-l'imperatore degli Dei Stellari?!"


Nel loro regno ausiliario, i sei sottoposti rimasti: gli Dei Stellari Giada, Demone, Sole, Fuoco e Fascino Celesti si alzarono in piedi all'unisono. "Imperatore Divino!"


Questa era la prima volta che Xing Juekong si era rivelato al mondo dopo la sua scomparsa. Nessuno si poteva immaginare come fosse apparso accanto a Yun Che.


Gli Dei Stellari erano scioccati ed entusiasti, specialmente dopo aver visto la ruota degli Dei Stellari nelle sue mani, l'artefatto era l'ancora di salvezza per la loro eredità! Finché la ruota degli Dei Stellari fosse esistita, il regno degli Dei Stellari poteva vacillare, ma non sarebbe mai scomparso.


<em>Thump!</em>


Le masse erano ancora sbigottite dalla comparsa di Xing Juekong, ma poi fece qualcosa che nessuno si sarebbe mai aspettato di vedere... si inginocchiò di fronte a Yun Che.


Sollevò, il nucleo e l'ancora di salvezza del regno degli Dei Stellari, la ruota degli Dei Stellari e dichiarò con solennità: "Il Sovrano dei Diavoli è il messia dell'universo e, per estensione, anche il mio. Perciò, nel nome dell'Imperatore degli Dei Stellari, io e il mio regno abbiamo deciso di giurargli fedeltà in segno di ringraziamento per il suo perdono."


"D'ora in avanti, il regno degli Dei Stellari servirà il Sovrano dei Diavoli. Chiunque sfiderà la sua volontà sarà il nemico del regno degli Dei Stellari!"


"Se romperemo qualunque giuramento, che un fulmine possa colpirci sul posto!"


Il suo giuramento era completamente libero da ogni finzione o riluttanza. Era inginocchiato, ma era chiaro che fosse una dichiarazione sentita.


Il regno degli Dei Stellari non era forte quanto lo era un tempo, ma aveva comunque sei Dei Stellari e diciassette Anziani. Nessun regno sovrano poteva rivaleggiare con loro.


Questo in particolare dopo che il regno dell'Eternità e quello degli Dei Lunari erano stati distrutti dai diavoli. Ormai ne erano rimasti solo due e uno di essi ora aveva giurato lealtà al Sovrano dei Diavoli di fronte a tutti...


Questo era indubbiamente un altro grosso colpo per i coltivatori della Divina Regione Orientale. Annientò con crudeltà ogni speranza e determinazione che avevano.


"Sorellona." La Dea Stellare del Demone Rose si rivolse alla Dea Stellare della Giada Aster per chiedere indicazioni. Anche gli altri iniziarono ad osservarla.


Dopo che l'Imperatore degli Dei Stellari era scomparso misteriosamente, Moonflower e Shenhu erano stati uccisi, e Jasmine e Caizhi erano... Aster era diventata la Dea Stellare più forte e rispettata nel gruppo. Naturalmente era diventato il loro capo.


Si alzò lentamente e fissò la ruota degli Dei Stellari nelle mani di Xing Juekong... aveva notato che la luce stellare che rappresentava il potere divino del Veleno, dell'Origine, della Forza e del Massacro non c'erano.


Il potere divino del Massacro non c'era perché l'Infante Malvagio Jasmine era stato annientato dai diavoli dopo essere stato cacciato via dal Caos Primordiale. Anche se fosse sopravvissuta in qualche modo, era bloccata dalle mura dell'universo. Era impossibile che il suo potere primario tornasse nella ruota degli Dei Stellari.


Ma perché mancavano anche i poteri dell'Origine, del Veleno e della Forza?


Che fossero stati già passati a nuovi successori?


Tuttavia non aveva il tempo di pensarci. Spostò lo sguardo in lontananza, pensosa.


Alla fine, si ricordò del giorno in cui Yun Che era morto per Jasmine nel regno degli Dei Stellari... e mormorò: "È il momento... di fare una decisione."


Nel regno dell'Eternità, Shui Qianheng e Lu Zhou stavano fissando Xing Juekong con shock e paura.


Quando riguardarono Chi Wuyao, non poterono che provare un brivido. Avevano la pelle d'oca.


Dopo aver fatto il suo giuramento, Xing Juekong si ritirò dall'area compresa dalla proiezione e il bagliore cupo nei suoi occhi svanì all'improvviso. Poi crollò a terra e smise di muoversi.


Yun Che stese la mano, la Ruota degli Dei Stellari tornò volando da lui e svanì nelle sue mani. Sigillò di nuovo Xing Juekong in un blocco di ghiaccio per poi gettarlo di nuovo nell'Arca Primordiale Misteriosa.


Mentre il giuramento inaspettato dell'imperatore degli Dei Stellari stava ancora sconvolgendo moltissime persone, il Realm King del regno del Cielo Velato Lu Zhou e suo figlio Lu Lengchuan, dalla fama quasi uguale a quella di suo padre di recente, entrarono velocemente nella proiezione.


"Sovrano dei Diavoli, il regno dell'Eternità indubbiamente era nel torto, ma la maggior parte dei suoi cittadini non meritava di soffrire per un crimine che non avevano commesso. Erano solo vittime manipolate dalle persone che le hanno fatto un torto."


Lu Zhou si stava rivolgendo a Yun Che, ma in realtà stava parlando ai coltivatori della Divina Regione Orientale. "Se continueremo a lottare, tutto ciò che porterà saranno conflitti e morte. Così le chiedo di dare una possibilità alla Divina Regione Orientale per rivalutare le nostre conoscenze riguardo all'oscurità... o anche solo un'occasione per espiare le nostre colpe."


Era una dichiarazione di sottomissione dolorosa, ma era solo naturale che il perdente si piegasse di fronte ai capricci del vincitore, inoltre questa era una preghiera e non una trattativa. Lu Zhou stava implorando di dare loro una possibilità di sopravvivere per conto della Divina Regione Orientale.


"Io, Lu Zhou, il Realm King del Cielo Velato e il regno che governo si uniranno al Sovrano dei Diavoli! Sono certo che le persone sagge della Divina Regione Orientale sceglieranno di risolvere queste ostilità e di vivere in pace con i coltivatori dell'oscurità."


Si meritava proprio di essere definito uno dei tre più grandi Realm King della Divina Regione Orientale. Il suo discorso era sbalorditivo e convincente.


Anche Shui Yingyue entrò nella proiezione. Dato che Lu Zhou aveva espresso tutto ciò che doveva dire, si inchinò con semplicità e disse: "Il regno Luce di Gemma servirà lealmente il Sovrano dei Diavoli."


A parte l'Imperatore degli Dei Stellari, nessuno poteva rappresentava la volontà della Divina Regione Orientale a parte i Realm King. Anche i coltivatori più feroci stavano iniziando a perdere la loro determinazione.


"Ho dato una possibilità alla Divina Regione Orientale." Disse con tono profondo Yun Che rivolgendo la schiena al pubblico. "Mi chiedo quanti regni stellari scompariranno per sempre nell'oscurità tra sette giorni. Non vedo l'ora di sapere la risposta!"


La proiezione si spense e la Divina Regione Orientale cadde nuovamente in un silenzio opprimente.


L'Imperatore degli Dei Stellari, il regno Luce di Gemma e quello del Cielo Velato si erano sottomessi a Yun Che. Il loro esempio di sicuro avrebbe spunto moltissimi altri regni superiori ad arrendersi.


La resistenza della Divina Regione Orientale sarebbe diminuita sicuramente giorno dopo giorno. Una volta che fosse scaduto il termine di sette giorni, tutti avrebbero considerato sciocco perfino l'atto di opporsi.


Detto questo, la Divina Regione Orientale non si era arresa completamente.


Stava ancora sperando che il regno del Monarca del Brahma lo sorprendesse con un miracolo o che il regno stellare superiore più vasto, quello del Sacro Universo, radunasse i suoi alleati e organizzasse la loro ultima resistenza.


.....


Dopo che la proiezione finì, Yun Che strinse i denti per poi sussurrare: "Ora che è fatta, è il momento di dare loro il colpo di grazia."


Fu in quel momento che tre saette atterrarono di fronte a Yun Che. Erano Yan Uno, Due e Tre.


"Mm? Siete tornati velocemente." Yun Che li guardò di sottecchi per un momento: "Non ditemi che siete tornati a mani vuote?"


Tutti e tre gli antenati Yama tremarono all'unisono. Yan Uno chinò velocemente la testa e rispose: "Padrone, abbiamo perlustrato quasi metà dell'intera Divina Regione orientale, ma... ma non siamo riusciti a trovare un solo Dio Lunare."


"Nemmeno uno?" Yun Che si accigliò per poi dire: "Non mi direte che ogni Dio Lunare è perito contro i Cristalli Diabolici dell'Oscurità Eterna, vero?"


"T... tornerò subito a cercarli." Balbettò Yan Due. Figuriamoci difendersi, aveva troppa paura perfino per dare una spiegazione.


"Non importa." Yun Che ridacchiò freddamente. "Se sono intelligenti, scapperanno via con la coda tra le gambe finché potranno. In tal caso, tanto vale che soffrano un po' più a lungo come il vecchio cane Eternità!"


Dopodiché si girò lentamente e spostò lo sguardo verso il regno del Monarca del Brahma: "Dopotutto ora ho uno spettacolo entusiasmante da godermi."


.....


Nel frattempo l'ultimo regno sovrano in cui i coltivatori della Divina Regione Orientale avevano riposto le loro speranze stava ancora rifiutando l'accesso agli estranei e...


...Stava annegando in una disperazione senza precedenti.


"Coff... coff coff coff... puu!"


Uno schizzo di sangue uscì dalla bocca di Qianye Fantian mentre stava tossendo con forza. La sala era silenziosa e illuminata debolmente, ma la macchia cremisi sul pavimento aveva un bagliore verde inquietante.


Sollevò le mani e le fissò. Erano impallidite ancora di più rispetto a due ore fa.


Poi alzò lo sguardo e gettò un'occhiata verso i suoi Re del Brahma. Ognuno di loro era addolorato e disperato.


Nelle ultime ventiquattro ore circa, avevano cercato di fare di tutto per trovare degli antidoti: la migliore giada divina che repelle i mali, una grande formazione per l'espulsione del veleno e anche fondere i loro poteri e rimuovere insieme il veleno...


Era stato completamente inutile! Erano riusciti solo a sopprimere per un po' l'energia del veleno. Non erano riusciti a disperdere nemmeno un briciolo del Veleno Divino della Disperazione.


La tragedia di diversi giorni fa si era ripetuta, ogni creatura nella capitale era stata avvelenata!


In quest'epoca, i mortali non potevano fare nulla per disperdere l'energia del veleno della Perla del Veleno Celeste!


Tutto il loro potere, astuzia e ricchezze... non erano nient'altro che uno scherzo di fronte al Veleno Divino della Disperazione.


"Mio signore... non c'è davvero altro modo?" Disse addolorato il primo re del Brahma.


Non poteva ricordarsi quante volte aveva fatto questa domanda, in effetti il suo sguardo era diventato sempre più cupo ogni volta che lo chiedeva.


"Eheh!" Qianye Fantian ridacchiò con fare truce: "Non avrei rinunciato ad Ying'er allora lora se fosse stato curabile, no?"


Allora, Xia Qingyue e Yun Che avevano dovuto intessere una trama e correre grandi rischi per iniettare una piccola quantità di veleno nel suo corpo.


Oggi Yun Che aveva avvelenato lui e tutti i Re del Brahma senza che se ne accorgessero se non quando era stato troppo tardi... la differenza tra i due attacchi era immane.


Questo era il motivo per cui Qianye Fantian sapeva meglio di chiunque altro che... la Perla del Veleno Celeste era il solo oggetto al mondo che poteva curarli.


Facendo circolare l'Energia Misteriosa con cautela e gentilezza per rallentare la diffusione del veleno, alzò lo sguardo vacuo.


Anche adesso provava riluttanza nell'implorare Yun Che.


Stava ancora cercando un'alternativa... o un modo in cui il suo regno sarebbe potuto sopravvivere a questa tribolazione.


Mentre tutti nella capitale stavano sopportando la tortura del Veleno Divino della Disperazione, nessuno notò che un Re del Brahma stava volando via in segreto dal regno, reprimendo il dolore.


Si stava dirigendo verso l'Imperatore del Mare Meridionale.
                                


                                



