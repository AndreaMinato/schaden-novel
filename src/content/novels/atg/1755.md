---
title: Capitolo 1755 – La decisione dell'Imperatore del Monarca del Brahma!
pubDate: 2025-03-10T08:57:10.497Z
tags:
    - atg
---


<em>Capitolo regolare di ieri,
0 in coda, 0/10 donazione</em>
<em>-Schadenfreude</em>


C'erano due vecchi vestiti con semplici abiti bianchi. I loro capelli erano completamente bianchi e sembravano viaggiatori che avevano attraversato il tempo e lo spazio stessi per arrivare nel presente. Sembravano avere molta esperienza sulle spalle.


L'Imperatore del Mare Meridionale abbassò lentamente le sue braccia doloranti e lanciò loro un'occhiataccia.


Pensava che Qianye Fantian fosse il solo coltivatore nell'intero regno del Monarca del Brahma pari a lui.


Tuttavia anche questi due vecchi che lo stavano ostacolando erano forti quanto lui!


Inoltre le loro aure avevano un peso e un'età innaturale.


Cosa stava succedendo? Da quando il regno del Monarca del Brahma aveva due guerrieri del genere?


Le sue pupille si rimpicciolirono quando capì, un ringhio profondo e spaventato gli sfuggì di bocca: "Qianye Bingzhu... e Qianye Wugu?!"


I loro volti e le loro aure gli avevano fatto rievocare i ricordi che aveva ereditato dagli imperatori prima di lui. Sarebbero... dovuti essere morti molto tempo fa!


Nel cielo, anche Yun Che stava guardando i due vecchi. Finora tutto ciò che Qianye Ying'er aveva detto si era rivelato vero.


Qianye Wugu e Qianye Bingzhu erano gli Imperatori Divini del Monarca del Brahma di due generazioni fa. Lo shock di Nan Wansheng fu rimpiazzato da follia mentre fissava i due uomini che sarebbero dovuti morire da tempo.


"È tutto vero, è tutto vero!" Gridò con entusiasmo. "Non solo possedete l'artefatto della vita eterna, avete anche trovato un metodo per usarlo!"


"Se il regno del Monarca del Brahma ha trovato un modo per utilizzarlo, allora non c'è motivo per cui non potremo fare lo stesso... eheheh, ahahahah!"


Rise come un pazzo mentre luce dorata brillò nei suoi occhi. Allargò le braccia ed evocò l'ombra di una torre dorata dietro di lui.


Proprio come i coltivatori del regno del Monarca del Brahma, le loro aure erano dorate. La torre dietro di loro si allungò sempre di più fino a raggiungere trentamila metri d'altezza.


Il vecchio a destra sembrava impassibile nonostante l'intera capitale fosse avvolta dall'aura velenosa. Fissò Nan Wansheng e disse: "Pare che la giovane generazione del regno del Mare Meridionale stia migliorando sempre di più."


"Questa torre infernale meridionale è ben costruita. È già pari a quella del vecchio dei nostri tempi." Sospirò l'altro.


Le loro voci da sole mettevano una grande pressione sulle spalle di Nan Wansheng... senza menzionare che Gu Zhu era ancora appostato dietro l'angolo. Anche quel vecchio non era da sottovalutare.


Ma non poteva arrendersi sapendo che i suoi avversari sarebbero dovuti essere morti da tempo e che l'artefatto della vita era a portata di mano! Forse questa era la sua unica opportunità per ottenerlo. Non si sarebbe fermato nemmeno se avesse dovuto esaurire tutto il potere della torre infernale meridionale!


Sorridendo come un pazzo, stava per fare un passo avanti quando qualcosa lo fece voltare scioccato...


Dall'altra parte del campo di battaglia, i Re del Brahma avvelenati non potevano competere con il Sovrano del Mare Infernale Meridionale e i sei Dei del Mare. Nonostante avessero gettato ogni cautela al vento e stessero combattendo con tutte le loro forze, avevano subito enormi danni in breve tempo.


<em>Rumble!</em>


Il Sovrano del Mare Infernale distrusse facilmente la grande formazione creata dal primo e dal secondo Re del Brahma con un colpo di palmo. Poi evocò due torri illusorie e le scagliò sugli avversari. Le esplosioni scavarono enormi buchi nei petti dei Re del Brahma e li scaraventò via di nuovo.


Anche se il Sovrano del Mare era potente, i due Re del Brahma più potenti non avrebbero dovuto perdere così velocemente... il Veleno Divino della Disperazione era il motivo più importante dietro la loro debolezza. Stavano perdendo velocemente forza vitale ad ogni secondo.


<em>Bang!</em>


I due Re del Brahma precipitarono a terra come meteore. Attorno a loro, anche gli altri stavano strisciando a terra ed erano gravemente feriti.


I Re del Brahma si scambiarono delle occhiate. Videro un senso di sconfitta... e determinazione negli sguardi dei loro compagni.


Il Sovrano del Mare Infernale Meridionale apparì sopra di loro e mormorò con tono spettrale: "Dovrebbe essere piacevole avere l'occasione di uccidere così tanti Re del Brahma con le nostre mani, ma... vi potete scordare di morire così facilmente dopo che avete ucciso il Sovrano del Mare Infernale Occidentale."


Il Sovrano del Mare Infernale Meridionale stava combattendo con cautela nonostante la sua ferocia. Non aveva mai dato loro l'occasione di avvicinarsi.


Aprì il palmo ed evocò una piccola formazione misteriosa su ogni dito. "Urlate di dolore prima di morire! Sarà il dono d'addio del Sovrano del Mare Infernale Occidentale!"


Fu in quel momento che due aure impossibili si manifestarono in lontananza. Tutti si voltarono scioccati verso di esse.


"Antenati..." Il primo Re del Brahma gridò con entusiasmo. Era il solo Re del Brahma che era a conoscenza di questo segreto: "Sono gli antenati!"


"Cosa?!" Esclamò scioccato il Sovrano del Mare Infernale Meridionale.


Mentre il Sovrano Infernale era distratto, Qianye Zixiao, il traditore, si aggrappò alla sua schiena e lo immobilizzò. Allo stesso tempo, fessure dorate iniziarono a diffondersi per tutto il suo corpo.


"Tu!" Il Sovrano del Mare Infernale volse lo sguardo indietro, scioccato. Prima che potesse aggiungere qualcosa, altre due figure si erano aggrappate a lui.


Sull'orlo della morte, il Primo e il Secondo Re del Brahma avevano superato i loro limiti e si erano mossi veloci come non mai. Nel secondo in cui toccarono il Sovrano del Mare infernale, accesero subito le loro anime del Brahma per fare scoppiare tutto il loro potere divino.


"Fratellone!"


"Wulei!"


Tutti i Re del Brahma gridarono con tristezza... ma ora che i loro corpi avevano iniziato a brillare, erano spacciati.


<em>BOOM!</em>


<em>
</em><em>BOOM!!</em>


Il Sovrano del Mare Infernale Meridionale cercò di divincolarsi dalla stretta dei tre Re del Brahma, ma nessuno di loro allentò la presa. Le fenditure dorate che coprivano i loro corpi assomigliavano ad una ragnatela che tenevano legato il nemico.


"Voi... voi...!" La ferocia nello sguardo del Sovrano del Mare si trasformò in paura. Ripensò alla fine aveva fatto l'altro Sovrano.


"Un dono d'addio, uh. È una buona idea." Ormai il primo Re del Brahma era avvolto completamente da luce dorata. "Come dono d'addio... ti uccideremo!"


"Aspetta... aspetta!"


<em>BOOM!!</em>


Erano tre Re del Brahma che stavano usando le Ceneri Spirituali insieme, senza menzionare che due di loro erano i più potenti della loro categoria.


L'esplosione risuonò per centinaia di migliaia di chilometri di distanza.


Il Sovrano del Mare Infernale Meridionale non ebbe nemmeno una possibilità per sopravvivere, fu fatto a pezzi.


Perfino gli Dei del Mare che avevano cercato di salvarlo furono travolti dall'esplosione e rimasero feriti.


A terra, i Re del Brahma ignorarono le ferite e il veleno che li divorava e fissarono storditi la luce dell'esplosione...


I Re del Brahma erano il gruppo più potente della Divina Regione Orientale. Avevano sempre seguito fedelmente le loro credenze e avevano sempre creduto che la loro gloria sarebbe durata in eterno.


Tutto era cambiato meno di una settimana fa.


Oggi cinque Re del Brahma erano morti.


In lontananza, Yun Che fissò lo scoppio e mormorò: "Qianying aveva ragione. Se avessimo cercato di prendere il regno del Monarca del Brahma con la forza, avremmo subito enormi perdite."


L'Imperatore del Mare Meridionale spalancò gli occhi mentre fissava l'ondata sconfinata di luce... e l'aura del Sovrano del Mare Infernale che stava scomparendo.


Qianye Wugu e Qianye Bingzhu attaccarono insieme all'improvviso. Il loro potere si fuse per formare un'enorme ondata di energia dorata.


Nan Wansheng si girò immediatamente e spinse in avanti la torre alta trentamila metri.


<em>BUZZ!</em>


Una fenditura dimensionale apparì lentamente nel punto di impatto mentre un tonfo riecheggiò per l'intera capitale.


L'ombra della Torre Infernale meridionale tremò violentemente per poi sgretolarsi. Nel frattempo Nan Wansheng era già volato via per decine di chilometri mentre gridava a squarcia gola: "Ritirata!!"


La morte del primo Sovrano del Mare lo aveva sbalordito, ma aveva anche intensificato la sua follia, mentre la dipartita del secondo Sovrano lo aveva spaventato così tanto da destarlo dal suo torpore.


Il regno del Monarca del Brahma stava per andare incontro ad una completa distruzione. Avrebbero dovuto conquistarlo senza problemi, eppure erano riusciti in qualche modo a scambiare due Sovrani del Mare per il potere morente di cinque Re del Brahma!


Avevano ucciso metà dei suoi sottoposti più potenti in pochissimo tempo!


Lo avrebbe addolorato profondamente perdere due Dei del Mare... figuriamoci due dei quattro Sovrano del Mare più potenti!


L'artefatto della vita eterna era davanti a lui, ma i due antenati erano ancora più vicini.


Se avesse insistito a combattere contro il regno del Monarca del Brahma, avrebbe perso perfino i sei Dei del Mare.


Era ben consapevole di essere stato manipolato quando era arrivato nella Divina Regione Orientale, ma non si sarebbe mai immaginato che avrebbe subito delle perdite del genere alla fine del suo viaggio...


Né Qianye Wugu, né Qianye Bingzhu lo inseguirono. Dopo aver confermato che l'Imperatore Divino del Mare Meridionale e i suoi sottoposti erano fuggiti, si sedettero subito e chiusero gli occhi. Poi divennero silenziosi come statue.


Qianye Fantian si alzò e fissò i due per un momento. Poi la sua espressione cambiò lievemente: "Onorabile padre, nonno, voi..."


"Sono... avvelenati anche loro... coff, coff!" Gu Zhu non riuscì più a nascondere il dolore. "Hanno imprigionato il veleno nelle interiora per impedire che l'Imperatore del Mare Meridionale lo notasse. In effetti sono arrivati al limite dopo quell'attacco."


Se avessero mostrato l'aura velenosa, Nan Wansheng non si sarebbe ritirato assolutamente.


Qianye Fantian tremò mentre mormorava stordito: "E pensare che la Perla del Veleno Celeste è così terrificante."


Non solo la torre era coperta da innumerevoli formazioni sigillanti, Qianye Wugu e Qianye Bingzhu si erano immersi nell'aura divina dell'artefatto della vita eterna prima che venissero avvelenati... eppure non erano riusciti a sfuggire al disastro.


E pensare che il regno del Monarca del Brahma, uno dei più potenti nell'universo, sarebbe stato umiliato fino a questo punto.


"Mio signore."


Il resto dei Re del Brahma trascinarono i loro corpi stanchi dagli antenati. Il primo, il secondo, l'ottavo, il decimo e il tredicesimo Re del Brahma erano morti, e anche i nove rimasti erano gravemente feriti.


Si inginocchiarono di fronte a Qianye Wugu e Qianye Bingzhu e con entusiasmo si rivolsero ai loro antenati agli antenati: "Porgo i miei rispetti, precedente re, antenato."


Nessuno dei due vecchi rispose.


"Wuhe, Wulei, Zonglun, Beilie, Zixiao... sono tutti morti?" Chiese Qianye Fantian chiudendo gli occhi. Il suo tono era piatto e privo di emozione.


"Sì." Il terzo Re del Brahma chiese piano: "È grazie a Zixiao che siamo riusciti ad uccidere il Sovrano del Mare Infernale Meridionale, ma... qual è il significato dietro le sue azioni? Perché ci ha tradito all'inizio, solo per sacrificarsi per noi alla fine?"


"C'è solo una risposta per il suo comportamento innaturale." Qianye Fantian si ricordò di quando Qianye Zixiao era andato nel Regno della Canzone Glaciale e disse: "Probabilmente ha incontrato Yan Tianxiao... e la regina diabolica quando stava tornando dal Regno della Canzone Glaciale."


"Che sia..." Tutti i Re del Brahma capirono.


"La sua anima è stata rubata dalla regina diabolica." Disse Qianye Fantian per poi fissare il cielo.


La mente che aveva architettato questo piano aveva attirato l'Imperatore del Mare Meridionale, messo all'angolo il loro regno con del veleno, usato Zixiao per alimentare le fiamme dell'avidità di Nan Wansheng, per poi fargli tradire l'esercito del Mare Meridionale... Così entrambi i regni avevano subìto enormi danni.


Dovevano stare guardando lo spettacolo "entusiasmante" da lontano.


Qianye Fantian non si disturbò a dirlo. Scelse di chiudere gli occhi e sospirò.


Non importava più che Qianye Zixiao fosse stato controllato dalla regina diabolica. La battaglia aveva fatto perdere il controllo al veleno nel loro corpo, che adesso stava consumando rapidamente la loro carne e la loro forza vitale. Il terzo Re del Brahma chiese con tristezza: "Mio signore... svaniremo davvero così dalla storia?"


"No." Qianye Fantian sorprese tutti. "C'è un ultimo modo."


Le sue parole accesero una fiamma di speranza negli sguardi di ogni Re del Brahma.


"Preparate una nave." C'era solo calma nello sguardo di Qianye Fantian quando riaprì gli occhi. "Ora che ci penso, è passato molto tempo dall'ultima volta che ho visto Ying'er."


                                

