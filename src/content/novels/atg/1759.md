---
title: Capitolo 1759 – Sigillo Primordiale della Vita e della Morte (2)
pubDate: 2025-03-10T08:57:10.498Z
tags:
    - atg
---


<em>Capitolo regolare di ieri,
0 in coda, 0/10 donazione</em>
<em>-Schadenfreude</em>


"Cosa succede?"


Qianye Ying'er aggrottò le delicate sopracciglia mentre chiedeva con sospetto.


"..." Lo sguardo di Yun Che rimase fisso sul posto e non rispose.


Quella era la voce di una donna, la più lieve ed effimera che avesse mai sentito in tutta la sua vita.


Era più morbida di una nuvola, più tenue di una brezza gentile. Sembrava che provenisse sia da un'era distante che dalle profondità di un sogno.


Tuttavia quella voce non risuonò di nuovo nel silenzio. Chiuse gli occhi e si concentrò, ma non riuscì a percepire l'esistenza di un'anima o di uno spirito... La sua mente sembrava suggerirgli che se lo fosse immaginato.


"Chi sei?"


Chiese alla sua stessa anima... ma non ottenne risposta nemmeno dopo molto tempo.


Sporse la mano per toccare di nuovo il Sigillo Primordiale della Vita e della Morte, ma non sentì più nulla.


"Cosa sta succedendo?" Domandò di nuovo Qianye Ying'er.


Yun Che allontanò la mano dal Sigillo Primordiale della Vita e della Morte e rispose con calma: "Niente. Visto che è un tesoro divino, la Perla del Veleno Celeste ha reagito in modo particolare."


Ni Xuan...


Era il nome del Dio Malvagio.


Si era sbagliato?


Qianye Ying'er lo guardò con attenzione, ma non fece altre domande. Iniziò a parlare con fare lento e composto: "È stato l'Imperatore del Monarca del Brahma di tre generazioni fa a scoprirlo. Lo ha trovato per caso in una rovina che risaliva all'Era degli Dei vicino al confine meridionale della Divina Regione Orientale. Come hai appena detto, è un sigillo morto.
Se il suo aspetto non avesse corrisposto perfettamente alle descrizioni registrate nel Sigillo Primordiale della Vita e della Morte, sarebbe stato estremamente difficile identificarlo solo dalla sua aura. In effetti, non credeva nemmeno di aver scoperto il terzo tesoro divino."


Yun Che la ascoltò in silenzio, accigliato mentre rifletteva su ogni sua parola.


Proprio come la Perla del Veleno Celeste e la perla dell'Eternità, lo spirito primario del Sigillo Primordiale della Vita e della Morte era già morto.


Secondo le antiche leggende, la proprietaria originale del Sigillo Primordiale della Vita e della Morte era la Dea della Vita Li Suo. Dopo che era morta, il Sigillo Primordiale della Vita e della Morte era caduto nelle mani dei diavoli per poi svanire senza lasciare traccia... Ma il regno del Monarca del Brahma l'aveva trovato nella parte sud della Divina Regione Orientale.


"Ma la 'vita eterna' potrebbe fare impazzire di desiderio chiunque." Disse con una risata piena di derisione Qianye Ying'er: "Il regno del Monarca del Brahma ha provato ad usare innumerevoli metodi per attivare l'abilità dell'artefatto. Molti di questi metodi sono stati incredibilmente crudeli e la quantità di vite che hanno sacrificato a questo tesoro superano di gran lunga la tua immaginazione."


Yun Che: "..."


"Tuttavia, finalmente sono riusciti a produrre un ultimo 'esperimento' con successo durante la generazione di Qianye Wugu, ed è zio Gu."


Qianye Wugu era il nonno di Qianye Ying'er, eppure lei lo chiamò per nome e cognome senza battere ciglio.


Questo punto particolare non era cambiato a causa della morte di Qianye Fantian o della Campana Spirituale del Brahma.


Yun Che scoccò un'occhiata verso il Sigillo Primordiale della Vita e della Morte per poi chiedere: "Come ci sono riusciti?"


Solo He Ling aveva i requisiti per diventare lo spirito di un tesoro divino. Anche qualcuno come la grande antenata dell'Eternità che possedeva il Gelido Cuore di Vetro ed era la proprietaria precedente della Perla dell'Eternità era stata a stento capace di diventarne lo spirito. Quindi naturalmente era impossibile per il regno del Monarca del Brahma fare recuperare le sue abilità al Sigillo Primordiale della Vita e della Morte.


"Il Marchio del Suicidio del Brahma."


Il tono di Qianye Ying'er divenne profondo mentre dava una risposta che sorprese Yun Che.


Gettò un'occhiata di lato e continuò: "La formazione misteriosa sotto di noi è stata creata da una speciale piastra formazioni, uno degli oggetti che abbiamo ereditato dagli dei. Il suo nome è formazione del potenziamento dell'Imperatore del Brahma ed è la formazione misteriosa di più alto livello nel regno.
È capace di attivare forzatamente il potenziale delle Vene Misteriose, ma è anche accompagnata da enormi rischi. La sola volta che il Sigillo Primordiale della Vita e della Morte è riuscito a produrre una lieve e debole risposta è stata dentro questa formazione."


"Tuttavia, solo la durata della vita dello zio Gu si è estesa mentre rimaneva accanto al Sigillo Primordiale della Vita e della Morte. Altre persone, incluso Qianye Wugu, non sono riusciti ad assorbire l'energia divina che proveniva dal Sigillo Primordiale della Vita e della Morte. Ma dopo che hanno scoperto che il Sigillo Primordiale della Vita e della Morte aveva effetto sullo zio Gu a causa del Marchio del Suicidio del Brahma."


"Lo zio Gu è stata la sola cavia al Divine Master che Qianye Wugu aveva potuto ottenere. Per impedirgli di scappare o ribellarsi, Qianye Wugu ha impiantato un Marchio del Suicidio in lui usando la Campana Spirituale. Per pura coincidenza, questo ha permesso allo zio Gu di assorbire l'energia divina della vita eterna. Questo molto probabilmente per due motivi.
Il primo era che il Marchio del Suicidio del Brahma ha formato degli strani collegamento con l'energia divina del Sigillo Primordiale della Vita e della Morte. Il secondo era che si sarebbe diffuso per tutte le vene e l'Arterie di una persona, coprendo l'intero corpo. Eheh, è piuttosto ironico."


"Così solo Qianye Wugu e Qianye Bingzhu sono potuti sopravvivere fino ad ora... perché anche loro hanno ricevuto il Marchio del Suicidio?" Chiese Yun Che.


"Naturalmente." Lo sguardo di Qianye Ying'er emise una luce cupa. "Questo è il motivo per cui ho detto che il concetto della vita eterna avrebbe fatto impazzire chiunque. I marchi del suicidio impiantati su Qianye Wugu, Qianye Bingzhu e lo zio Gu sono privi di padrone, sono stati tutti creati e inflitti dalla campana spirituale."


"In altre parole, ora che controllo la campana spirituale, ho le loro vite in pugno. Non ti devi preoccupare."


Le labbra di Yun Che fremettero e disse: "Ma sembra che Qianye Wugu e Qianye Bingzhu non siano troppo entusiasti della vita eterna."


Qianye Ying'er rise freddamente: "Questa sorta di 'vita eterna' è accompagnata da restrizioni incredibili, diventando una sorta di tortura prolungata. Se non fosse stato per la loro devozione nei confronti del regno, forse avrebbero scelto di morire da molto tempo."


Yun Che non fece commenti... Ogni creatura vivente avrebbe avuto istintivamente paura della morte.


Proprio come i tre antenati Yama disposti a vivere come fantasmi nel Mare di Ossa dell'Oscurità Eterna per più di ottocentomila anni invece di scegliere di morire.


Qianye Ying'er avanzò e stese all'improvviso una mano per afferrare il Sigillo Primordiale della Vita e della Morte. Poi lo lanciò a Yun Che.


"Prendilo."


Il suo tono era incredibilmente calmo, come se gli stesse passando un pezzo qualunque di giada opaca.


Yun Che lo prese e socchiuse gli occhi: "Ne sei sicura? Questo è il più grande segreto del regno del Monarca del Brahma, il suo tesoro più prezioso."


Qianye Ying'er rispose: "Sei riuscito a prendere il controllo della Perla dell'Eternità, così potresti essere capace di resuscitare anche il Sigillo Primordiale della Vita e della Morte."


"L'immortale Sovrano dei Diavoli che avvolgerà il mondo in una notte perpetua... se lo desideri, potrai farlo sicuramente."


Yun Che guardò con attenzione Qianye Ying'er, ma non disse altro. Invece mise via con calma il Sigillo Primordiale della Vita e della Morte.


Ora possedeva quattro dei sette Tesori Celesti... Tuttavia il Sigillo Primordiale della Vita e della Morte era inerte, il potere della Perla dell'Eternità si era esaurito dopo aver aperto il Regno Divino per tremila anni, e anche la Perla del Veleno Celeste aveva esaurito tutto il Veleno della Disperazione che aveva accumulato negli ultimi anni.


Per quanto riguardava lo Specchio del Samsara... era sempre silenzioso e inattivo.


Quando lasciarono la dimensione in miniatura sottoterra, videro tutti i Re del Brahma e gli Anziani in ginocchio di fronte a loro, messi in fila. Anche gli emissari rimasti stavano lottando per strisciare davanti a loro, i loro sguardi erano imploranti.


Quando Qianye Ying'er fissò la capitale in rovina, ebbe la sensazione che fosse passata una vita dall'ultima volta che l'aveva vista. Sospirò per poi iniziare a parlare: "Non c'è motivo per me di rifiutare il dono che mi ha fatto Qianye Fantian prima di morire. Rimarrò qui per un po' e li renderò utili strumenti nel più breve tempo possibile."


Il tono della donna era completamente privo di emozione.


Li considerava davvero solo degli strumenti o provava ancora un po' di affetto per il posto dov'era nata? Forse nemmeno lei avrebbe potuto rispondere a questa domanda.


"Va bene." Rispose Yun Che. Dopodiché disse all'improvviso: "Già che ci sei, aiutami ad indagare su una cosa."


"Mmmh?" Qianye Ying'er spostò lo sguardo di lato.


Yun Che continuò: "Durante il periodo in cui sei stata mia schiava, ti ho fatto questa domanda. Il regno del Monarca del Brahma ha mai preso di mira la famiglia reale degli Spiriti del Legno? Ti ho anche chiesto chi è stato a costringere il patriarca e sua moglie a suicidarsi facendo esplodere le loro sfere."


"Così è su questo che vuoi che indaghi?" Qianye Ying'er mostrò uno sguardo sorpreso.


Si ricordava di avergli detto che il responsabile non doveva essere molto importante nel regno, perché nessuno degli spiriti del legno sarebbe riuscito a scappare.


"Esatto." Rispose Yun Che con un'espressione cupa. "È una questione molto importante per me. Naturalmente è anche possibile che sia già morto. Ma se non lo fosse... devi portarmelo vivo."


Qianye Ying'er mormorò un po' per poi chiedere: "Quando è accaduto circa?"


"Quindici anni fa."


"Va bene." Qianye Ying'er rispose: "Non ci vorranno più di tre giorni."


Yun Che annuì, preparandosi a spiccare il volo.


"Aspetta un momento." A Qianye Ying'er era venuta in mente un'idea. Fissò Yun Che con fare concentrato: "Sei sicuro che sia stato qualcuno del regno del Monarca del Brahma a farlo?"


Questa domanda fece aggrottare le sopracciglia a Yun Che.


I genitori di He Ling ed He Lin erano stati costretti a suicidarsi dalla gente del regno del Monarca del Brahma. Era stato l'anziano Qing Mu, che gli aveva anche dato una sfera degli Spiriti del Legno, a dirglielo quando aveva scoperto il loro rifugio segreto nel regno Darkya.


“In seguito, dopo innumerevoli peripezie troppo terribili da raccontare, il Patriarca e sua moglie riuscirono finalmente a entrare in contatto con un Regno Sovrano. Ma non potevano sapere che all’improvviso sarebbero stati colpiti da una catastrofe… in quella tragedia, il Patriarca, sua moglie e migliaia di membri del nostro Clan persero la vita. Lottando disperatamente fino alla morte, permisero al Giovane Patriarca e alla Principessa di fuggire…"


“Io… ricevetti una trasmissione del suono dal Patriarca, subito prima della sua morte – mi disse soltanto quattro parole.”


“Regno… del… Monarca… Brahma…”


Quando ripensò alle parole di Qing Mu, Yun Che scosse lentamente la testa. "Il patriarca si è riferito al regno del Monarca del Brahma nella sua ultima trasmissione del suono che ha fatto prima di morire. Non dovrebbe essersi sbagliato."


"Il patriarca degli Spiriti del Legno che è morto, qual era la sua coltivazione?" Chiese Qianye Ying'er.


"He Ling, qual era la coltivazione del tuo onorabile padre?"


"Stadi intermedi del Divine Spirit Realm." Riferì Yun Che dopo aver sentito la risposta di He Ling.


"Divine Spirit Realm?" Disse Qianye Ying'er accigliandosi.


"Cosa c'è?" Chiese Yun Che.


Qianye Ying'er scosse la testa, stringendo lievemente i suoi occhi dorati. Rispose: "Probabilmente mi sto preoccupando inutilmente. E pensare che ci sarebbe stato un idiota nel genere nel grande regno del Monarca del Brahma, qualcuno che avrebbe rivelato la sua identità ad un mero coltivatore al Divine Spirit Realm. In effetti sono molto più interessata di te a scoprire chi è questo idiota. È la vergogna del regno."


Le parole di Qianye Ying'er avevano un certo sottinteso.


In quel momento Yun Che rimase scosso.


Si era reso conto di qualcosa a cui non aveva mai pensato prima...


Qing Mu gli aveva parlato del regno del Monarca del Brahma anni fa e gli aveva riferito della trasmissione del suono.


Ma... non significava necessariamente che ciò che aveva detto il patriarca riflettesse la verità!


Dopo aver iniziato a comprendere il regno del Monarca del Brahma, Yun Che aveva scoperto che un motivo importante della loro prominenza era la fiducia e l'immenso orgoglio che provavano i suoi cittadini.


Se qualcuno avesse commesso una malvagità del genere dando la caccia agli Spiriti del Legno, un'enorme macchia per l'onore di una persona, sicuramente avrebbe lanciato un colpo fatale sulle sue vittime e non avrebbe lasciato tracce. Altrimenti sarebbe stato punito gravemente se fosse stato scoperto visto che avrebbe dato una cattiva fama al regno.


Tuttavia, molti spiriti del legno erano riusciti a scappare e il patriarca aveva perfino scoperto le identità dei responsabili.


Uno spirito del legno non avrebbe mai detto una menzogna mosso da intenti malvagi, così non aveva mai sospettato delle parole di Qing Mu. Non aveva mai questionato le sue parole in tutti questi anni... Tuttavia fu contagiato all'istante dai sospetti di Qianye Ying'er.


Inoltre, secondo le parole di Qing Mu, il patriarca non doveva essere mai entrato in contatto con i regni sovrani prima che si abbattesse una calamità sulla sua razza. Così com'era riuscito a scoprire l'identità dei colpevoli?


"Ritorna nel regno dell'Eternità prima, ti darò una risposta dopo tre giorni."


Una strana luce illuminava lo sguardo della donna.. i suoi sospetti e le parole "quindici anni fa" le avevano fatto ricordare qualcosa.


Quando Yun Che si levò in volo, una luce purificante iniziò a ricadere sulle terre sotto di lui. Aveva accettato la decisione di Qianye Ying'er, così rimosse il veleno da Qianye Wugu, Qianye Bingzhu e il resto della capitale. Dopodiché iniziò a dirigersi verso il regno dell'Eternità.


Stava per diventare il protagonista di un enorme spettacolo.
                                


                                



