---
title: Capitolo 1760 – Sangue e Perdono
pubDate: 2025-03-10T08:57:10.498Z
tags:
    - atg
---


<em>Capitolo regolare,
0 in coda, 0/10 donazione</em>
<em>-Schadenfreude</em>


Dopo aver lasciato il regno del Monarca del Brahma e aver volato per un po', Yun Che si fermò in un vasto spazio vuoto e tirò fuori il Sigillo Primordiale della Vita e della Morte.


L'artefatto aveva perfino perso la sua lucentezza dopo aver lasciato la formazione del potenziamento. Ora pareva un ordinario disco di giada.


Se Qianye Wugu e Qianye Bingzhu non fossero ancora vivi e, la Perla del Veleno Celeste e la Perla dell'Eternità non stessero percependo un debole segnale da questo oggetto, non avrebbe mai creduto che questo fosse il mitico artefatto della vita eterna.


Yun Che posò il palmo sul sigillo di giada e rilasciò la sua energia spirituale, ma la sua coscienza lo attraversò come se fosse aria. Non percepì nessun mondo unico o un'aura spirituale speciale al suo interno, sembrava quasi che fosse solo una pietra qualunque.


Yun Che ritirò la mano e per un momento divenne pensoso. Chiese: "He Ling, puoi entrare nel mondo interno del Sigillo Primordiale della Vita e della Morte?"


Poco dopo, He Ling rispose piano: "Controllare sia la Perla del Veleno Celeste sia la Perla dell'Eternità è il massimo che posso fare. Se dividessi di nuovo la mia energia spirituale, potrei... sarà davvero... davvero difficile, ma farò un tentativo dopo che mi riprenderò pienamente."


Si stava riferendo alla sua mancanza di energia dopo aver perso il controllo e aver sovraccaricato la Perla del Veleno Celeste.


"Inoltre ho anche provato a sondare questo spazio e il suo mondo in miniatura un paio di volte, ma sembrano davvero diversi dal normale. Cercherò di entrarci di nuovo dopo aver recuperato le forze."


La Ruota delle Miriadi di Tribolazioni era il potere che aveva annientato la razza degli dei e dei diavoli, e il Sigillo Primordiale della Vita e della Morte... era il più potente dopo di essa.


Non c'erano dubbi che fosse superiore sia alla Perla dell'Eternità che alla Perla del Veleno Celeste.


Se esisteva un potere capace di "resuscitarlo"... poteva essere solo He Ling.


"Concentrati solo a guarire. Non devi prestarci troppa attenzione." Disse Yun Che. Francamente, era completamente indifferente nei confronti del Sigillo Primordiale della Vita e della Morte.


Mentre lo stava riponendo, He Ling chiese all'improvviso: "Eri preoccupato da quella voce, vero? Maestro?"


Lo sguardo di Yun Che divenne concentrato: "L'hai sentita?"


"Mn. Quella voce ha detto... Ni Xuan."


"..." Yun Che spostò lo sguardo in lontananza e sussurrò: "Immagino che non fosse un'allucinazione dopotutto."


Quella voce aveva chiamato il nome del Dio Malvagio... o era solo una coincidenza?


Se fosse stato così, non significava che un'antica anima indebolita stesse vivendo nel Sigillo Primordiale della Vita e della Morte?


Il Dio Malvagio veniva ricordato secondo il suo titolo o come il Dio della Creazione degli Elementi, ma il suo vero nome era stato dimenticato da innumerevoli secoli.


Yun Che tirò fuori il Sigillo Primordiale della Vita e della Morte e provò a sondarlo di nuovo, ma non scoprì nulla. Alla fine non ebbe altra scelta se non lasciar perdere e tornare nel regno dell'Eternità.


.....


Molte enormi navi profound che portavano le streghe, Yan Tianxiao e metà dei Diavoli Yama stavano discendendo nel regno dell'Eternità... avevano scelto questo regno come base principale.


La Divina Regione Orientale e le cento fortezze circa che avrebbero fatto da punto di riferimento erano tutte cadute sotto il loro controllo. Dato che la loro supervisione non era più necessaria, erano tutti andati nel regno dell'Eternità per prepararsi alla loro prossima mossa.


Non furono i soli ad entrare nel regno dell'Eternità però. Molte arche profound differenti, appartenenti ai regni stellari superiori, erano fuori dal regno divino e i loro Realm King si stavano facendo strada in questo territorio ora poco familiare. Quando una pressione diabolica discese all'improvviso su di loro, si sentirono afflosciare le gambe.


Un Realm King di un regno stellare superiore si forzò a mantenere la calma e si inchinò: "Can Genzi è qui per chiedere udienza al Sovrano dei Diavoli."


Un emissario della Luna Ardente di guardia nell'area disse una sola parola: "Aspetta." Non spostò nemmeno lo sguardo su di lui.


Nessuno diede il benvenuto al nuovo arrivato, né gli aveva detto per quanto e dove avrebbe dovuto attendere.


Non molto lontano da lui, il Realm King percepì un paio di aure che lo sondarono per un po'. Ognuna di esse era così potente che iniziò ad avere la pelle d'oca.


Erano Realm King potenti e Divine Master. Erano indubbiamente i guerrieri più potenti nei loro regni.


Sfortunatamente per loro, le persone radunate nel regno dell'Eternità includevano la regina diabolica, l'imperatore Yama, le streghe, i diavoli Yama, i Divoratori della Luna...


La loro arroganza si spense come una candela sotto un vento potente o sparì come quella di una iena di fronte a delle tigri e a dei leoni feroci. La loro autorità non era nulla di fronte a loro.


Uno per uno, i Realm King superiori si presentarono e iniziarono ad attendere il Sovrano dei Diavoli. Nessuno li accolse e nemmeno le guardie erano disposte a graziarli con una sola occhiata. Probabilmente non erano mai stati disprezzati così tanto in tutta la loro vita.


Eppure nessuno osò mostrare rabbia od ostilità, figuriamoci tornare indietro e andarsene. Si limitarono a ritrarre le loro aure più che potevano e attendere silenziosamente.


Erano stati loro a perdere, così perché avrebbero dovuto mostrare orgoglio?


Alla fine, dopo un periodo di tempo indefinito, il cielo si oscurò all'improvviso. Un uomo era apparso nel cielo dell'Eternità.


Come se i loro cuori neri fossero stati attirati dal nuovo arrivato, le guardie della Luna Ardente si inginocchiarono e gridarono all'unisono: "Ben tornato, sua magnificenza!"


La fede e il potere dietro le loro parole erano così intensi che i Realm King quasi caddero in ginocchio anche loro.


Quando alzarono lo sguardo, l'ombra nera era già svanita. Ma il trambusto che aveva causato la sua comparsa riverberava ancora nei loro spiriti.


In quanto Realm King superiori, erano abituati ad essere venerati. Ma la maggior parte delle persone che si erano inginocchiati di fronte a loro l'avevano fatto più per paura che per rispetto... e nemmeno una volta avevano visto... questa sincerità che trascendeva ogni fede accanita.


Quando queste persone avevano dato il benvenuto al loro Sovrano dei Diavoli... sembrava che avessero visto il loro vero dio.


Alcuni dei Realm King avevano governato il loro regno per venti-trentamila anni. Erano passati al massimo quattro anni da quando Yun Che era scappato nella Divina Regione Settentrionale. Com'era riuscito a farsi venerare fino a questo punto?


Yan Tianxiao corse ad accogliere Yun Che non appena ne percepì la presenza. Dopo un profondo inchino, rise fragorosamente e disse: "È sbalorditivo! Chi avrebbe pensato che la Divina Regione Orientale sarebbe caduta ai nostri piedi in sole due settimane!"


Anche Fen Daoqi stava ridacchiando: "È solo naturale che tu e il tuo esercito abbiate distrutto ogni ostacolo nella Divina Regione Orientale, imperatore Yama. Ancora meglio, il nostro Sovrano dei Diavoli si è occupato di quattro regni sovrani da solo. I suoi risultati sono senza precedenti e non hanno eguali nella storia del Regno degli Dei, così è solo naturale che sia finita così."


Dopo aver attirato metà dei guerrieri del regno dell'Eternità, Yun Che li ha massacrati insieme ai tre Antenati Yama e il regno della Luna Ardente. Poi il regno degli Dei Lunari è stato fatto a pezzi e il regno del Monarca del Brahma è annegato in un inferno velenoso. Alla fine, il regno degli Dei Stellari si è arreso dopo che hanno piegato Xing Juekong. Non hanno perso nemmeno un soldato durante la conquista dei tre regni."


I quattro regni sovrani esistevano da almeno centinaia di migliaia di anni, ma Yun Che li aveva annientati con una tale facilità da impaurire perfino Yan Tianxian, un Imperatore Divino.


Yan Tianxiao annuì con convinzione per poi inchinarsi di nuovo di fronte a Yun Che: "Sua magnificenza, quando siamo partiti ero preoccupato, ma ora..."


"Non voglio sentire parole inutili." Yun Che lo interruppe con un cenno per poi chiedere a Chi Wuyao: "Quanti di loro si sono presentati?"


"Metà." Rispose con un sorriso Chi Wuyao. "Dovrebbe arrivare anche il resto di loro. Naturalmente ci saranno dei regni stellari che preferiranno morire piuttosto che sottomettersi."


"Come 'riceverai queste persone?"


Fissò con aspettativa Yun Che.


Yun Che non aveva nessuna compassione nei confronti dei Realm King della Divina Regione Orientale. Avrebbe voluto impiantare sigilli dello schiavo in tutti loro, ma alla fine era irrealistico.


Ridacchiò freddamente per poi rispondere: "Avrò bisogno della tua anima diabolica."


"Se il tuo piano è di rubare le loro anime, mi dispiace dirlo ma non funzionerà." Disse piano Chi Wuyao. "La mia anima diabolica del Nirvana può rubare l'anima al massimo a dieci persone. Anche se ho ritirato quella che ho lasciato in Qianye Zixiao, ne ho lasciata una in Zhou Xuzi. Questo significa che posso rubare lo spirito al massimo ad altre nove persone."


"Inoltre credo che la mia anima diabolica sarebbe piuttosto scontenta di essere usata per rapire dei meri Realm King superiori."


La voce dolce che Chi Wuyao usava mentre parlava con Yun Che avrebbe fatto accelerare il battito cardiaco e ribollire il sangue perfino a Yan Tianxiao e Fen Daoqi. Dovevano sforzarsi molto per proteggere le loro menti senza rivelare le loro difficoltà.


"No, non devi rubare l'anima di nessuno." Disse Yun Che: "Tutto ciò di cui ho bisogno è di un esempio e di una persona morta."


Chi Wuyao sembrò lievemente sorpresa. Poi mostrò uno splendido sorriso: "Naturalmente."


Yun Che fluttuò giù sul palco degli dei rovinato e attivò di nuovo la grande formazione per le proiezioni. Chiaramente, l'intera Divina Regione Orientale avrebbe assistito a questa cerimonia di giuramento di fedeltà.


I Realm King superiori erano già tesi, ma quando tre figure curve apparirono all'improvviso dietro Yun Che, ebbero la sensazione che un artiglio diabolico avesse stretto i loro cuori. Erano terrorizzati.


Yun Che scorse con lo sguardo i Realm King superiori e poi sorrise lievemente: "Molto bene. Sono contento che abbiate scelto di accettare la mia offerta."


"Così... chi tra di voi sarà il primo a ricevere questo onore? Umpf!"


I Realm King superiori rabbrividirono. Chiaramente Yun Che voleva che si facessero avanti uno alla volta.


Chi avrebbe voluto essere il primo a sottomettersi facendo una cerimonia così umiliante, proprio sotto gli occhi del mondo intero?


Gli occhi di Chi Wuyao brillarono in modo innaturale dopo che Yun Che fece questa domanda.


"Io!"


Un uomo molto alto e muscoloso si fece avanti e si presentò di fronte a Yun Che. Unì le mani e disse: "Sono il Realm King del regno Kui, Kui Hongyu. D'ora in avanti sono disposto a servire il sovrano e non lottare mai più contro i diavoli."


Yun Che lo fissò per un momento per poi dire una sola parola: "Inginocchiati."


L'espressione di Kui Hongyu si irrigidì visibilmente. Anche il resto dei Realm King si riempì di apprensione.


Erano abituati ad essere venerati, non a prostrarsi di fronte agli altri. Dopotutto erano tutti supremi Divine Master e governavano regni stellari superiori. Come potevano essere disposti ad inginocchiarsi di fronte ad un'altra persona?


Perfino di fronte al monarca di un regno sovrano la norma al massimo era di inchinarsi o, al massimo, di chinarsi su un ginocchio davanti ai suoi superiori. In effetti, si erano sottomessi in questo modo una volta in tutta la loro vita: quando si erano trovati di fronte all'Imperatrice Diabolica Colpo Celeste Nemesi dei Diavoli.


Yan Tre alzò lo guardo verso Kui Hongyu e disse freddamente: "Sei sordo? Il padrone ti ha detto di inginocchiarti!"


Il potere di un antenato Yama era a dir poco terrificante. Stringendo i pugni, Kui Hongyun alla fine scelse di chinarsi e inginocchiarsi. Tuttavia tutti potevano vedere che stava tremando incontrollabilmente.
                                


                                



