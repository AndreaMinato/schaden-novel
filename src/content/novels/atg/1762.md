---
title: Capitolo 1762 – I Piani del Mare Meridionale
pubDate: 2025-03-10T08:57:10.499Z
tags:
    - atg
---




<strong><em>Capitolo regolare (Di ieri, Schaden pubblicherà più tardi quello di oggi), 0 in coda, 0/10 donazione</em></strong>






<strong><em>-Alstor</em></strong>






Ora che una vittima sacrificale aveva fatto da esempio, tutti gli altri Realm King presero subito la loro decisione.






Per di più, dopo aver visto un loro pari cedere, abbandonare l’orgoglio e sottomettersi all’Oscurità, senza rendersene conto lo trovarono più facile da accettare.






Il resto della Regione Orientale vide i Realm King Superiori, a cui milioni di persone dovevano obbedire ciecamente, e che consideravano quasi delle divinità, inginocchiarsi come criminali in attesa della sentenza. Tutti caddero in ginocchio davanti a Yun Che, uno dopo l’altro… si sottomisero all’Oscurità che fino a pochi giorni prima odiavano e disprezzavano. Si prostrarono, spezzarono i propri denti e accettarono il Marchio dell’Oscurità, dovendo persino ringraziare abbondantemente Yun Che per la sua generosità.






Gli abitanti della Regione Orientale erano così scioccati e terrorizzati da quello spettacolo che in molti si sentirono sul punto di svenire. Non riuscivano a capire chiaramente se, nei loro cuori, provassero imbarazzo e autocommiserazione oppure dolore.






I forti sfruttavano i deboli, e la storia era scritta dai vincitori. Era sempre stato così, ma nessuno lo aveva mai fatto così apertamente e spietatamente.






Yun Che osservò ognuno di quei Realm King Superiori inginocchiarsi e spezzarsi i denti. La sua espressione rimase per tutto il tempo fredda e impassibile, senza la minima traccia di pietà o esitazione… Tuttavia, non era neppure felice.






Quelle erano le stesse persone di quattro anni prima, ma il loro atteggiamento e le loro parole erano completamente opposti.






Generosità? Giustizia? Onore? Dignità? Coscienza?






In quel mondo, un mondo crudele dove solo i forti sopravvivevano, tutte queste erano solo cazzate.






Solamente una forza soverchiante poteva dare significato alle parole generosità, giustizia, onore, dignità e coscienza… Un potere assoluto avrebbe permesso di scrivere qualsiasi legge si desiderasse!






Nel lontano Regno del Sacro Universo.






Il Regno del Sacro Universo era avvolto da un’atmosfera spenta.






Dopo il violento scontro fra Luo Shangchen e Luo Guxie, quasi tutto la setta aveva scoperto che in realtà Luo Changsheng era un “bastardo”. Per fortuna, l’intero setta aveva chiuso i confini e si era isolato il più velocemente possibile, così la notizia non si era diffusa. Altrimenti, il Reame Superiore più potente della Regione Orientale sarebbe diventato il suo più grande zimbello.






Il Grande Anziano del Regno del Sacro Universo entrò nella Sala Principale con un’espressione tranquilla. Poi, disse: “Maestro della setta, non possiamo più permetterci di far aspettare Yun Che. Anche a costo di sacrificare la nostra dignità e il nostro onore, dobbiamo almeno… salvare le radici della setta, che i nostri antenati ci hanno affidato.”






I quattro grandi Reami Sovrani erano caduti uno dopo l’altro, quindi il Regno del Sacro Universo poteva davvero conservare il suo orgoglio?






Per di più, era stato appena scosso da un drastico conflitto interno.






Luo Shangchen sollevò lentamente lo sguardo e osservò il Grande Anziano. Nell’arco di pochi giorni, sembrava essere invecchiato di migliaia di anni: “Avete trovato… quel bastardo?”






Il Grande Anziano scosse la testa. Non disse nulla. In effetti, anche se avesse voluto dire qualcosa, non ci sarebbe riuscito.






Dopo ciò che era successo qualche giorno prima, Luo Changsheng era fuggito dal Regno del Sacro Universo e non aveva più comunicato con nessuno. Luo Guxie aveva ferito parecchi discepoli del Regno del Sacro Universo, poi l’aveva inseguito. Nessuno sapeva dove fosse ora.






Nell’arco di pochi minuti, il Regno del Sacro Universo aveva perso due Divine Master di alto livello. Ancora peggio, avevano perso il loro Principe Ereditario, la cui luce era così brillante da illuminare il mondo intero. In quanto a Luo Shangchen, ovviamente era tormentato a morte da ciò che era successo.






Che razza di vendetta era? Non riusciva ad accettarlo. In effetti, non aveva mai pensato di aver fatto niente di male. Dopotutto, aveva solo ucciso un plebeo di un Reame Inferiore!






Alzandosi lentamente in piedi, barcollò visibilmente prima di riuscire a raddrizzare la schiena.






“Andiamo.” Disse, sospirando e osservando l’orizzonte.






<em>Esatto, non abbiamo altra scelta… proprio come non avevamo scelta quattro anni fa, alla Parete del Caos Primordiale.</em>






“Maestro della setta.” Il Grande Anziano esitò per un istante, poi decise di dire ciò che stava pensando: “Mi perdoni per questa domanda. Se troveremo Changsheng, cosa ha… intenzione di fare, Maestro della setta?”






Luo Shangchen rispose, impassibile: “Distruggeremo le sue Vene Misterioses e lo chiuderemo per sempre in prigione.”






Il Grande Anziano rimase scioccato da quella risposta: “Ma…”






“O credi forse che dovrei far salire al trono del Regno del Sacro Universo quel bastardo!?” Luo Shangchen si infuriò, e la sua aura cominciò ad agitarsi caoticamente: “Se lo risparmiassimo, in futuro cercherebbe sicuramente di impadronirsi del trono. Nella sua generazione, nessun altro è paragonabile a lui, né per forza né per fama…”






Distese un dito tremante verso il Grande Anziano: “Neppure tu vorresti fargli del male! Dunque, quando arriverà il momento, credi che qualcuno oserebbe provare a fermarlo!?”






“La prego, si calmi, Maestro della setta. Non ho alcuna intenzione di tradire la sua fiducia.” Disse il Grande Anziano. Osservando Luo Shangchen, dentro di sé tirò un lungo e cupo sospiro.






<em>Non vorrei fargli del male? Ma lei non è riuscito a…</em>






<em>Forse il vostro legame di sangue è finto, ma il vostro amore tra padre e figlio era reale…</em>






<em>Per di più, tutta la gioia, l’orgoglio, l’affetto, la rabbia e la speranza che lei ha provato in tutti questi anni… provenivano da Luo Changsheng.</em>






……………………






Regione Meridionale, Regno del Mare Meridionale.






Quello era il momento più stressante e terrificante della vita di Nan Wansheng.






Quello che avrebbe dovuto essere un semplice viaggio nella Regione Orientale gli era in realtà costato la vita di due Sovrani del Mare. Quello era semplicemente un incubo orribile, sia per lui sia per l’intero Regno del Mare Meridionale.






Il Sovrano del Mare Settentrionale, Nan Feihong, lo raggiunse e, prima ancora che potesse aprir bocca, Nan Wansheng gli disse in tono pacato: “Si può sapere cosa sta succedendo nel Regno del Dio Drago?”






Nan Feihong rispose: “Il Regno del Dio Drago continua a dire che l’Imperatore del Drago sta coltivando in isolamento e che vi resterà molto a lungo. Tuttavia, ora che i Regni dell’Eternità, degli Dei Lunari, degli Dei Stellari e del Brahma sono stati sconfitti uno dopo l’altro, è impossibile che il Regno del Dio Drago resti ancora a guardare senza fare nulla. Anche senza l’Imperatore del Drago, interverranno sicuramente.”






“Inoltre, abbiamo ricevuto anche delle altre informazioni. Zhou Xuzi è fuggito dalla Regione Orientale e ha chiesto rifugio nel Regno del Dio Drago, portando con sé sei Guardiani.”






Nan Wansheng mormorò qualcosa sottovoce, poi rispose: “Non possiamo assolutamente lasciare che si sappia della morte del Sovrano del Mare Meridionale e del Sovrano del Mare Occidentale!”






“Capisco.” Nan Feihong annuì seriamente.






Nan Wansheng chiuse lentamente gli occhi, poi disse improvvisamente in tono cupo: “Che strano. Considerata la ferocia che l’Imperatore del Drago ha mostrato quattro anni fa, è chiaro che per qualche motivo a noi sconosciuto detesta Yun Che. Ma ora che Yun Che e la Regione Settentrionale hanno invaso la Regione Orientale, lui per puro caso sta ‘coltivando in isolamento’? Non può essere una coincidenza.”






Quando realizzò che anche lui aveva ricevuto quelle informazioni sul Sigillo Primordiale della Vita e della Morte con un tempismo perfetto, cominciò a diventare sempre più scuro in volto.






“Possibile che l’Imperatore del Drago… sia stato ingannato e attirato lontano dal Regno del Dio Drago?” mormorò fra sé e sé.






Dopotutto, quello era l’Imperatore del Drago, il capo dei cinque Imperatori Divini della Regione Occidentale, nonché sovrano assoluto del Regno del Dio Drago.






Se qualcuno avesse attaccato la Regione Occidentale, sicuramente l’Imperatore del Drago l’avrebbe difesa con tutte le sue forze. Ma in sua assenza… chi fra gli altri Imperatori Divini della Regione Occidentale avrebbe avuto il coraggio di prendere avventatamente una decisione riguardo una faccenda così importante?






Se l’Imperatore del Drago non fosse intervenuto, chi nella Regione Occidentale avrebbe osato farlo prima di lui?






“Personalmente, credo che sia solo una coincidenza.” Rispose Nan Feihong: “Considerata la forza dell’Imperatore del Drago, chi mai potrebbe davvero ingannarlo e spingerlo ad allontanarsi dalla Regione Occidentale?”






Nan Wansheng rimase a lungo in silenzio, riflettendo.






In tutto l’universo, le tentazioni a cui lui stesso non avrebbe mai potuto resistere si potevano contare sulle dita di una mano. La vita eterna era senza dubbio una di queste, e proprio per questo motivo aveva deciso di lasciarsi manipolare e attaccare il Regno del Brahma.






Ma l’Imperatore del Drago… esisteva davvero qualcosa in grado di spingere a “scomparire” così a lungo un uomo potente quanto lui?






Nan Wansheng non riusciva a pensare a niente che potesse tentarlo.






Questo dimostrava anche quanto fosse terrificante la Regione Settentrionale… sia in forza, sia in astuzia.






Questo valeva soprattutto per lui, che aveva visto coi suoi stessi occhi il modo in cui il Regno del Brahma era stato trasformato in un vero e proprio inferno nell’arco di un solo giorno, sebbene fosse il Reame Sovrano più potente della Regione Orientale, alla pari del suo Regno del Mare Meridionale.






Chiunque altro, se avesse visto quella sena, sarebbe rimasto terribilmente turbato, fin nel profondo del proprio cuore e della propria anima. E lo stesso valeva per lui, sebbene fosse l’Imperatore Divino più potente della Regione Meridionale.






“Ora non abbiamo scelta, dobbiamo prepararci, la situazione è preoccupante,” disse Nan Wansheng, lugubre: “Molto probabilmente, il loro prossimo obiettivo sarà la Regione Meridionale.”






“Ma…” Nan Feihong rimase scioccato da quell’affermazione, ma si ricompose rapidamente: “Non credo che lo faranno. I Diavoli sono riusciti a schiacciare la Regione Orientale perché all’inizio l’hanno spinta a sottovalutarli, e in seguito hanno lanciato improvvisi attacchi a sorpresa. Non potranno usare lo stesso piano contro la nostra Regione Meridionale.






“Per di più, durante l’invasione devono aver perso molti uomini, e dovranno stanziare molte forze a presidiare la Regione Orientale. Anche se davvero avessero intenzione di attaccare anche la nostra Regione Meridionale, dovrebbero riposare e riorganizzarsi per parecchio tempo prima di poterlo fare. Per di più, Yun Che odiava con tutto sé stesso la Regione Orientale, ma non ci sono molti rancori fra lui e la nostra Regione Meridionale…”






“Heh!” Nan Wansheng lo interruppe, ridacchiando con freddezza: “Non stai dimenticando chi avvelenò la Dea Stellare del Massacro e quasi la uccise, anni fa?”






Nan Feihong divenne più serio.






“Yun Che ormai è completamente impazzito! È un folle, vive soltanto per la vendetta!” disse Nan Wansheng, in tono cupo: “Potere? Conquiste? Diventare il sovrano di tutto l’universo? Non gli importa un cazzo di tutto questo, quindi perché dovrebbe perdere tempo a soppesare i pro e i contro di una guerra fra Regioni Divine!? Tutto ciò che è successo fa parte del suo folle piano di vendetta!”






“Ma dietro quel pazzo ci sono i piani e l’astuzia della Regina Diabolica in persona! Lei è il vero cervello dell’operazione, ha aiutato Yun Che a divorare la Regione Orientale boccone dopo boccone. Quindi, non si è trattato di una cieca guerra per sfogare odio e rabbia, ma sono anche riusciti a compensare quasi tutte le loro perdite!”






“Per di più… l’assenza dell’Imperatore del Drago sta creando una finestra di tempo che per loro è estremamente preziosa, perché mai dovrebbero sprecarne anche un solo secondo!?”






Parola dopo parola, Nan Wansheng diventava sempre più preoccupato: “Molto probabilmente, anche se ormai hanno conquistato la Regione Orientale non interromperanno la guerra. Non si preoccuperanno neppure di riposarsi e riorganizzare le loro forze… anzi, potrebbero venire a bussare alla nostra porta molto prima di quanto io mi aspettassi!”






Il Sovrano del Mare Settentrionale corrugò la fronte: “Possibile che la Regione Settentrionale creda davvero di poter conquistare la nostra Regione Meridionale con la stessa facilità di quella Orientale?”






“Umpf, quattro anni fa avresti per caso creduto che Yun Che avrebbe sottomesso l’intera Regione Settentrionale e versato oceani di sangue in quella Orientale?” domandò freddamente Nan Wansheng.






Il Sovrano del Mare Settentrionale non seppe come rispondere.






“Yun Che non può semplicemente essere giudicato secondo la logica comune. Questo è anche il principale motivo per cui tutti noi volevamo ucciderlo così disperatamente, quattro anni fa. Le conseguenze del nostro fallimento… Beh, direi che ora sono chiare, non trovi?”






Nan Wansheng stava lentamente stringendo i pugni.






Il Sovrano del Mare Settentrionale rifletté per qualche secondo, poi disse: “Mio Imperatore, il suo ragionamento è impeccabile, ma sono comunque convinto che la Regione Settentrionale non attaccherà alla leggera la nostra Regione Meridionale. O almeno, non nell’immediato futuro, anche se è chiaro che ambiscono a farlo. Come minimo, non dovrebbero poter riutilizzare i metodi con cui hanno sconfitto il Regno degli Dei Lunari e il Regno del Brahma. Altrimenti, li avrebbero utilizzati anche per distruggere il Regno dell’Eternità, così da minimizzare le perdite.”






“Quindi, perché non prendiamo noi l’iniziativa?” nei suoi occhi comparve uno strano bagliore: “Sono passati più di dieci anni da quando Qianqiu ha assimilato alal perfezione la sua Eredità Divina. Dato che la sua nomina a Principe Ereditario è solo questione di tempo, perché non farlo adesso?”






Nan Wansheng sollevò lo sguardo e gli chiese: “Intendi dire che…?”






“Organizziamo una cerimonia per la sua nomina a Principe Ereditario, fra un mese, e usiamola come scusa per invitare tutti i Reami Sovrani. Inclusi quelli agli ordini del Regno del Dio Drago e quelli di Yun Che. In questo modo, capiremo chiaramente quali siano le intenzioni di Yun Che nei confronti della Regione Meridionale.”






“Se accetterà apertamente e onestamente l’invito, sapremo che non ha alcuna intenzione di provocare la nostra Regione Meridionale nell’immediato futuro. In tal caso, potremo permetterci di aspettare il ritorno dell’Imperatore del Drago. Se una volta tornato decidesse di radunare le forze della Regione Occidentale per attaccare Yun Che e la Regione Settentrionale, vincerà di sicuro. In questo modo, noi della Regione Meridionale non rischieremo che ci venga neppure torto un capello.”






“Se invece rifiuterà l’invito o si comporterà con arroganza alla cerimonia,” continuò il Sovrano del Mare Settentrionale, con un freddo bagliore negli occhi: “Allora saremo costretti ad attaccare per primi. La grande cerimonia si trasformerà subito in un’opportunità per organizzare la guerra contro i Diavoli insieme alla Regione Occidentale!”






Nan Wansheng cominciò a camminare avanti e indietro, lentamente. Parecchi secondi dopo, disse solennemente: “In tal caso, la cerimonia non si terrà fra un mese. Si terrà fra dieci gioni!”






Il cuore del Sovrano del Mare Settentrionale batté all’impazzata.






L’urgenza con cui Nan Wansheng stava affrontando la questione dimostrava chiaramente quanto fosse profondo il suo terrore di Yun Che.






“Ordina immediatamente di dare il via ai preparativi per la grande cerimonia, durante la quale nomineremo ufficialmente il Principe Ereditario. Invia subito dei messaggeri nella Regione Orientale, il più velocemente possibile, e assicurati che invitino Yun Che per primo. Quando vedremo la sua reazione, organizzeremo il resto di conseguenza,”






Il Sovrano del Mare Settentrionale annuì, ma proprio quando stava per andarsene percepì un’aura che si stava avvicinando a grande velocità.






Era l’aura di uno dei loro Emissari. Se non fosse successo qualcosa di molto grave, nessuno di loro sarebbe mai stato così di fretta.






Nan Wansheng fece un cenno e la barriera intorno a loro si aprì subito. L’Emissario arrivò pochi istanti dopo, e si inginocchiò subito a terra.






“Lascia perdere le formalità. Cosa succede?” chiese Nan Wansheng, cupo. Negli ultimi giorni, era ovviamente di pessimo umore.






“Mio Imperatore, abbiamo appena saputo che il Dio del Mare Mutevole e il Dio del Mare d’Acqua Celeste, del Regno del Mare Profondo delle Dieci Direzioni… sono morti.”






Sia Nan Wansheng sia il Sovrano del Mare Settentrionale rimasero sorpresi dalla notizia.






“Come sono morti?” chiese Nan Wansheng, : “Sono stati uccisi da dei Diavoli della Regione Settentrionale?”






“No,” rispose l’Emissario: “I due onorevoli Dei del Mare sono stati assassinati, ma quando abbiamo trovato i loro corpi… non c’era alcuna traccia di lotta.”






“Cosa!?”






I due uomini, che erano rimasti composti anche quando avevano ricevuto la notizia della morte dei due potenti Dei del Mare, persero il controllo non appena sentirono quelle parole.






Due Dei del Mare… erano stati assassinati senza lasciare tracce?






“Impossibile,” balbettò il Sovrano del Mare Settentrionale. Considerata la forza degli Dei del Mare, era estremamente difficile ucciderli, quindi com’era possibile che fossero stati assassinati senza lasciare alcuna traccia?






“Chi è stato?” domandò Nan Wansheng.






“Non lo sappiamo,” rispose l’Emissario: “Il Regno delle Dieci Direzioni ha chiuso i propri confini subito dopo aver saputo della morte del Dio del Mare Mutevole. Poi, il Dio del Mare d’Acqua Celeste è andato a indagare sull’accaduto, ma meno di un giorno più tardi ha subito lo stesso destino, perciò il Regno delle Dieci Direzioni è stato costretto a rendere pubblica la notizia, così da poter indagare apertamente e con scrupolosità sulla faccenda.”






Nan Wansheng e il Sovrano del Mare Settentrionale si scambiarono uno sguardo, con espressioni così scioccate da non poter essere nascoste.


                                


                                



