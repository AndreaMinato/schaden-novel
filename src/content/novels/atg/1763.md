---
title: Capitolo 1763 - L'immortalato Changsheng (1)
pubDate: 2025-03-10T08:57:10.499Z
tags:
    - atg
---


<em>Capitolo regolare,
0 in coda, 0/10 donazione</em>
<em>-Schadenfreude</em>


Nan Wansheng disse: "Non può essere vero! Miriadi di Cambiamenti e Paradiso Acquatico erano entrambi Divine Master di nono livello. Data la loro forza, il solo modo per assassinarli all'istante è avvicinarsi entro venti metri quando la loro guardia è abbassata. Quella persona dovrebbe anche radunare abbastanza le forze da poterli uccidere in un solo istante, prima che possano anche solo avere la possibilità di fare circolare la loro energia..."


Data la forza degli Dei del Mare, chi avrebbe potuto avvicinarsi entro venti metri da loro senza venire notato?


Inoltre, una volta che qualcuno raggiungeva il Divine Master realm, avrebbero ottenuto un fisico potente dalla percezione elevatissima che andava oltre la comprensione di un mortale. Avrebbero spesso reagito istintivamente prima ancora di poter pensare.


Inoltre, questo assassino avrebbe dovuto scatenare un'ondata di potere così incredibile da riuscire ad uccidere un Dio del Mare in un batter d'occhio.


"Furtività elevatissima e potere esplosivo. La sola persona in questo universo che ha anche una minima possibilità di riuscirci era la Dea Stellare del Massacro." Mormorò Nan Wansheng: "Tuttavia ha lasciato questo mondo molto tempo fa."


Anche se avessero fatto una concessione assurda e avessero ipotizzato che la Dea Stellare del Massacro fosse ancora viva, avrebbe avuto bisogno di assassinare qualcuno visto il suo potere da Infante Malvagio?


"C'è anche un'altra cosa da considerare." Nan Feihong disse: "Ogni anima degli Dei Mare è marchiata, così Cang Shitian percepirebbe sicuramente le loro morti. Eppure ci hai detto che nessuno sa chi è stato?"


Queste notizie in effetti lo avevano scioccato e inorridito, ma si rese conto presto di quanti problemi c'erano in questa spiegazione.


L'emissario di corte rispose: "Secondo le notizie mandate dalle nostre spie nel regno del mare profondo delle dieci direzioni, le Vene Misteriose e gli spiriti degli Dei del Mare erano stati sigillati dall'assalitore all'inizio del confronto. Dopo che sono morti, anche le loro anime sono state distrutte completamente. Era impossibile che le loro impronte spirituali venissero trasmette all'Imperatore Divino Shitian."


Nan Wansheng e Nan Feihong si irrigidirono allo stesso tempo per poi sprofondare un lungo silenzio.


La prima iniziativa che aveva preso il regno del mare profondo dopo aver scoperto la morte improvvisa dei loro Dei del Mare era stato di sigillare i suoi confini. Era una mossa fin troppo comune e comprensibile. Anche il suo Regno Divino del Mare Meridionale stava facendo del suo meglio per impedire che si diffondessero notizie delle morti dei loro grandi Re del Mare... Dopotutto, la morte di uno qualsiasi dei loro guerrieri più potenti era un enorme colpo.


Tuttavia, dopo aver scoperto la morte improvvisa della seconda vittima, il regno del Mare Profondo delle Dieci Direzioni scelse di rendere pubblica la questione.


Se non avessero avuto paura, se le loro morti non fossero state troppo bizzarre, perché avrebbero fatto una scelta del genere?


"Sono riusciti a scoprire che potere o energia è stata usata per sigillare le loro Vene Misteriose e le loro anime?" Chiese Nan Wansheng.


"No." Rispose l'emissario di corte. "L'area attorno ai cadaveri era devastata, ma non sono rimaste tracce. Tuttavia..."


L'inquietudine permeò l'aura dell'emissario di corte e il suo tono divenne istintivamente cupo: "La spia che più vicina all'Imperatore Divino Shitian ci ha mandato un po' di notizie che ha appena ricevuto. Sono riusciti ad individuare una lievissima aura draconica nell'area dove sono morti i due Dei del Mare. È stata individuata ad oltre cinquanta chilometri di raggio e, anche se era molto debole, era anche di livello davvero elevato."


"...!!" Le palpebre di Nan Wansheng e di Nan Feihong fremettero violentemente allo stesso tempo.


Nan Feihong sporse una mano con violenza e sollevò l'emissario di corte: "Sei sicuro che sia vero?"


L'emissario di corte riuscì a mantenere la compostezza. Scosse la testa e rispose: "Non oso confermare le notizie. Tuttavia... questo è ciò che ci ha riferito la signora."


La spia di cui aveva parlato, quella più vicina all'Imperatore Divino Shitian era una delle tre amate concubine di Cang Shitian.


Se era vero, la questione era molto più raggelante.


Poter assassinare in silenzio due grandi Dei del Mare senza lasciare tracce, nemmeno Nan Wansheng sapeva chi fosse capace di compiere un'impresa del genere.


Ma chi avrebbe osato dire che l'Imperatore del Drago non ne fosse capace?


In effetti proprio in questo periodo si diceva che fosse "scomparso" per circostanze estremamente peculiari.


Perché farebbe una cosa del genere?


"Non è possibile." Nan Feihong spinse via l'emissario di corte: "Da quello che so il regno del Mare Profondo delle Dieci Direzioni non è entrato in conflitto con la razza dei draghi. Questo potrebbe essere un 'indizio' lasciato deliberatamente per ingannarci."


Anche se fosse stato un tranello, i perpetratori avrebbero dovuto prima ottenere un'aura draconica di livello abbastanza alto...


"Feihong." Disse con tono truce Nan Wansheng. "Voglio che tu vada personalmente a confermare l'autenticità di queste informazioni."


"Mn." Grugnì Nan Feihong mentre annuiva. Partì velocemente poco dopo.


Le notizie dal regno del Mare Profondo delle Dieci Direzioni sfidavano davvero ogni logica.


Tuttavia, quando il solo indizio consisteva in una traccia riconoscibile, qualcosa che era stato verificato dal regno del mare profondo delle dieci direzioni, aveva piantato un seme di dubbio e sospetto nei loro cuori nonostante l'assurdità della situazione.


Una volta che una persona fosse diventata diffidente, avrebbe iniziato ad esaminare le vicende in modo diverso.


.....


Il regno dell'Eternità.


Yun Che si era appropriato della terra ancestrale dell'Eternità e della loro perla, ma sembrava non avere intenzione di ricostruire il luogo. Lasciò che rimanesse in rovina.


Dopotutto questo posto era lontano dalla sua ultima destinazione, in effetti era solo una dimora temporanea.


Negli ultimi giorni, centinai di Realm King di regni superiori erano venuti qui ad inginocchiarsi di fronte a Yun Che e a dichiarare la loro lealtà nei suoi confronti. Dopo erano stati tutti segnati dal marchio nero indelebile.


Altri Realm King avevano scelto di fuggire, ma erano pochi e lontani. Dopotutto, ognuno di loro aveva ereditato una vasta quantità di territori e, una volta scappato, non avrebbe avuto altra scelta se non abbandonarli, finendo così maledetto per ogni generazione seguente... per evitarlo, avrebbero preferito piegarsi di fronte all'oscurità. Almeno agli occhi del mondo, questa umiliante sottomissione sembrava potesse garantire la pace.


Mentre il "limite di sette giorni" che Yun Che aveva concesso loro stava per scadere, i regni stellari superiori che dovevano ancora dichiarargli lealtà... iniziarono ad entrare in tumulto anche senza gli avvertimenti della Divina Regione Settentrionale. Erano così irrequieti che i cittadini di alcuni di questi regni stellari superiori avevano dichiarato che avrebbero scelto un nuovo re se il Realm King si fosse rifiutato di recarsi nel Regno dell'Eternità.


Al quinto giorno, arrivò il Realm King di un regno stellare che tutti ammiravano.


Luo Shangchen, il Realm King del Sacro Universo.


Nella Divina Regione Orientale, il regno del Sacro Universo era il numero uno nella sua categoria. Il loro capo, Luo Shangchen, era estremamente forte e il loro successore, Luo Changsheng, aveva sorpreso il mondo con il suo talento. Aveva anche il potenziale di raggiungere il livello degli imperatori divini e aveva Luo Guxie a guidarlo.


Tuttavia, quando la Divina Regione Settentrionale aveva invaso il loro territorio, una delle forze chiave che avrebbe potuto aiutare il regno dell'Eternità a ribaltare le sorti della battaglia, non aveva fatto nulla durante l'invasione. Non aveva nemmeno risposto alle richieste d'aiuto. La loro comparsa fece sussultare con sconforto i coltivatori.


Luo Shangchen era venuto insieme al Grande Anziano. Quando Yun Che lo vide, iniziò a stringere gli occhi e la luce fredda nel suo sguardo iniziò a cambiare.


Luo Shangchen iniziò a camminare lentamente verso Yun Che. Dopodiché si inginocchiò davanti a lui come avevano fatto tutti gli altri Realm King. Luo Shangchen del Sacro Universo porge i suoi rispetti al Sovrano dei Diavoli. D'ora in avanti, il regno del Sacro Universo giura di accettare il Sovrano dei Diavoli come nostro sovrano. Tutta la creazione mi sarà testimone e non lo tradiremo mai."


Ora che si era inginocchiato, i tre grandi regni stellari della Divina Regione Orientale, il regno del Sacro Universo, quello della Luce di Gemma e del Cielo Velato si erano tutti piegati. L'intera regione era capitolata di fronte all'oscurità.


Yun Che fissò Luo Shangchen per un po' di tempo per poi scagliare un calcio.


<em>Bang!</em>


Questo colpo fu incredibilmente pesante, così forte da poter causare una valanga. Luo Shangchen non osò attivare la sua energia per difendersi, così fu scagliato via. Volò per cinque interi chilometri per poi schiantarsi di schiena contro la superficie di una barriera che lo fece rimbalzare a terra.


Giaque prono a terra, il sangue scorreva da tutti gli orifizi della sua testa. Ma non mostrò nessuna rabbia, né tento di rialzarsi. Si prostrò a terra ancora una volta... Sapeva di meritarsi questo "trattamento".


Era stato il primo Realm King a farsi avanti per ubbidire agli Imperatori Divini quando erano stati ai confini del Caos Primordiale.


Dopotutto, le ostilità che Yun Che aveva con Luo Changsheng e Luo Guxie gli avevano fatto desiderare di ucciderlo più di chiunque altro Realm King radunato qui.


Yun Che sporse una mano e si indicò i piedi: "Torna qui strisciando."


"Maestro della setta..." Il Grande Anziano sporse una mano, ma non osò andare ad aiutare a rialzarsi Luo Shangchen. in effetti non osò nemmeno emettere un solo suono.


Lo sguardo di Luo Shangchen gli stava indicando da lontano di non commettere imprudenze.


Il Realm King rimase in silenzio. Esitò a stento e iniziò a strisciare in avanti senza usare forza misteriosa.


Sapeva che il solo modo per preservare il regno del Sacro Universo era subire un'umiliazione tale da distruggere completamente la sua dignità.


Nella Divina Regione Orientale, era un Realm King che regnava sugli altri Realm King, ma ora stava subendo un'umiliazione superiore a quella di tutti gli altri, un'umiliazione che nemmeno un mortale avrebbe potuto tollerare.


Tuttavia, in confronto ai duri colpi che aveva ricevuto negli ultimi giorni, questo lo scuoteva a stento.


Strisciò lentamente verso Yun Che sotto gli sguardi degli innumerevoli coltivatori della Divina Regione Orientale. La distanza che aveva coperto in un batter d'occhio sembrava interminabilmente lunga. Aveva solo coperto metà chilometro nell'arco di sette minuti.


In quel momento, una trasmissione del suono dell'emissario divino della Luna Ardente risuonò nelle orecchie di Yun Che. Il Sovrano dei Diavoli si accigliò lievemente per poi ridacchiare freddamente: "Lascialo entrare."


Fu anche in quel momento che tutti i Divoratori della Luna e le Streghe nel regno gettarono lo sguardo di lato.


Perché la persona che era appena arrivata, sorprendentemente, irradiava l'aura di un Divine Master di settimo livello.


Luo Shangchen, che stava strisciando verso Yun Che, si irrigidì all'improvviso mentr ele sue palpebre fremevano violentemente.


Nessuno era più familiare di lui con quest'aura.


Luo Changsheng!


No... questa era la vile progenie di Luo Guxie e di quel cafone di Ning Danqing dei piani inferiori!


Il principale colpevole dietro le morti di sua moglie e di suo figlio!


Luo Changsheng si avvicinò da lontano, apparendo nella proiezione. Indossava ancora un abito bianco come la neve che fluttuava con eleganza... e atterrò di fronte a Yun Che e al resto degli esperti della regione settentrionale.


"Luo Changsheng del Sacro Universo porge i suoi rispetti al Sovrano dei Diavoli della Regione Settentrionale." Fece un semplice inchino verso Yun Che senza essere servile, né dispotico.


Quando disse queste parole, il suo sguardo si spostò piano verso la grande formazione di proiezione.


Nessuno sapeva l'avesse deliberato o no, ma si era riferito a Yun Che come "Sovrano dei Diavoli della Regione Settentrionale".


"Beh ecco il giovane maestro Changsheng." Yun Che non lo guardò nemmeno direttamente mentre la sua potenza diabolica traboccata. Come poteva Luo Changsheng essere degno della sua attenzione ora? "Sei venuto qui per accompagnare il tuo onorabile padre in questo spettacolo?"


La parola "spettacolo" era estremamente offensiva, ma l'espressione di Luo Changsheng rimase calma e impassibile. Rispose: "No, le azioni dell'onorabile padre rappresentano la volontà del regno del Sacro Universo. Ma io sono venuto qui di mia spontanea volontà per sottomettermi al Sovrano dei Diavoli. Per quanto riguarda la mia sincerità, credo che la soddisferà."


Luo Shangchen gettò un'occhiata con la coda dell'occhio a Luo Changsheng, il cuore gli batteva violentemente nel petto.


Sfortunatamente era impossibile per lui intervenire in una situazione del genere ed era ancora meno probabile che rivelasse l'enorme scandalo del regno del Sacro Universo.


"Bene, molto bene." Yun Che fece una risata spenta. "E pensare che ti saresti adattato così facilmente alle tue nuove circostanze, sei davvero all'altezza della tua fama! Tuttavia dovresti aspettare che il tuo onorabile padre finisca di mostrare la sua sincerità prima."


"Naturalmente." Luo Changsheng si inchinò di nuovo verso Yun Che per poi farsi da parte. Iniziò a guardare impassibile Luo Shangchen.


Dopo una breve pausa, Luo Shangchen continuò a strisciare verso Yun Che. Ogni secondo di questo interminabile tratto di cinque chilometri era una vergogna e un'umiliazione indelebili.


Non poteva più sentire chiaramente le voci accanto a lui e la sua vista si offuscò. Tuttavia si rifiutò di guardare Luo Changsheng anche solo per un istante.


Alla fine, dopo un periodo di tempo che gli sembrò lungo un'eternità, strisciò di nuovo ai piedi di Yun Che. Dietro di sé aveva lasciato la sua vita di gloria ed onore... era stato tutto ridotto in polvere.


<em>Pah! Pah! Pah!</em>


Yun Che batté lentamente le mani mentre mostrava un lieve sorriso. Lodò Luo Shangchen: "Sei proprio degno di essere il Realm King del Sacro Universo, nemmeno un animale può imitare la tua postura mentre strisciavi. Riempie proprio il mio cuore di calore e gioia. In effetti non ho avuto altra scelta se non battere le mani e sospirare con ammirazione."


Poi scagliò un altro calcio proprio dritto sulla testa di Luo Shangchen.


Il Realm King non circolò ancora energia per bloccare il colpo. Stavolta una lunga freccia di sangue schizzò dalla sua bocca accompagnata da un po' dei suoi denti.


<em>Bang!</em>


Luo Shangchen si schiantò a terra, lontano da Yun Che. Era stato ancora scagliato via per diversi chilometri. La voce calma e cupa di Yun Che risuonò nelle sue orecchie come la voce di un diavolo: "Dato che il Realm King del Sacro Universo è così esperto in quest'arte, perché non strisci qui un'altra volta e non dai alla gente altra gioia."


Il Grande Anziano stava tremando dalla testa ai piedi. Luo Shangchen iniziò a stringere i pugni. Anche se era pronto a sopportare ogni umiliazione, era ancora pieno di rabbia.


"Aspetti un momento per favore!"


Una voce risuonò in questo momento inopportuno. Luo Changsheng si era fatto avanti... ma prima ancora di poter finire di parlare, un'ombra nera stava già sfrecciando verso di lui.


Si era spostata così velocemente che Luo Changsheng non riuscì nemmeno a schivarla, nonostante la sua coltivazione.


<em>Pah!</em>


Con un crepitio così forte che quasi spaccò i timpani della gente, Luo Changsheng fu scaraventato via in lontananza. Le braccia di Yan Tre si ritirarono di nuovo nel suo abito nero e si accigliò mentre diceva con freddezza: "Quando parla il padrone, un giovane come te è ben lontano dal poterlo interrompere."


Era uno schiaffo dato da un antenato Yama. Era un colpo che avrebbe distrutto perfino l'anima di una persona normalmente. Luo Changsheng si girò, una parte del suo viso era diventata rosso sangue, ma non mostrò shock, né rabbia. Invece si inchinò verso Yun Che e disse: "Sono stato scortese e impetuoso... Tuttavia imploro il Sovrano dei Diavoli di concedermi una gentilezza."


"Mmh?" Yun Che spostò lo sguardo.


"Spero che il Sovrano dei Diavoli mi permetterà con magnanimità... di completare il resto del viaggio per conto del mio onorabile padre."


Piegò la testa rispettosamente, ma il suo tono era implorante.
                                


                                



