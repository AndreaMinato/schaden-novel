---
title: Capitolo 1764 – L’Immortalato Changsheng (2)
pubDate: 2025-03-10T08:57:10.499Z
tags:
    - atg
---




<strong><em>Capitolo regolare, 0 in coda, 0/10 donazione</em></strong>






<strong><em>-Alstor</em></strong>






Le parole di Luo Changsheng colpirono al cuore innumerevoli abitanti della Regione Orientale. Suo padre alzò di scatto lo sguardo e lo fissò, gridando: “Sparisci! Svelto… vattene!”






Agli occhi del mondo, stava chiaramente cercando di proteggere Luo Changsheng, di evitare che subisse quella terribile umiliazione.






Solo i membri del Regno del Sacro Universo compresero il dolore, la rabbia e il vero significato nascosti in quelle parole.






“Hahahaha.” Yun Che scoppiò a ridere di gusto, poi disse: “A quanto pare, il tuo onorevole padre non apprezza la tua generosità. Ma che la apprezzi oppure no, sono affari suoi, perché io non potrei mai impedirti di mostrare a tutti che bravo figlio sei.”






“Non puoi prendere il suo posto, ma puoi restare al suo fianco. Dopotutto, voi due siete <em>padre e figlio</em>!”






Enfatizzò particolarmente le parole “padre e figlio”, con un sorriso pieno di ridicolo.






In quell’istante, tutto il Regno del Sacro Universo intuì che molto probabilmente Yun Che conosceva la verità sulle origini di Luo Changsheng.






“D’accordo.” Luo Changsheng non cercò di contrattare per ottenere ulteriori favori. Si limitò a inchinarsi con rispetto verso Yun Che e rispondere: “Grazie per la sua generosità, Sovrano dei Diavoli.”






Dopodiché, scattò in silenzio fino a giungere a fianco di Luo Shangchen e si prostrò accanto a lui.






“Sparisci!” Luo Shangchen cercò di colpire violentemente Luo Changsheng.






Lui non tentò di difendersi, ma Chi Wuyao sollevò di scatto una mano. Represse all’istante l'Energia Misteriosa di Luo Shangchen e commentò allegramente: “Realm King del Sacro Universo, è raro che un figlio si dimostri così disponibile e di buon cuore con il proprio padre. Suo figlio è disposto a condividere con lei gloria e vergogna, costringerlo in questo modo ad andarsene sarebbe scorretto, da parte sua.”






In tutta la Regione Settentrionale, l’autorità di Chi Wuyao era seconda solo a quella di Yun Che. Anche se Luo Shangchen era terribilmente scioccato e accecato dall’odio, si morse le labbra e sopportò l’umiliazione… ormai non aveva più neppure un briciolo di orgoglio, quindi perché avrebbe dovuto rischiare il futuro del suo setta per uno scatto d’ira?






Rimase in silenzio e si limitò ad abbassare lo sguardo, ricominciando a strisciare verso Yun Che.






Siccome era il Realm King Superiore più potente della Regione Orientale, aveva immaginato spesso di morire in una gloriosa battaglia. Quando l’Imperatrice Diabolica era tornata nel Caos Primordiale, aveva persino pensato di sacrificarsi eroicamente. Tuttavia, non avrebbe mai immaginato che un giorno avrebbe dovuto sopportare una simile umiliazione… e Yun Che sapeva bene che quello, per lui, era un destino ancora peggiore della morte.






Quindi, sebbene a un primo sguardo Yun Che potesse sembrare magnanimo, in realtà l’intenzione dietro le sue azioni erano terribilmente crudeli. Quella era la più terribile vendetta che potesse elaborare ai danni di Luo Shangchen.






Ma di chi era la colpa, in verità? Gli altri due Reami Superiori più potenti della Regione Orientale, il Regno del Cielo Velato e il Regno Luce di Gemma, avevano preservato il proprio onore e evitato scontri violenti. In effetti, in futuro il loro prestigio e la loro forza nella Regione Orientale sarebbero cresciuti a dismisura.






Tuttavia, c’era un dettaglio ancora più tragico e ironico. Il principale motivo per cui era stato il primo a farsi avanti quando Yun Che era stato condannato a morte, nonché la principale causa dell’umiliazione che doveva sopportare ora, era il suo precedente conflitto con Luo Changsheng e Luo Guxie, le due persone che ora odiava più di chiunque altro.






Era davvero ironico, ridicolo.






Luo Changsheng lo imitò e cominciò a strisciare al suo fianco, poco più indietro.






Quando due persone condividevano la stessa umiliazione, la vergogna che provavano diminuiva di oltre la metà. A ogni respiro e a ogni passo, l’aura di Luo Changsheng si calmava leggermente.






Se lo scandalo che era emerso alcuni giorni prima non fosse esistito, forse Luo Shangchen avrebbe trovato conforto nel supporto di suo figlio, forse sarebbe stato orgoglioso di lui come mai prima di allora. Non avrebbe mai dimenticato la sua lealtà.






Tuttavia… sembrava che tutte le tragedie più terribili del mondo l’avessero travolto contemporaneamente, facendolo sentire come se fosse intrappolato in un incubo senza fine.






Chi Wuyao osservò Luo Changsheng per qualche secondo, poi distolse distrattamente lo sguardo. Tuttavia, non si preoccupò di avvertire Yun Che.






Perché non era necessario.






Quando finalmente Luo Changsheng e Luo Shangchen strisciarono fino ai piedi di Yun Che, questi si prostrò e disse: “Sono consapevole di aver commesso un crimine imperdonabile anni fa, perciò ogni membro del mio Regno del Sacro Universo ricorderà in eterno la sua generosità e la sua pietà, Sovrano dei Diavoli. Le saremo per sempre leali.”






Non appena ebbe finito di pronunciare quel giuramento, percepì improvvisamente una violenta Energia Misteriosa alle sue spalle. Subito dopo, un distruttivo raggio di luce comparve dal nulla, dirigendosi verso Yun Che.






Luo Shangchen venne colto totalmente alla sprovvista, quindi venne scaraventato a una certa distanza dall’onda di Energia Misteriosa. Il raggio di luce lacerò lo sazio stesso, sfrecciando verso la gola di Yun Che… Oltre l’attacco, c’erano due occhi feroci, che sembravano quelli di un lupo rabbioso.






I lunghi capelli di Yun Che danzarono nell’aria, ma non si mosse neppure di un millimetro.






Si sentì un’esplosione ovattata, e Luo Changsheng balzò a mezz’aria, scagliando un affondo verso Yun Che con la sua spada. Ma una delle mani rinsecchite di Yan Uno scattò improvvisamente in avanti, afferrando la lama dell’arma. Dalle sue dita non colò neppure una goccia di sangue, e Luo Changsheng si sentì come se tutte le montagne dell’universo avessero schiacciato la sua spada verso terra. Non riuscì a farla avanzare neppure di un altro millimetro, e l'Energia Misteriosa al suo interno cominciò a svanire come la schiuma lasciata sulla spiaggia da un’onda.






Ridicolo. Se i tre Antenati Yama avessero permesso a chiunque di torcere anche solo un capello a Yun Che mentre lo proteggevano, probabilmente si sarebbero suicidati dalla vergogna.






Yun Che sollevò lentamente lo sguardo e fissò Luo Changsheng, che stava digrignando i denti dalla rabbia. Il suo sguardo era piuttosto deluso, e commentò semplicemente: “Tutto qua?”






Bang!






Un artiglio spettrale di Yan Due colpì al petto Luo Changsheng, che si lasciò sfuggire un debole grugnito e lasciò cadere a terra la spada. Venne subito scaraventato via, ma Yan Tre con un movimento bizzarro comparve sopra di lui, a mezz’aria, e lo calpestò brutalmente con grande forza.






BOOM –






Ci fu una gigantesca esplosione e l’intero Regno sembrò tremare a causa della violenza dell’impatto, mentre Luo Changsheng sputava abbondanti boccate di sangue.






Quell’improvviso colpo di scena scioccò l’intera Regione Orientale.






Chiunque raggiungesse il settimo livello del Divine Master Realm era considerato una sorta di dio, in tutto il Regno degli Dei.






Tuttavia, a fianco di Yun Che c’erano i tre Antenati Yama, che agivano come sue personali guardie del corpo, la Regina Diabolica e l’Imperatore Yama, per non parlare delle Streghe, dei Divoratori della Luna e dei Diavoli Yama. Luo Chagsheng, per quanto fosse una stella brillante, veniva completamente oscurato da ognuno di loro.






Yun Che stesso era diventato così potente da incenerire l’Onorevole Tai Yu con una sola mano.






Quindi, come poteva Luo Changsheng sperare di ucciderlo!?






Era forse impazzito!?






“UG… AAAAHH!!” gli occhi di Luo Changsheng divennero scarlatti. Anche di fronte ai tre Antenati Yama, così potenti da sconfiggere qualsiasi Imperatore Divino, non mostrò alcuna paura. Lanciò una serie di grida infuriate, bruciando tutta la sua Essenza del Sangue per sferrare un ultimo disperato attacco. All’improvviso, intorno a lui comparve una tempesta così violenta da poter distruggere lo spazio stesso su larga scala.






Il terreno e lo spazio intorno a lui cominciarono a disintegrarsi gradualmente. Si lasciò alle spalle una lunga scia di sangue, liberandosi forzatamente dall’aura di Yan Tre. Tuttavia, non cercò di fuggire. Al contrario, impugnò una seconda spada e vi incanalò disperatamente tutta la sua Energia Misteriosa.






Nel mezzo della tempesta, la spada si illuminò e sfrecciò in avanti come una cometa, dirigendosi verso Yun Che.






Tuttavia, subito dopo Yan Uno la frantumò con un solo schiaffo, lasciando intatti solamente qualche bagliore e quella tempesta fuori controllo.






Bang! Bang!






Ci furono altre due violente esplosioni, quando Yan Due e Yan Tre colpirono contemporaneamente Luo Changsheng coi loro artigli spettrali.






Considerata la sua forza misteriosa, Luo Changsheng avrebbe potuto resistere per qualche scambio di colpi contro i tre Antenati Yama.






Ma aveva concentrato tutta la sua Energia Misteriosa nell’attacco contro Yun Che, senza preoccuparsi affatto di difendersi.






Colpito dai terrificanti attacchi dei due Antenati Yama, divenne istantaneamente pallido come un fantasma. Tutti i suoi orifizi cominciarono a sanguinare, e sul suo corpo si aprirono decine di ferite, dalle quali non sgorgò solamente sangue. Cadde a terra, come un sasso gettato in un lago.






“Changsheng!” a quel punto, Luo Shangchen si riprese finalmente dallo shock. Gridò a squarciagola, cercando di scattare verso Luo Changsheng, ma qualcuno lo fermò afferrandolo con forza.






Il Grande Anziano del Regno del Sacro Universo lo aveva fermato senza pensarci, e stava scuotendo vigorosamente la testa.






Luo Changsheng rimase a terra, immobile, vomitando sangue con un dolore straziante. All’inizio, quel sangue era rosso acceso, ma cominciò a diventare sempre più scuro, fino a diventare completamente nero, come anche la sua pelle.






Non cercò di regolare la sua aura, o di fermare l’emorragia, né implorò pietà. Sollevò lo sguardo verso il cielo con orgoglio, guardando la grande Formazione di Proiezione. Il suo sguardo, attraverso gli Schermi Stellari, incrociò quello di tutti gli abitanti della Regione Orientale, e ringhiò con la voce roca: “Codardi… perché nessuno di voi… si ribella…”






“Voi Realm King… vi lasciate umiliare come cani dai Diavoli… è un disonore che vi perseguiterà in eterno… perché non contrattaccate, perché lo accettate come se vi stesse salvando!?”






“Abitanti della Regione Orientale, avete perso completamente il vostro spirito combattivo e il vostro orgoglio!?!?”






I suoi occhi, pieni di oltraggio e rabbia, e le sue grida accompagnate da boccate di sangue fecero tremare ogni abitante della Regione Orientale.






“Changsheng… Stai zitto! STAI ZITTO!” ringhiò con la voce tremante Luo Shangchen. Scattò verso di lui e si inginocchiò a terra di fronte a Yun Che. Poi, disse con un tono terrorizzato: “Sovrano dei Diavoli, non ho educato bene mio figlio. Changsheng di recente ha subito un grave trauma psicologico, e ora ha perso il controllo. Per punirlo della grave trasgressione che ha appena compiuto, io… io distruggerò personalmente le sue Vene Misterioses e lo rinchiuderò nelle segrete del Regno del Sacro Universo per il resto della sua vita. Prometto che non metterà mai più piede fuori dalla sua cella.”






“La prego, abbia pietà, lo risparmi.”






Mentre implorava Yun Che, le guance vennero rigate dalle lacrime, e si prostrò colpendo il terreno con la fronte come se stesse cercando di scavare. In un batter d’occhio, il suo volto venne tinto di rosso dal sangue.






“Heh… non mi serve che tu… implori pietà per me!” gridò con la voce roca Luo Changsheng: “Io, Luo Changsheng, preferisco… morire… piuttosto che arrendermi come tutti voi… codardi senza fegato!”






“Aiyah.” Chi Wuyao sospirò, poi sulle sue labbra comparve un piccolo sorriso. Mormorò fra sé e sé: “Sta cercando di sfruttare il suo sacrificio per accendere fuochi di ribellione nel cuore degli abitanti della Regione Orientale? Non è una cattiva idea, peccato che… è fin troppo ingenua.”






“Hehehehehe.” La dichiarazione orgogliosa e determinata di Luo Changsheng fece ridacchiare Yan Due: “Ah, che discorso commovente. Persino io, un vecchio fantasma, stento a trattenere le lacrime.”






Bang!






Un’ombra nera scattò improvvisamente nel cielo, e gli artigli spettrali di Yan Due trafissero il petto di Luo Changsheng come se fosse legno marcio. Inflisse un ultimo colpo fatale a quel genio, che aveva segnato la storia della Regione Orientale e stupito tutti molte volte.






Luo Changsheng spalancò gli occhi, poi la sua testa cadde lentamente all’indietro.






“Changsheng!” le grida d’orrore di Luo Shangchen assordarono tutti.






Yan Due ritrasse la mano con noncuranza dal petto di Luo Changsheng. Proprio quando stava per distruggere completamente il suo corpo, Chi Wuyao comparve improvvisamente accanto a lui. Con un debole colpo, fece indietreggiare Yan Due e sollevò da terra Luo Changsheng, mentre la sua anima dell’Imperatore Diabolico penetrava spietatamente in quella di lui, ormai moribonda.






Yan Due si infuriò. Stava per attaccare di nuovo, ma si accorse all’ultimo momento che quella di fronte a lui era la Regina Diabolica. Ritrasse frettolosamente la sua Energia Misteriosa e indietreggiò di scatto.






La prima regola dei tre Antenati Yama:






Potevano pestare a sangue qualsiasi servitore del Sovrano dei Diavoli per capriccio, e non ci sarebbe stato alcun problema, ma non potevano assolutamente toccare, o anche solo arrabbiarsi con le sue donne.






Chi Wuyao subito dopo ritrasse la sua Anima dell’Imperatore Diabolico e gettò via con indifferenza Luo Changsheng, che per puro caso atterrò accanto a Luo Shangchen.






Yun Che aveva osservato l’intera scena con uno sguardo gelido, senza dire neppure una parola.






“Changsheng… Changsheng!” Luo Shangchen si gettò a terra, abbracciando il corpo insanguinato di Luo Changsheng. Mentre percepiva la sua energia vitale che si spegneva, cominciò a piangere sangue.






Se non ci fosse stato un legame profondo tra lui e Luo Changsheng, perché mai sarebbe impazzito dal dolore quando aveva scoperto la verità?






Luo Changsheng era chiaramente un bastardo, un bastardo che Luo Guxie aveva usato per vendicarsi di lui, ma quando Luo Shangchen lo vide in punto di morte, il suo cuore e la sua anima cedettero, facendogli provare un dolore straziante.






Luo Changsheng sollevò lentamente un braccio. Usò le sue ultime forze per distenderlo verso Luo Shangchen e sussurrare, a voce così bassa da essere poco più forte del ronzio di una zanzara: “Onorevole Padre… ti aspetterò… nell’aldilà…”






“…” Luo Shangchen tremò dalla testa ai piedi e non riuscì a parlare, così cercò solo di soffocare i suoi singhiozzi.






“Io sono Luo Changsheng…” mormorò: “Sono figlio del mio Onorevole Padre… il Giovane Maestro del Regno del Sacro Universo… non sono… un bastardo…”






Luo Shangchen chiuse gli occhi e sussurrò affettuosamente: “Hai ragione… sei Changsheng. Sei l’orgoglio del Regno del Sacro Universo, sei mio figlio. Non importa cosa accada, sarai sempre… il mio più grande orgoglio.”






Mentre la luce nei suoi occhi si spegneva, Luo Changsheng sembrò sorridere. Osservò la grande Formazione di Proiezione nel cielo, ed ebbe la sensazione di incrociare innumerevoli sguardi. Con un piccolo sorriso sulle labbra, sussurrò: “Così… tutti si ricorderanno… di me… Luo Changsheng…”






Il lieve sorriso sulle sue labbra si irrigidì, e il cielo grigio si rifletté nei suoi occhi.






Quando tutti avevano deciso di arrendersi, e per di più di sopportare un’umiliazione terribile e vergognosa, Luo Changsheng, il giovane più talentuoso e dal futuro più straordinario, che avrebbe dovuto tenere alla propria vita più di chiunque altro, aveva scelto di morire piuttosto che sottomettersi.






Tutto ciò che aveva fatto prima di morire, ogni suo grido d’oltraggio, sarebbe rimasto impresso per sempre nei ricordi di tutti gli abitanti della Regione Orientale. Tutti avrebbero ricordato, per sempre… che lui era Luo Changsheng.






Percependo chiaramente le ultime tracce di energia vitale di Luo Changsheng che si spegnevano, Luo Shangchen cominciò a tremare e tutti i suoi muscoli vennero colti da spasmi, quasi come se la sua stessa anima si fosse distorta. Si sentiva completamente vuoto… ma persino quel vuoto conteneva un dolore straziante, che non aveva mai provato prima.






Sollevò da terra il corpo di Luo Changsheng, con lo sguardo perso nel vuoto, e si allontanò lentamente. I suoi passi erano lenti e pesanti come quelli di un anziano in punto di morte… sembra essersi dimenticato completamente che Yun Che non aveva impresso su di lui il Marchio Oscuro. In effetti, dimenticò persino di chiedere il permesso di andarsene.






Yun Che non ordinò a nessuno di fermarlo, e nessuno prese l’iniziativa di farlo.






Yun Che si voltò verso Chi Wuyao e le inviò una trasmissione sonora: “Hai controllato i suoi ricordi?”






“Sì,” rispose Chi Wuyao: “Credevo che sapesse dove si trova Luo Guxie, ma con mia grande sorpresa, non ne aveva idea. Quella folle è ancora una minaccia, non grave, ma neppure così piccola da poter essere ignorata.”






Anche se non aveva scoperto la posizione di Luo Guxie, aveva comunque ottenuto altre utili informazioni.






Yun Che non indagò ulteriormente.






“Ah, che peccato.” Chi Wuyao guardò nella direzione in cui Luo Shangchen se n’era andato. Sospirò cupamente, poi chiamò a bassa voce due nomi: “Jie Xin, Jie Ling.”






Jie Xin e Jie Ling giunsero immediatamente alle sue spalle, contemporaneamente, e si inchinarono in attesa di ordini.






“Massacrate la setta del Sacro Universo.” Disse con indifferenza Chi Wuyao.






“D’accordo.” Jie Xin e Jie Ling accettarono l’ordine, poi se ne andarono.


                                


                                



