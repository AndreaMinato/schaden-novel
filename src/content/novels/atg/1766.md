---
title: Capitolo 1766 – Qianying x Meiyin
pubDate: 2025-03-10T08:57:10.499Z
tags:
    - atg
---




<strong><em>Capitolo regolare, 0 in coda, 0/10 donazione.</em></strong>






<strong><em>-Alstor (-10 dall'essere in pari)</em></strong>






Chi Wuyao si avvicinò lentamente a Yun Che. Voleva dirgli che Zhou Xuzi aveva già raggiunto il Regno del Dio Drago, e che attraverso il legame con la sua anima aveva scoperto una nuova informazione, ovvero che secondo le voci l’Imperatore del Drago si era recato nel Regno Divino dell’Inizio Assoluto.






Tuttavia, quando percepì l’aura di Shui Meiyin accanto a quella di Yun Che, da ancora piuttosto lontano, sorrise, si voltò e se ne andò.






“Fratellone Yun Che, la Sorellona Wuyao è davvero la tua Imperatrice?” chiese Shui Meiyin.






“Sì.” Rispose Yun Che, annuendo.






“Però, se devo essere sincera… non lo sembra affatto.” Shui Meiyin lo guardò con grande curiosità.






“Conosci già il motivo, eppure chiedi comunque spiegazioni.” Yun Che avvolse con un braccio la vita delicata e slanciata della ragazza. Con un piccolo sorriso, le spiegò: “L’ho nominata mia Imperatrice e ho tenuto una cerimonia d’incoronazione così grandiosa perché lei conosceva la Regione Settentrionale, e i suoi equilibri interni, molto meglio di me. Il titolo di Imperatrice le ha permesso di governare con assoluta libertà, preparare le strategie per la guerra, e dare personalmente gli ordini una volta pronti i piani.”






“Davvero non ci sono altri motivi?” Shui Meiyin si morse delicatamente il labbro inferiore, e abbassò la voce: “La Sorellona Wuyao è così attraente, quindi devi sicuramente… hehehe, vuoi forse farmi credere che non ti sei ancora divertito un po’ con lei?”






“Va bene, adesso basta.” Yun Che ridacchiò e rispose sinceramente: “Per lei, ho ancora un certo nodo nel mio cuore. So che non ha alcun fondamento… ma non riesco comunque a scioglierlo, nonostante sia passato così tanto tempo.”






Shui Meiyin: “…”






Lei sapeva bene quale fosse quel “nodo” nel suo cuore.






Era Mu Xuanyin.






Chi Wuyao aveva usato la sua Anima dell’Imperatore Diabolico del Nirvana per interferire di nascosto con la mente di Mu Xuanyin, fino a pochi anni prima… per diecimila lunghi anni.






Yun Che distese improvvisamente una mano e pizzicò delicatamente le guance lisce e morbide di Shui Meiyin: “E poi, ti diverti davvero così tanto a prestare tuo marito ad altre donne? Non potresti almeno fingere di essere un po’ gelosa, come sarebbe qualsiasi ragazza normale?”






“Umpf! Dato che ho finito per innamorarmi di un cattivone come te, se non sapessi controllarmi sarei già morta di gelosia!” sbuffò piano, poi scoppiò improvvisamente a ridere: “Hehehehe, ‘tuo marito’. Mi piace come suona. Heehee.”






Yun Che si voltò verso di lei e osservò da vicino il suo viso delicato e adorabile, illuminato dal suo radioso sorriso. Senza rendersene conto, strinse più forte la presa intorno alla sua vita, e sospirò piano: “Ah quanto pare, non crescerai mai.”






“Si può sapere di cosa stai parlando? Io sono ancora una ragazzina.” Replicò Shui Meiyin, imbronciandosi.






“Ormai sono un terribile Diavolo che ha versato fiumi di sangue per tutta la Regione Orientale. Ho causato la morte di così tante persone che è impossibile contarle tutte. Chiunque, di fronte a me, tremerebbe dalla paura. Solamente tu…” Yun Che sorrise e scosse la testa. In quel momento, non riusciva a trovare le parole per descrivere il comportamento di Shui Meiyin.






Soltanto quando era con lei, aveva vagamente la sensazione di poter tornare a essere la persona che era in passato.






A una certa distanza, i tre Antenati Yama, che avevano sigillato il loro udito, continuarono a osservarli. Ormai, si erano assicurati di imprimere a fondo l’aspetto e l’aura di Shui Meiyin nelle loro menti.






Davanti a chiunque altro, il Sovrano dei Diavoli sembrava sempre ardere di feroce Oscurità, come se tutti gli dovessero la vita centinaia di volte. Anche in presenza della Regina Diabolica e di Qianye Ying’er, non sorrideva né rideva quasi mai. Soltanto quella ragazzina riusciva a farlo sorridere sinceramente a trentadue denti.






Era davvero terrificante…






“Beh, è stata la mamma a dirmelo: quando sposerai qualcuno, seguilo per sempre. Se sposerai un diavolo, diventa come lui. Fratellone Yun Che, tu cambierai, e anche io cambierò, ma ciò che provo per te non cambierà mai.”






Dopodiché, gli fece un occhiolino accentuato con esagerazione: “Questo è il trucco che la mamma ha usato per diventare la moglie preferita di papà!”






“C’è un’altra cosa che devi ricordare per sempre, Fratellone Yun Che.” sul suo viso meraviglioso comparve un sorriso ancora più largo, e i suoi occhi limpidi divennero lucidi: “Non importa cosa accada, non importa quanto il fato sia crudele e ingiusto con te, in questo mondo ci saranno sempre delle persone che ti amano profondamente… molto più profondamente… di quanto tu possa immaginare…”






Yun Che: “…”






“Quindi, non importa cosa ti riserverà il futuro, non devi mai rinunciare alla vita,” disse, picchiettando delicatamente con un dito sul petto di Yun Che. Poi, continuò con una certa amarezza: “La Sorellona Wuyao mi ha detto che, quando eri ancora nella Regione Settentrionale, eri totalmente disperato e desideravi morire. Hai persino nascosto a tutti di avere una tecnica segreta, che volevi usare alla fine contro l’Imperatore del Drago a costo della tua stessa vita, per trascinarlo con te nell’aldilà.”






Per fortuna… aveva invece deciso di usarla contro l’Imperatore della Luna Ardente.






“Ma, da ora in avanti, ti proibisco di pensarci di nuovo, anche solo per un istante! Hai capito!?” fece del suo meglio per sembrare seria e minacciosa, ma fallì spettacolarmente.






“Mn.” Yun Che la guardò dritto negli occhi e annuì senza alcuna esitazione: “Mi sono ripreso. Da ora in poi, cercherò sia di vendicarmi sia di avere una vita felice. Altrimenti, renderei inutile il sacrificio della mia Maestra. È l’unico modo in cui posso evitare di deludere… tutti coloro che mi stanno osservando in silenzio dall’aldilà.”






Shui Meiyin sorrise, e quello fu il sorriso più luminoso e stupendo della sua vita. Era come se decine di migliaia di fiori fossero sbocciati nel suo cuore, e le ultime tracce di paura e preoccupazione la abbandonarono.






“Oh, a proposito,” disse Yun Che, accennando un sorriso: “Conosco un modo per guarire le Vene Misterioses di tuo padre.”






Shui Meiyin rimase scioccata da quella rivelazione. I suoi occhi già lucidi brillarono come stelle, ed esclamò: “Davvero!?”






“Certo, ed è anche molto semplice,” rispose distrattamente Yun Che. I danni subiti dalle Vene Misterioses di Shui Qianheng avrebbero scoraggiato qualsiasi medico a cui fosse chiesto di curarle, ma per il Miracolo della Vita non erano affatto un problema. In effetti, purché non fossero state distrutte completamente, Yun Che avrebbe potuto curarle completamente in qualsiasi caso.






Quando aveva esaminato le Vene Misterioses di Shui Qianheng, aveva scoperto che avevano subito delle ferite molto simili a quelle ricevute anche da Qianye Ying’er. Tuttavia, quelle di Shui Qianheng erano in condizioni molto migliori, era chiaro che chiunque le avesse distrutte aveva deciso di andarci molto più leggero.






Yun Che riprese: “In ogni caso, impiegherà comunque parecchi anni a tornare al massimo delle sue forze.”






Shui Meiyin rimase a bocca aperta senza neppure rendersene conto, in parte per stupore e in parte per entusiasmo. Yun Che non solo avrebbe guarito le Vene Misterioses di suo padre, ma gli avrebbe anche permesso di tornare al massimo della sua forza misteriosa nell’arco di pochi anni… ogni singola parola sembrava un miracolo.






Si gettò fra le braccia di Yun Che, e lo abbracciò stretto in vita. Con il viso appoggiato al suo petto, come se fosse una gattina, gli disse: “Fratellone Yun Che, sei davvero troppo incredibile! Ma dovevo aspettarmelo, dal mio futuro marito. Quando papà e la Sorellona lo scopriranno, saranno al settimo cielo.”






“Una volta stabilizzata la Regione Orientale, visiterò il Regno Luce di Gemma.” Disse Yun Che: “Così, potrò sia guarire le Vene Misterioses di tuo padre, sia… ringraziarti come si deve per tutto ciò che hai fatto per me.”






“Ah… e io, invece, come dovrei ricompensarti, Fratellone Yun Che?” ancora rossa in volto dall’entusiasmo, cominciò sinceramente a pensare a come ricompensarlo.






Yun Che ridacchiò e scosse la testa: “Per me non è niente di che. E poi, è una cosa da poco in confronto a tutto ciò che voi avete fatto per me.”






“Heee, ho detto ‘ricompensarti’, non ‘ringraziarti’. Sono due cose completamente diverse.” Con un’idea improvvisa, si voltò verso di lui con uno sguardo ammaliante. Si avvicinò lentamente all’orecchio di Yun Che e, arrossendo lentamente in volto e fino al collo, che divennero rosa come le sue meravigliose labbra, sussurrò alcune parole che soltanto lui poté sentire.






Mentre le pronunciava, le sue labbra si incurvarono in un sorriso, e il suo sguardo divenne mite e giocoso. Ma, subito dopo, si sentì una voce gelida e inopportuna:






“Umpf! A quanto pare, sei ancora una ragazzina ingenua e senza esperienza. Yun Che e io troviamo noiose ormai da tempo sciocchezze del genere.”






I due si allontanarono di scatto, e Qianye Ying’er atterrò di fronte a loro. Non degnò Yun Che neppure di uno sguardo, e i suoi stupendi occhi dorati fissarono Shui Meiyin, con uno sguardo affilato come un coltello.






Le parole che era riuscita a sussurrare all’orecchio di Yun Che solamente dopo aver fatto appello a tutto il suo coraggio erano state sentite da qualcun altro. Shui Meiyin era imbarazzata, ma non era una persona comune, quindi non si sarebbe certo rassegnata e fatta da parte. Inarcò subito le sopracciglia, e replicò arricciando le labbra: “Il Fratellone Yun Che le trova noiose solamente con te! Se facessi io qualcosa del genere, non si annoierebbe affatto. Infatti, un attimo fa il suo cuore stava battendo all’impazzata, sai?”






“…” Qianye Ying’er per qualche istante non seppe come rispondere. Non si sarebbe mai aspettata che quella “ragazzina ingenua e senza esperienza” potesse sferrare un contrattacco così spaventoso dopo essere stata colta alla sprovvista dal suo attacco a sorpresa.






Socchiuse leggermente gli occhi, e sorrise a Shui Meiyin con evidente freddezza: “Allora, non lo conosci affatto. Quell’animale adora fare cose che vanno ben oltre l’immaginazione di una piccola bambina innocente come te.”






“…” il temuto e rispettato Sovrano dei Diavoli della Regione Settentrionale sembrava essere stato colpito da una raffica di schiaffi. Incurvò le spalle, senza sapere con certezza se restare in piedi o sedersi a terra. La sua unica certezza era che il suo volto stava ardendo senza controllo.






Cosa… cosa stava succedendo!?






“Oh, davvero?” Shui Meiyin inarcò ancora di più le sopracciglia, e nei suoi occhi comparve una grande curiosità: “Allora, dimmi, cos’è che il Fratellone Yun Che adora di più in assoluto?”






“Se lo dicessi ad alta voce, temo che sverresti dall’imbarazzo. Forse…” Qianye Ying’er ridacchiò con sarcasmo: “Se mi implorerai ubbidientemente, forse potrei insegnartelo personalmente.”






“Non ho voglia,” rispose allegramente Shui Meiyin: “Voglio che sia solo il Fratellone Yun Che a insegnarmelo. Farò tutto ciò che mi chiederà.”






Qianye Ying’er: “…”






“E poi, ho anche una Sorellona super bellissima. Insieme a lei, posso fare molto più… di quanto tu possa mai sperare.”






Qianye Ying’er: “~!@#￥%…”






Yun Che poteva vedere chiaramente lo spazio fra Qianye Ying’er e Shui Meiyin che si distorceva leggermente, mentre si guardavano negli occhi.






Raddrizzò di scatto la schiena e si precipitò fra le due donne. Con un’espressione seria e tranquilla, chiese: “Come vanno le indagini?”






Qianye Ying’er si limitò a distogliere lo sguardo da Shui Meiyin.






“Vado dalla Sorellona Wuyao.” Shui Meiyin ridacchiò e fece una linguaccia a Qianye Ying’er, poi se ne andò.






Quando era con Yun Che, Shui Meiyin sembrava davvero ancora una ragazzina, come se non fosse mai cresciuta.






Tuttavia, si comportava così solo quando era con lui.






Del resto, possedeva l’unica Divina Anima Immacolata del mondo. In quanto a forza dell’anima, era ben al di sopra di ognuno di loro, quindi non aveva alcun motivo per cui essere remissiva e timorosa, o di rifiutarsi di tenere loro testa.






Qianye Ying’er distese una mano, e fece un cenno molto semplice.






Subito dopo, due gigantesche e profonde auree scesero dal cielo, atterrando una alla sua destra e una alla sua sinistra.






Erano Qianye Wugu e Qianye Bingzhu.






Il loro arrivo attirò subito gli sguardi cupi e oscuri dei tre Antenati Yama. Anche i due Antenati del Brahma, quando arrivarono, osservarono subito i tre Antenati Yama, poiché quelle voci su di loro, che un tempo avevano ritenuto, assurde si erano rivelate reali… Anche per loro, era un’esperienza meravigliosa e misteriosa.






Yun Che lanciò loro un’occhiata e commentò: “I due Antenati del Regno del Brahma sono davvero degni del loro nome. In pochi giorni, sono già guariti quasi del tutto.”






Senza preoccuparsi di aspettare una loro risposta, chiese immediatamente a Qianye Ying’er: “Senza il Sigillo Primordiale della Vita e della Morte, quanto sopravvivranno?”






“Un migliaio d’anni.” A rispondere fu Qianye Wugu. La sua voce e il suo volto erano rinsecchiti come un pozzo prosciugato da secoli. Non sembrava importargli affatto che Qianye Ying’er avesse ceduto il Sigillo a Yun Che.






“Per noi, è più che abbastanza.” Aggiunse Qianye Bingzhu, con la voce roca: “Dopotutto, avremmo dovuto morire molto tempo fa.”






In seguito ai radicali cambiamenti avvenuti nel Regno del Brahma, quello era un momento cruciale per la sua sopravvivenza. I due Antenati del Brahma non potevano permettersi di morire, in quelle circostanze. Dunque, dopo la morte di Qianye Fantian avevano deciso di restare a fianco di Qianye Ying’er. Sembrava che volessero dedicare il resto delle loro vite a proteggere il Regno del Brahma, osservandolo mentre si imbarcava verso il suo novo destino… che avrebbe potuto anche segnare la sua fine.






Qianye Ying’er, finalmente, si voltò verso Yun Che e rispose con indifferenza: “Noi abitanti del Regno del Brahma danno grande importanza alla gloria e all’onore. Se qualcuno di noi avesse voluto compiere un crimine vergognoso e spregevole come dare la caccia agli Spiriti del Legno, si sarebbe assicurato di non lasciare tracce. Inoltre, chi non ha mai incontrato un membro del nostro Regno… anzi, persino chi ne ha incontrato uno non ci riconoscerebbe mai, se volessimo nascondere da dove proveniamo. Eppure, il tuo testimone è in qualche modo riuscito a capire che ad attaccare gli Spiriti del Regno erano stati dei membri del Regno del Brahma, prima di morire.”






Mentre Qianye Ying’er riferiva ciò che aveva scoperto negli ultimi giorni, sia Yun Che sia He Ling ascoltarono in silenzio.






“Secondo me, per giungere a questa conclusione, il tuo testimone si è basato sul colore dell'Energia Misteriosa di coloro che l’hanno attaccato,” disse Qianye Ying’er: “Perché tutto il mondo sa che l'Energia Misteriosa del Regno del Brahma emana un bagliore dorato.”






“Di conseguenza, il defunto Patriarca degli Spiriti del Legno deve aver notato che l'Energia Misteriosa dei suoi assassini era dorata, credendo dunque che fossero membri del Regno del Brahma.”






Yun Che divenne scuro in volto e rispose: “Ma, da quel che so, il Regno del Brahma è l’unico in tutta la Regione Orientale la cui Energia Misteriosa è dorata.”






“Esatto,” rispose Qianye Ying’er: “Ma… al di fuori della Regione Orientale?”






“…” Le pupille di Yun Che si dilatarono di scatto.






Considerando anche la Regione Occidental e quella Meridionale, c’era un altro Reame Stellare la cui Profound Enery era dorata.






Il Regno del Mare Meridionale.






Il Patriarca degli Spiriti del Legno e sua moglie erano stati uccisi nella Regione Orientale, dunque era un’ipotesi piuttosto azzardata che i colpevoli fossero membri del Regno del Mare Meridionale.






“Ciò che sto per dire, forse, ti sembrerà ridicolo,” riprese tranquillamente Qianye Ying’er: “Ma la rara Energia Misteriosa dorata è chiaramente un simbolo ricordato e ammirato da tutto il mondo. Se nominassi l'Energia Misteriosa dorata a un abitante della Regione Orientale, lui penserebbe immediatamente al Regno del Brahma. E viceversa, quando si parla del Regno del Brahma tutti pensano immediatamente alla nostra maestosa e meravigliosa Energia Misteriosa dorata.”






“Tuttavia, questo collegamento istintivo, così forte nella mente di tutti, cela alcune inesattezze. In pochi lo sanno, e neppure tu lo sai, ma a meno che si sia un Dio del Brahma o un Re del Brahma – in altre parole, si abbia ricevuto un’Eredità del Brahma – l'Energia Misteriosa dei membri del Regno del Brahma emana solo un bagliore dorato estremamente tenue. Diventa visibile con chiarezza solo quando si raggiunge il Divine Sovereign Realm.”






“Eppure, chi ha ucciso quegli Spiriti del Legno giunti al massimo al Divine Spirit Realm, è stato così incapace da lasciarne fuggire alcuni. C’è una sola spiegazione. Chiunque li abbia attaccati, era al massimo un Divine King.”






“E quando un abitante del Regno del Brahma è solo al Divine King Realm, la sfumatura dorata della sua Energia Misteriosa è così lieve da essere praticamente impossibile da notare.”


                                


                                



