---
title: Capitolo 1767 - Verità
pubDate: 2025-03-10T08:57:10.499Z
tags:
    - atg
---


<em>Capitolo regolare,
0 in coda, 0/10 donazione</em>
<em>-Schadenfreude</em>


Qianye Ying'er stava chiaramente accennando alla possibilità a cui non avevano ancora pensato, che il regno del Monarca del Brahma non fosse dietro ai massacri di spiriti del legno e alle sofferenze di He Ling e suo fratello... A questo punto era quasi una certezza.


Dopotutto, Qianye Ying'er non aveva motivo di coprire le malefatte del regno del Monarca del Brahma.


Yun Che poteva sentire chiaramente il tumulto nel cuore di He Ling attraverso la sua connessione spirituale.


"Inoltre," Qianye Ying'er continuò: "Gli spiriti del legno reali sono estremamente rari, così rari che si dice che sono estinti in molti luoghi. Naturalmente le loro sfere sono ugualmente preziose. Un regno sovrano potrebbe non essere troppo interessato in sfere di spiriti del legno comuni, ma non se ne lascerebbe sfuggire una di tipo reale."


"Tuttavia il colpevole ha dato al patriarca la possibilità di fare scoppiare la sua sfera, quindi probabilmente non ha riconosciuto il fatto che era uno spirito del legno reale. Per questo, possiamo dedurre che il responsabile è abbastanza giovane e inesperto nella via del mistero."


"Non erano lì per le sfere degli spiriti del legno reali. Volevano solo ottenere qualche sfera comune, ecco tutto."


"..." Yun Che si accigliò e rimase in silenzio per un momento.


La luce misteriosa dorata era abbastanza rara, ma non così rara da essere un tratto identificativo. Ad esempio, le sue fiamme del corvo dorato diventavano sempre più brillanti mentre faceva progressi con il suo metodo di coltivazione e con la sua Energia Misteriosa. Anche Qianye Ying'er emanava a volte della luce dorata quando usava l'Oracolo Divino, anche se aveva perso tutto il suo potere del Dio Brahma.


Da ciò che sapeva, gli unici coltivatori che emanavano un'aura misteriosa dorata naturale erano i praticanti del regno del Monarca del Brahma e della regione del Mare Meridionale. E in questo territorio, era il solo il primo a corrispondere a questo criterio.


Quasi tutti avevano sentito parlare del regno del Monarca del brahma dato che era il regno sovrano più forte della Divina Regione orientale. Perciò, se avessero incontrato un coltivatore dall'aura misteriosa dorata, era perfettamente naturale pensare che provenisse dal regno del Monarca del Brahma... anche se non avevano mai incontrato uno dei suoi cittadini per tutta la vita.


Yun Che non sapeva che il colore dell'aura del Monarca del Brahma era quasi uguale a quello di un normale coltivatore finché non avessero raggiunto il Divine Sovereign Realm.


A quanto pareva, chiunque aveva attaccato il clan degli spiriti del legno certamente non era un divine Sovereign o un Divine Master, figuriamoci un guerriero che apparteneva al regno del Monarca del Brahma.


Se il patriarca aveva identificato l'assassino dal colore della sua aura... allora le sue ultime parole erano state sbagliate fin dall'inizio.


Notando la strana luce negli occhi di Qianye Ying'er, Yun Che chiese: "Hai scoperto qualcos'altro, vero?"


"Hai detto che è accaduto quindici anni fa. Mi ricordava una piccola questione di cui mi ero dimenticata completamente fino ad ora."


Yun Che: "?"


Qianye Ying'er disse lentamente mentre camminava indietro con un passo rilassata: "Sapevi che Nan Wansheng ha porto visita al regno del Monarca del Brahma quindici anni fa? Umpf, quel vecchio bastardo poteva sempre trovare una scusa per visitarci, come un insetto irritante, e l'ho sempre evitato a meno che non mi fosse utile."


"Quella visita è stata lievemente diversa dal solito. Normalmente ci porgeva visita da solo, ma quella volta ha portato tre persone con sé: gli Anziani del Mare Meridionale, entrambi Divine Master, e suo figlio, Nan Qianqiu. I due Anziani erano la scorta del figlio."


"..." Questa era la prima volta che Yun Che sentiva questo nome.


"Nan Qianqiu era il figlio più giovane di Nan Wansheng. Anche se era il figlio di una concubina, il suo talento spiccava tra la spazzatura che ha partorito l'harem di Nan Wansheng. Ha raggiunto il Divine King realm ad ottant'anni ed è stato accettato dal potere divino del Mare Meridionale, un potere che nessuno è riuscito ad ereditare per duemila anni."


Qianye Ying'er si fermò e guardò Yun Che.


Come si aspettava, l'atmosfera attorno Yun Che si stava gelando.


Il figlio di Nan Wansheng...


Quindici anni fa...


Divine King realm...


Il tempismo, l'aura misteriosa, il livello, l'età e l'esperienza, o piuttosto la carenza di essa.. tutto corrispondeva con la deduzione precedente di Qianye Ying'er!


La donna ritirò lo sguardo e continuò: "Allora, pensavo che Nan Wansheng fosse venuto per mostrare suo figlio a Qianye Fantian. Dopotutto spesso Qianye Fantian lo ridicolizzava per non avere un successore degno di lui. Era anche una buona occasione per fare vedere a suo figlio i regni sovrani della Divina Regione Orientale. Comunque non avevo il minimo interesse di capire quali erano le sue intenzioni allora."


Aveva senso. Nan Qianqiu non meritava nemmeno di essere ricordato dalla vecchia Qianye Ying'er, così non avrebbe nemmeno chiesto informazioni su di lui.


"Ho chiesto informazioni ai re del Brahma negli ultimi due giorni e sono stata piacevolmente sorpresa dalla prima risposta che ho ottenuto. A quanto pare, dopo aver incontrato Qianye Fantian, Nan Wansheng ha chiesto degli spiriti del legno."


"!!" Yun Che si accigliò immediatamente. "Dammi tutti i dettagli."


Qianye Ying'er incrociò le braccia al petto e spostò lo sguardo in lontananza: "La coltivazione di Nan Qianqiu è stata costruita per lo più attraverso potere esterno ed erbe spirituali. Di conseguenza, le sue fondamenta sono estremamente instabili e la sua aura misteriosa era impura quando è entrato nel Divine King realm. Se Nan Wansheng voleva far sì che suo figlio ereditasse il suo trono nelle condizioni migliori e nel minor tempo possibile, la prima cosa da fare è purificare la sua Energia Misteriosa."


Lo guardò di nuovo e disse lentamente: "E per farlo aveva bisogno di molte sfere degli spiriti del legno."


Yun Che strinse lentamente i pugni e aggrottò ancora di più le sopracciglia.


Quella tragedia era solo una questione minore nel Regno degli Dei. La maggior parte di quello che sapeva Yun Che gli era stato riferito dai membri del clan degli spiriti del legno.


Perciò nessuno pensava che il regno sovrano più potente della Divina Regione Meridionale sarebbe stato coinvolto in una questione così "poco importante", specialmente visto che era successo nella Divina Regione Orientale.


Era una coincidenza?


L'aura misteriosa, il tempismo, il profilo, la coltivazione e i suoi obiettivi corrispondevano tutti alla perfezione... come poteva esistere una coincidenza così perfetta?


"Di sicuro il regno del Mare Meridionale aveva un milione di modi per ottenere le sfere degli spiriti del legno di cui aveva bisogno. Perché Nan Wansheng ha fatto un viaggio nella Divina Regione Orientale?" Chiese con tono gelido Yun Che.


"Eheh. La risposta è semplice." Qianye Ying'er sogghignò. "Gli spiriti del legno sono estinti nella Divina Regione Meridionale. Si trovano per lo più nella Divina Regione Occidentale, ma, come puoi immaginarti, nemmeno Nan Wansheng ha il coraggio di commettere una malvagità del genere sotto loro naso."


"Il modo più efficiente di purificare l'aura misteriosa è di usare sfere degli spiriti del legno che contengono ancora un po' di vita; le sfere degli spiriti del legno devono essere estratte da poco da un cadavere fresco. Naturalmente aveva senso che Nan Qianqiu si recasse nella Divina Regione Orientale, ma non era un motivo valido per cui dovesse essere lì di persona. Dopo aver scoperto che Nan Qianqiu avesse avuto il potenziale per ereditare il potere divino del Mare Meridionale, Nan Wansheng doveva avere intenzione di nominarlo principe ereditario e, in quanto tale, Nan Qianqiu avrebbe dovuto occuparsi lui stesso del compito e di essere all'altezza di grandi aspettative."


Era stata il successore di Qianye Fantian molto tempo fa, così lo sapeva meglio di chiunque altro. Un normale discendente della famiglia reale poteva avere il privilegio di godersi enormi lussi, ma il successore al trono... doveva essere temprato innumerevoli volte finché la loro determinazione, potere e astuzia fossero all'altezza della sua posizione.


Per il futuro principe ereditario della Divina Regione Meridionale, questo "viaggio probabilmente era una delle esperienze più insignificanti che aveva dovuto fare per diventare un degno sovrano. Probabilmente non si ricordava nemmeno di questa tragedia.


"Per quanto riguarda perché Nan Wansheng era lì di persona, voleva solo vedermi, tutto qui." Disse con sdegno Qianye Ying'er.


Yun Che ponderò per un momento per poi chiedere: "È possibile che sia stato il regno del Monarca del Brahma a riferire al regno del Mare Meridionale dove trovare gli spiriti del legno?"


"Naturalmente no." Rispose con sdegno la donna. "Le sfere degli spiriti del legno sono preziose, ma non per un imperatore divino come Qianye Fantian, senza menzionare che è un tabù dare la caccia agli spiriti del legno. Credi davvero che qualcuno di astuto come lui permetterebbe a Nan Wansheng di prendere di mira un suo punto debole, per quanto sia insignificante?"


"Inoltre mi hai solo detto quando il patriarca è stato ucciso, non dove. Ho scoperto da sola dove mentre stavo indagando su Nan Qianqiu, ma ho bisogno della tua conferma per sapere se è il posto giusto."


"..." Yun Che non le aveva detto dove era stato ucciso il patriarca perché non lo sapeva, non perché se ne fosse dimenticato. Dall'ultima conversazione che aveva avuto con Qing Mu, aveva saputo solo che era un "regno stellare che aveva rapporti stretti con un certo regno sovrano."


Dato che sia lui che He Ling pensavano che il colpevole fosse un cittadino del regno del Monarca del Brahma, aveva pensato che fosse inutile costringere He Ling a rivivere i suoi ricordi più dolorosi solo per indagare su dettagli di cui non aveva bisogno.


Qianye Ying'er spostò lo sguardo verso ovest e disse: "Comunque, la tragedia è successa nel regno dello Sguardo dell'Eternità, un regno stellare intermedio di dimensioni comuni... sorprendentemente vicino a questo regno."


"He Ling. È quello il posto?"


Se fosse stato così, non c'erano più dubbi.


"..." He Ling non disse nulla per molto tempo. Tutto ciò che poteva percepire in lei era il dolore e la sofferenza della sua anima tremante.


Questa risposta fu eloquente.


Dal dubbio alla certezza irrefutabile. Quando Qianye Ying'er vide l'espressione di Yun Che, capì di aver fatto centro e ridacchiò: "Il regno del Monarca del Brahma è sempre stato ostile nei confronti del regno del Mare Meridionale, ma scommetto che non si sarebbero mai immaginati che la perdita più grande che abbiano mai subìto sia stata causata da una nullità come Nan Qianqiu!"


Nonostante gli spiriti del legno fossero stati formati da un Dio della Creazione, erano indubbiamente una delle razze più deboli nell'universo. Anche il loro patriarca era solo un Divine Spirit.


Deboli, ma incredibilmente preziosi, avevano sofferto moltissimo in un mondo dove vigeva la legge della giungla. Se non fosse proibito dare loro la caccia, si sarebbero già estinti.


Nessuno sapeva quando il patriarca era morto. A nessuno sarebbe nemmeno importato. Ma la gente non si sarebbe mai immaginata che il genocidio di questo debole e piccolo clan avrebbe influenzato direttamente il destino dei due più potenti regni sovrani.


Povero Qianye Fantian, non aveva mai saputo che il regno del Mare Meridionale li aveva fatti prendere di mira da un'enorme minaccia.


"Mare Meridionale... Nan Qianqiu..." Mormoò Yun Che, un bagliore cupo e terribile illuminò il suo sguardo. Tuttavia si irrigidì quando notò che l'umore di He Ling stava peggiorando. Dovette ritornare nella Perla del Veleno Celeste ancora prima di poter rispondere a Qianye Ying'er.


Dentro la Perla del Veleno Celeste, He Ling si stava abbracciando le ginocchia e stava seppellendo la testa tra di esse. Quando percepì Yun Che, si alzò frettolosamente: "Maestro..."


Il suo sguardo era confuso e così triste da spezzare il cuore.


Yun Che si avvicinò e la abbracciò gentilmente senza dire una parola.


Il suo viso premtte contro il petto di Yun Che, chiuse gli occhi e iniziò a tremare ancora di più. Le sfuggì un singhiozzo: "Ho ucciso le persone sbagliate... io... ho ucciso così tante persone innocenti... Io..."


"No." Yun Che le accarezzò la schiena liscia e sussurrò: "Il regno del Monarca del Brahma era l'ostacolo più grande lungo la nostra strada. Senza di te, non saremmo riusciti a conquistare così velocemente la Divina Regione Orientale. E così non saremmo riusciti ad occupare il regno del Monarca del Brahma così presto e apprendere la verità."


"Oggi abbiamo fatto enormi progressi ed è solo merito tuo... il miglior risultato che potevamo ottenere." Yun Che sorrise con calore: "Così non devi intristirti, al contrario, dovresti essere contenta e orgogliosa di te stessa."


Le sue parole erano semplici, ma sciolsero il ghiaccio nel cuore di He Ling per poi riempirlo di calore. Le sue spalle smisero di tremare e le sue braccia strinsero la presa. Stava ancora singhiozzando però: "Mn... cr... crederò a ciò che hai detto... maestro..."


Fu in quel momento che un emissario della Luna Ardente lo chiamò.


"Sua magnificenza, un messaggero del regno del Mare Meridionale le sta chiedendo udienza."


Il nome "Mare Meridionale" fece subito accigliare Yun Che.


Scoccò a He Ling un'occhiata confortante per poi lasciare la Perla del Veleno Celeste. Rispose subito: "Lascialo entrare."


"Che tempismo perfetto." Qianye Ying'er guardò verso sud. "Nan Wansheng deve aver perso la pazienza dopo aver visto cos'è successo nei regni del Monarca del Brahma e degli Dei Lunari."


Yun Che non rispose. La sua espressione era fredda e cupa.


Anche se tutte le informazioni corrispondevano alla perfezione, era pur sempre una deduzione... e cosa c'era di meglio se non ottenere la verità direttamente dall'imperatore del Mare Meridionale?


Molto presto, un uomo maestoso con abiti dorati fu condotto di fronte a Yun Che. Si inchinò rispettosamente per poi dire: "Saluti Sovrano dei Diavoli. Congratulazioni per aver conquistato la Divina Regione orientale e aver riscritto la storia del Regno degli Dei in appena quindici giorni di tempo."


Yun Che lo fissò per poi chiedere: "È un messaggio dal tuo maestro?"


"Esatto." Il messaggero rispose con tono piatto. Poi porse una lettera d'invito che brillava di un'insolita luce dorata e disse: "Per conto del mio re, l'Imperatore Divino del Mare Meridionale, oggi sono qui per invitarla alla cerimonia di incoronazione del principe ereditario. Il mio re ha detto che avrebbe dato loro un grande onore se fosse stato così gentile da parteciparvi di persona."


"..." Yun Che alzò le sopracciglia e girò la mano. Un istante dopo la lettera d'invito era apparsa nel suo palmo.


Si sarebbe svolta tra sette giorni.


E il principe ereditario era...


Nan Qianqiu!


Yun Che e Qianye Ying'er si scambiarono un'occhiata silenziosa. Yun Che mostrò un sorriso gelido e inquietante mentre metteva da parte la lettera d'invito e diceva: "Riferisci al tuo maestro che sarò presente."


Il messaggero ovviamente ne fu sorpreso.


Anche se era rimasto nella Divina Regione Meridionale fino ad oggi, tutto l'universo sapeva della tragedia che aveva investito questo territorio.


In quindici giorni, la Divina Regione Orientale aveva sanguinato come un maiale e il destino dei regni sovrani era stato ancora peggiore. Le dicerie della crudeltà e della tirannia di Yun Che erano raggelanti.


Questo era il motivo per cui si era aspettato che sarebbe stato assassinato violentemente dal momento in cui avesse messo piede in questa sala. Non si era aspettato affatto di ricevere una risposta così amichevole.


Un secondo dopo, si riprese e si inchinò: "Mi congederò e riferirò immediatamente la sua risposta. Sono sicuro che il mio re sarà contento di sentirla."
                                


                                



