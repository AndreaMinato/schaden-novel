---
title: Capitolo 177 – Sterminio
pubDate: 2023-10-31T14:00:10.546Z
tags:
    - atg
---


Yun Che sapeva chiaramente quali sarebbero state le conseguenze se Jasmine avesse attaccato. Ricordava molto bene anche cosa era successo quando la sua anima era quasi scomparsa dopo aver ucciso il Flame Dragon. Ma quei due Draghi dei Fiumi non erano minimamente paragonabili a lui e grazie al periodo passato sfruttando le proprietà purificanti della Sky Poison Pearl ora Jasmine stava molto meglio; attaccare quei due draghi avrebbe potuto annullare quel miglioramento ma perlomeno la sua anima non avrebbe rischiato di svanire.

E se non avesse attaccato, la vita della Piccola Fata sarebbe stata in pericolo. Da quando il Dominio Frozen Cloud era sparito, si era evidentemente trovata in svantaggio.

Yun Che stava per tentare di nuovo di convincere Jasmine, ma proprio in quell'istante la voce del drago maschio giunse all'improvviso dal cielo: “Umana, stai diventando più debole. Sembra che ormai tu abbia raggiunto il limite; a quanto pare una persona ad un passo dall'Emperor Profound Realm non è poi così forte.”

Anche il Drago del Fiume femmina parlò con voce carica d'odio: “Umana insignificante, non sei degna di competere con la nostra razza. Il tuo inutile tentativo di rubare il tesoro del Dio Drago porterà soltanto alla tua distruzione! MUORI!”

Anche se la Profound Strength della piccola fata era di mezzo Realm più grande di quella dei due Draghi dei Fiumi, in quanto a resistenza come poteva competere con loro? Aveva volato senza sosta alla massima velocità per sei ore e ora aveva combattuto una battaglia così lunga e feroce; stava iniziando a mostrare chiari segni di fatica. E, al contrario, anche se varie centinaia delle scaglie del drago maschio erano state distrutte e sanguinava senza sosta dalle ferite, non era affatto indebolito. Tutte quelle, per lui, erano solo ferite leggere; per non parlare del Drago del Fiume femmina. La forza di quelle enormi creature sembrava quasi infinita.

Di fronte al potere delle due creature impazzite, i contrattacchi della Piccola Fata divennero sempre più deboli. Alla fine, doveva usare tutte le sue forze solo per difendersi, senza più l'energia per attaccare. Barcollava come una foglia che potrebbe andare in pezzi da un momento all'altro...

Giunta in quelle circostanza, nei suoi occhi iniziò a crescere una profonda rabbia.

“Tra noi non ci sono rancori passati, eppure mi avete attaccato senza motivo e volete persino costringermi a lottare fino alla morte...”

La voce della Piccola Fata era lenta e tranquilla ma nascondeva una grande ira: “Siccome sono destinata a morire in questo luogo anche voi la... pagherete cara!”

Dalle parole della Piccola Fata, Yun Che poteva percepire un grande odio e una freddezza raggelante.... c'era persino una traccia di decisa rassegnazione alla morte. Nell'istante stesso in cui finì di parlare, all'improvviso il suo corpo emise un'intensa luce blu e lei scattò verso il cielo, direttamente verso il paradiso... e contemporaneamente la temperatura circostante crollò a una velocità spaventosa. Scese sotto lo zero praticamente in una frazione di secondo, poi continuò a diminuire rapidamente e uno strato di ghiaccio sempre più spesso ricoprì tutto ciò che si trovava sotto la Piccola Fata.

Yun Che, a cinque chilometri di distanza, sentì soffiare un vento gelido e ghiacciato, che lo fece tremare dalla testa ai piedi. Vedendo la linea di luce blu che si dirigeva verso il cielo, disse a bassa voce: “Cos'è... quello?”

Jasmine: “...”

“Umana, questa è la tua ultima mossa? È un peccato; con la tua attuale forza, non riuscirai mai a ferire noi Draghi dei Fiumi! Ti attende solo la totale disperazione!”

Avvolto dalla luce blu, il viso della Piccola Fata era assolutamente calmo. Sollevò lentamente la spada di ghiaccio che stringeva in mano, ma non la puntò verso il Drago del Fiume maschio già ricoperto di cicatrici; al contrario, la diresse verso la femmina che aveva appena parlato. Le sue labbra di neve si mossero delicatamente e ognuna delle sue parole sembravano cristalli di ghiaccio: “Prima di morire... riuscirò... ad ucciderti!!”

“Tecnica Proibita Frozen Cloud –– Zeroth Aurora!!”

Ding...

La Piccola Fata brillò a mezz'aria e scattò verso il drago femmina come un fulmine blu. La sua velocità in quel momento era almeno il doppio della sua normale velocità massima e la spada di ghiaccio avvolta dalla luce blu colpì con un affondo diretto il Drago del Fiume femmina, poi... con uno strappo assordante, penetrò le sue scaglie e raggiunse il profondo delle sue carni.

Se quella spada si fosse conficcata in quel modo nel corpo di un essere umano, sarebbe stato sufficiente a ucciderlo. Ma quell'arma lunga solo cinque piedi era davvero troppo minuscola di fronte agli enormi Draghi dei Fiumi. Per loro era come essere punti da uno spillo.

L'accaduto non fece affatto spaventare il drago maschio; anzi sogghignò e disse: “Che aura immensa, sei davvero riuscita a farmi rimanere immobile per un istante, ma credi sinceramente che riuscirai a ferire noi draghi con così poco? Per noi una ferita del genere non è nemmeno degna di essere considerata...”

Il Drago del Fiume maschio non aveva ancora finito di parlare, quando all'improvviso sentì sua moglie ululare dal dolore e la vide cominciare a agitarsi violentemente... ma le uniche parti del suo corpo che si muovevano erano la testa e la coda; l'area che era stata colpita dalla spada della Piccola Fata sembrava completamente ghiacciata, incapace di muoversi.

Crack crack crack crack crack crack crack...

Una catena di ghiaccio si formò con un rumore assordante intorno alla spada della Piccola Fata. Gli spessi cristalli ricoprirono il corpo del Drago del Fiume femmina ad una velocità incredibile e dal centro raggiunsero anche la testa e la coda.

Le grida del drago femmina si fecero sempre più doloranti e continuarono fino a diventare aspri urla di disperazione; ma al tempo stesso i suoi movimenti erano diventati sempre più deboli, a causa del ghiaccio che la ricopriva sempre di più... infine rimase completamente immobile e in silenzio, perché persino la sua testa e la coda erano diventati blocchi di ghiaccio.

Tutto questo era accaduto in a malapena cinque secondi... in soli cinque secondi, quel Drago del Fiume lungo varie decine di metri si era trasformato in una scultura di ghiaccio. Era successo tutto così velocemente che il drago maschio non aveva nemmeno avuto il tempo di reagire.

L'enorme statua di ghiaccio a forma di drago rimase sospesa in aria per qualche istante, poi iniziò a cadere a causa del peso della spada della Piccola Fata. Si schiantò pesantemente contro il freddo terreno, che era stato spianato dalla tempesta e il violento impatto la ricoprì di crepe sottili.

La luce blu che avvolgeva la Piccola Fata sparì; persino la sua forza e la sua aura svanirono quasi del tutto. Diventò pallida come la neve e chiuse gli occhi con grande tranquillità.

“Cosa... Cos'hai fatto!!”

La voce del maschio divenne incredibilmente agitata e infuriata e impazzì. Infatti il ghiaccio che aveva avvolto il corpo della femmina non era una semplice lastra. Non era solo all'esterno; i suoi muscoli, il sangue, gli organi, la sua forza vitale, la Profound Strength, persino la sua anima... erano stati completamente sigillati nel ghiaccio! Non si percepiva più nessun segno di vita...

Era morta! Colpita da quella terrificante tecnica proibita, la femmina di Drago del Fiume era morta istantaneamente. In tutto il suo corpo, non era sopravvissuta una sola cellula.

“ROOOOAAAR!!!!!!”

I ruggiti furiosi del maschio risuonarono per il cielo e la terra, raggiungendo quasi tutta la Terra Desolata e terrorizzando innumerevoli Profound Beast. Migliaia di Profound Beast che vivevano nella regione interna della Terra Desolata fuggirono in ogni direzione seminando il caos.

“Hai ucciso mia moglie, hai davvero ucciso mia moglie!!”

Soffiò un vento feroce; persino le nuvole furono disperse dai suoi ruggiti rabbiosi. La Piccola Fata sollevò lentamente lo sguardo e sul suo viso esangue apparve un gelido sorriso: “Passavo di qui solo per caso, eppure mi avete messa all'angolo... la morte non potrà cancellare i vostri peccati!”

“ROAR!! Sporca umana, voglio vederti morire! Voglio vederti morire di dolore mentre il mio veleno divorerà il tuo corpo!!”

A cinque chilometri di distanza, Yun Che rimase pietrificato dallo stupore: “Quel Drago del Fiume è morto?”

“Sì, è morto.” rispose con calma Jasmine: “E anche quella donna sta per morire.”

“Cosa intendi dire?” il cuore di Yun Che sussultò.

“Umpf! L'ultimo briciolo delle sue energie è stato spazzato via, chiaramente era una Tecnica Proibita. E per di più, una Tecnica Proibita che può essere utilizzata solo distruggendo le proprie Profound Vein. Ora che sono state distrutte e i suoi meridiani si sono spezzati, è già menomata! La attende solo morte certa! Lei stessa sapeva bene che sarebbe stato impossibile sfuggire all'attacco di quei due Draghi dei Fiumi, quindi in un certo senso ha preso la decisione migliore... almeno ne ha portato uno con sé nella tomba.”

“Co... cosa!?”

Yun Che si alzò in piedi di colpo; rilasciando tutta la sua Profound Energy, corse verso la Piccola Fata come se fosse impazzito.

“Cosa stai cercando di fare? Sei diventato matto!!” quel gesto fece impallidire Jasmine dalla paura.

“Non sono diventato matto!” Yun Che strinse i denti e ringhiò: “Non posso lasciarla morire! È finita in questo guaio cercando di proteggermi! Non posso... non posso assolutamente lasciarla morire! Jasmine, sbrigati a uccidere quel Drago del Fiume... ti imploro; uccidi subito quel Drago del Fiume! Se la Piccola Fata dovesse davvero morire a causa di quel drago non avrò pace per il resto della mia vita!! JASMINE!!”

Jasmine: “...”

Mentre Yun Che parlava, sfrecciava sempre più rapido... sorpassando di gran lunga la velocità massima che poteva raggiungere di solito.

La Piccola Fata, che era rimasta senza energie, iniziò a precipitare dal cielo. Chiuse gli occhi; il suo volto era straordinariamente tranquillo, perché sapeva bene come sarebbe andata a finire... le sue Profound Vein erano a pezzi, i suoi meridiani distrutti; ormai era come una disabile e non desiderava più continuare a vivere.

Soltanto una lacrima brillante, dall'angolo dell'occhio, rigò dolcemente il suo volto.

“MUORI... MUORIIIIII!!!”

Il Drago del Fiume rimasto spalancò le fauci e soffiò vapore velenoso in direzione della Piccola Fata.

“JASMINE!!” l'attacco della creatura fece sbiancare Yun Che dal terrore.

Il tornado velenoso del Drago del Fiume era estremamente spaventoso e stavolta la Piccola Fata non aveva più Profound Strength per proteggersi. Se fosse stata colpita, sarebbe stata fatta a pezzi in un solo istante.

Proprio quando quella tempesta terrificante era a pochi passi dalla Piccola Fata, apparve davanti al turbine una piccola figura cremisi. Con un movimento della sua piccola mano... si sentì solo un suono soffocato. Il tornado fu respinto direttamente e tornò verso il Drago del Fiume a velocità ancora maggiore.

Il drago sussultò. Si spaventò guardando la piccola ombra che era improvvisamente apparsa davanti a lui: “Chi... chi sei?”

Con solo un movimento noncurante della mano, senza nemmeno usare della Profound Energy, aveva respinto il suo attacco. Questo era più che sufficiente a dimostrare che la forza di quella piccola umana di fronte a lui superava la sua di almeno tre Realm! E quello che davvero lo spaventava era la pressione priva di forma che la ragazza esercitava su di lui. In tutta la sua vita non aveva mai provato nulla del genere; di fronte a quella potenza, si sentiva insignificante come un granello di polvere in confronto all'oceano.

Jasmine non rispose, i suoi occhi erano pieni di rabbia e intento omicida. Distese una delle sue dita bianche e delicate e indicò il Drago del Fiume. Un bagliore rosso stranamente scuro si accese sulla punta del dito: “Questo è davvero fastidioso... un così insignificante Drago del Fiume di basso livello sta davvero costringendo questa principessa a sprecare un anno di fatiche; se non fossi stata infettata da quel veleno mortale, giuro che ti taglierei in migliaia di pezzi... MUORI!!”

Non appena ebbe finito di parlare, il dito di Jasmine disegnò leggermente un arco...

RIP...

Contemporaneamente, un sottile raggio di luce cremisi apparve all'improvviso sopra il Drago del Fiume e il suo corpo si divise perfettamente lungo quel filo rosso. I suoi occhi si spalancarono e non si mosse mai più...

Senza neppure un rumore, senza una battaglia stremante, senza nemmeno un grido di dolore, il Drago del Fiume era stato annientato.



