---
title: Capitolo 1772 – I quattro imperatori della Divina Regione Meridionale
pubDate: 2025-03-10T08:57:10.500Z
tags:
    - atg
---


<em>Capitolo regolare,
0 in coda, 0/10 donazione</em>
<em>-Schadenfreude</em>


La Divina Regione Meridionale era stata una delle dimore degli dei molto tempo fa. In seguito, era diventata il campo di battaglia dove si erano svolte numerose guerre tra dei e diavoli. Questo era il motivo per cui questo territorio possedeva il maggior numero di eredità, artefatti divini e artefatti diabolici dimenticati.


Anche la dimora nascosta in cui il Dio Malvagio Ni Xuan aveva scelto di abitare dopo aver rinunciato al suo titolo era localizzata in questo posto.


Proprio come la Divina Regione Orientale, quella meridionale era governata da quattro regni sovrani. Il regno del Mare Meridionale era il più formidabile, seguito da quello del Mare Profondo delle Dieci Direzioni. Il regno viola misterioso e quello Xuanyuan erano più o meno allo stesso livello.


Anche se erano tutti regni sovrani, quello del viola misterioso e Xuanyuan erano simili ai regni degli Dei Stellari e Lunari nel senso che erano relativamente più deboli in confronto ai primi due. Ma non c'erano state ostilità tra questi due territori da tempo immemore. In effetti avevano cooperato per molti anni e avevano solidificato i loro rapporti grazie a matrimoni politici tra membri della famiglia reale. Non c'erano mai stati grandi conflitti tra di essi, e offendere un regno significava provocare anche il suo alleato.


Insieme, erano comunque inferiori al regno del Mare Meridionale, ma erano più forti di quello del Mare Profondo delle Dieci Direzioni. Questo era il motivo per cui la regione era molto più tranquilla ed equilibrata rispetto a quella orientale.


Dopo che la verità dietro la calamità cremisi era stata rivelata, tutti erano rimasti scioccati da quanto erano collassati velocemente i regni sovrani della regione Orientale e di quanto fossero stati brutali i metodi di Yun Che. Quegli eventi senza precedenti avevano anche influenzato il loro territorio relativamente distante e aveva suscitato molte emozioni.


Gli innumerevoli coltivatori della Divina Regione Orientale fuggiti da loro avevano amplificato la paura e il panico.


Tra tutti i regni del Caos Primordiale, quelli sovrani erano stati i più scioccati quando avevano sentito della caduta dei regni sovrani della Divina Regione Orientale. E senza dubbio il regno del Mare Meridionale era stato il più calmo. L'orgoglio e la sicurezza dei suoi abitanti non sarebbe stato scosso da questi eventi.


Oggi era un giorno insolito per il regno del Mare Meridionale. La loro capitale in particolare era coperta da ogni genere di Formazioni Misteriose brillanti. Le luci erano quasi più lucenti del sole stesso.


Questo perché era il giorno della nomina del principe ereditario.


La cerimonia naturalmente era molto importante per il regno, era il momento in cui avrebbero nominato il futuro imperatore divino. Tutti sapevano chi sarebbe diventato il principe ereditario, ma il tempismo della cerimonia era così strano che aveva preso alla sprovvista moltissime persone.


Non solo era accaduto tre mesi prima della data prestabilita, ma sembrava che questa decisione fosse stata fatta d'impulso. Considerando che la Divina Regione Orientale era stata sconfitta da quella settentrionale, ciò che avrebbero dovuto fare sarebbe stato unire le forze e affrontare la nuova minaccia, non tenere questa cerimonia.


Dopo poco tempo, i coltivatori del regno del Mare Meridionale ebbero il presentimento che ci fosse una cospirazione... e questa sensazione si intensificò quando le navi di due regni sovrani arrivarono allo stesso tempo. Inoltre a bordo c'erano gli imperatori divini Xuanyuan e del Viola Misterioso in persona.


Questa era solo una cerimonia di proclamazione, non un'ascesa al trono. Perciò non avrebbero dovuto mandare più di due eredi per congratularsi con il regno del Mare Meridionale, figuriamoci partecipare personalmente all'evento.


Un'ora dopo, un'enorme ombra si avvicinò con una velocità incredibile al regno del Mare Meridionale. Tutti cambiarono espressione quando la videro.


Era un'ombra color turchese e nera lunga oltre cinquanta chilometri. Le sue pinne sembravano lame celesti, il suo sguardo era profondo come il mare e i denti che sporgevano dalle sue fauci brillavano con una luce intimidatoria...


L'ombra era un enorme squalo, letteralmente, e tutti nella Divina Regione Meridionale conoscevano il suo nome.


"È lo Squalo Feroce del Mare Blu!"


Esclamarono allo stesso tempo innumerevoli coltivatori del Mare Meridionale. Lo squalo era la bestia guardiana del regno del Mare Profondo delle Dieci Direzioni e la cavalcatura personale dell'imperatore divino. Questo significava che si era presentato Shitian in persona!


Stranamente, ogni imperatore divino della regione Meridionale stava partecipando alla semplice nomina di un principe ereditario. Perfino un cieco avrebbe capito che c'era qualcosa di bizzarro.


Cang Shitian discese dal cielo dopo che l'enorme squalo si fermò sopra la capitale. Era accompagnato da un uomo e una donna vestiti di blu; due Dei del Mare del suo regno.


Il Re del Mare Infernale, Nan Feihong, uscì dal palazzo e si inchinò lievemente. Porse i suoi rispetti: "Benvenuto Imperatore Divino Shitian. Il mio re la stava aspettando. Da questa parte per favore."


Cang Shitian non gli rispose. Avanzò direttamente verso l'entrata con fare impassibile.


Si stava svolgendo un grande banchetto a palazzo. Gli Imperatori Divini Xuanyuan e Viola Misterioso erano già seduti dentro. Quando Cang Shitian entrò, Nan Wansheng si alzò con un sorriso: "Ti stavamo aspettando imperatore divino Shitian, ma... sembra che sia scontento."


Cang Shitian gettò un'occhiata verso gli imperatori divini Xuanyuan e Viola Misterioso. Normalmente si comportava nel modo più arrogante e selvaggio, ma oggi mostrò solo un lieve sorriso cupo: "È una provocazione?"


"Naturalmente no." L'Imperatore Divino del Viola Misterioso ridacchiò mentre si accarezzava la lunga barba.


"Siamo sicuri che non sia opera della Divina Regione Settentrionale?" Chiese con serietà l'Imperatore Divino Xuanyuan.


"Eheh! Che utilità ci sarebbe nel mandare un assassino così terrificante nel regno del Mare Profondo delle Dieci Direzioni nel bel mezzo di una guerra contro la Divina Regione Orientale? Non credo che Yun Che e la regina diabolica sarebbero così stupidi." Cang Shitian sbuffò freddamente per poi lanciare un'occhiata di sottecchi verso Nan Wansheng. "E anche se fosse opera della Divina Regione Settentrionale, sarebbe colpa tua. Sei tu ad essere entrato in conflitto con Yun Che."


Le espressioni dei due Re e dei Dei del Mare cambiarono allo stesso tempo.


Cang Shitian si sedette nel posto d'onore a destra più di fronte. In quanto secondo imperatore divino più potente della regione, si era sempre seduto di fronte quando porgeva visita al regno del Mare Meridionale.


"Imperatore Divino Shitian." Disse il Re del Mare Infernale Orientale sollevando un braccio: "Per favore si sieda nel posto che vi abbiamo preparato. Se ha bisogno di qualcosa, non esiti a chiamarci."


Il Re del Mare Infernale Orientale stava indicando il terzo posto a sinistra.


Cang Shitian gli gettò un'occhiata di sottecchi, ma non si arrabbiò. Invece mostrò un sorriso inquietante: "Capisco."


Scomparì inavvertitamente. Era un'immagine residua, il suo vero corpo era già seduto nel posto che gli avevano indicato. Poi chiese di nuovo. "Dato che vi siete presi la briga di organizzare questo grande evento, significa che parteciperà anche qualcuno del regno del Dio Drago?"


"Naturalmente." Rispose Nan Wansheng. "Il regno dell'Eternità è stato massacrato in un solo giorno, quello degli Dei Lunari è esploso e quello del Monarca del Brahma è stato costretto a capitolare ancora prima di fare una sola mossa. Come potrebbe il regno del Dio Drago rimanere inerte dopo tutti questi eventi? La cerimonia di oggi sarà l'opportunità di cui hanno bisogno per mostrarsi, così non se lo perderebbero assolutamente."


"Che dire dell'Imperatore del Drago? Non si è ancora mostrato?" Uno strano bagliore brillò nello sguardo di Cang Shitian.


"No. È una delle cose che mi stupisce della Divina Regione Occidentale." Disse Nan Wansheng.


"La caduta della Divina Regione Orientale è la più terribile, così gli Dei Drago dovrebbero aver fatto rapporto da tempo all'imperatore. Ma non è ancora intervenuto." Disse l'Imperatore Divino del Viola Misterioso. "Questo senza menzionare che la loro scusa ufficiale non aveva affatto senso."


L'Imperatore del Drago aveva raggiunto il suo limite centinaia di migliaia di anni fa, così non aveva senso che fosse andato in isolamento. Tutti sapevano che non avrebbe fatto più progressi.


"Se l'Imperatore del Drago non sa ancora dei grandi cambiamenti della Divina Regione Orientale, molto probabilmente è andato nel Regno Divino dell'Inizio Assoluto. Detto questo, i nove Dei Drago dovrebbero comunque poterlo localizzare o mandargli un messaggio... a meno che non si sia isolato completamente in modo da non essere interrotto."


"Se fosse vero, cosa potrebbe portarlo a prendere delle misure così estreme?" Chiese l'Imperatore Divino Xuanyuan. "Senza menzionare che è un tempismo troppo perfetto per essere una coincidenza."


"Ipotesi senza fondamento possono solo confonderci. Sapremo la verità dopo che arriveranno i rappresentanti del regno del Dio Drago." L'Imperatore Divino del Mare Meridionale sorrise: "Alla fine, sono affari della Divina Regione occidentale. Ciò che è più importante per noi... sarà come andrà la cerimonia oggi."


L'atmosfera divenne solenne per un istante. Stringendo gli occhi, l'Imperatore Divino del Mare Meridionale chiese lentamente: "Quante persone credete che porterà con sé Yun Che?"


Figuriamoci loro, perfino la Divina Regione Settentrionale doveva sapere qual era il loro vero obiettivo.


Il fatto che Yun Che avesse accettato di partecipare era un buon inizio. Tutto ciò che rimaneva era dedurre la sua posizione dal numero di persone nel suo seguito.


"Umpf." Cang Shitian grugnì. "Sono più interessato alla regina diabolica che a lui."


"Non preoccuparti. La regina diabolica si presenterà di sicuro." L'Imperatore Divino del Mare Meridionale sorrise con sicurezza. "Yun Che può essere il Sovrano dei Diavoli, ma non può essere stato lui a tramare tutti i piani elaborati che hanno condotto alla caduta della Divina Regione Orientale. Perciò è la regina diabolica ad essere il vero nucleo degli eserciti diabolici, non lui. Questo significa u una cosa: primo, è impossibile che la regina diabolica permetta a Yun Che di partecipare da solo. Secondo, non si lascerà sfuggire l'occasione di mettere piede nella Divina Regione Meridionale."


Anche Cang Shitian sorrise: "Sembra che tu sia sicuro che la 'cerimonia' andrà bene."


L'Imperatore del Mare Meridionale scosse la testa: "Oh no no no, non intendo questo. Solo che ci sono delle cose al mondo che non sono così complicate, specialmente quando tutti i sovrani di questa terra sono radunati in un posto solo... eheheh, ahahahahah!"


.....


Al di fuori della capitale, un'arca misteriosa piccola e nera discese a terra.


Yun Che emerse dall'uscita. Dietro di lui c'erano Yan Uno, Due e Tre.


La sua aura teneva a distanza tutti quanti. In effetti, mentre Yun Che si dirigeva verso l'entrata, le guardie del palazzo del Mare Meridionale si irrigidirono come se fossero state congelate. Si spostavano solo i loro occhi.


Anche se non avevano mai incontrato Yun Che di persona, i ritratti del giovane si erano diffusi per tutto l'universo ed erano rimasti impressi nel cuore di ogni coltivatore del Mare Meridionale a tal punto che potevano identificarlo con una sola occhiata.


Non era il solo motivo per cui erano terrorizzati. Erano sopratutto le tre ombre nere dietro di lui a spaventarli.


Proprio come negli altri territori, l'atteggiamento della regione del Mare Meridionale nei confronti dell'Energia Misteriosa dell'oscurità era ostile. Ma non avevano mai sentito un'aura così cupa e terrificante, figuriamoci tre di esse.


Quando l'aura nera dei tre Antenati Yama discese su di loro, la vista dei Divine King si offuscò ed ebbero la sensazione di cadere in un abisso senza fondo che conteneva solo oscurità.


"Per favore informare il Divino Imperatore del Mare Meridionale che Yun Che, il Sovrano dei Diavoli della Regione Settentrionale, è arrivato."


Yun Che si fermò di fronte alle guardie e mostrò la sua lettera d'invito. Sembrava particolarmente amichevole oggi.


La sua voce dissipò l'oscurità in un istante. Tutte le guardie del palazzo tremarono come se si fossero appena destate da un incubo. Il capo del gruppo abbassò frettolosamente la testa per poi balbettare in risposta: "Be-benvenuto, Sovrano dei Diavoli della Regione Settentrionale... Sua maestà la stava aspettando. Lo informerò subito del suo arrivo."


Dentro il palazzo, Nan Wansheng sentì le parole della guardia. "Sua maestà, Yun Che è qui. La sta... aspettando all'entrata principale."


"..." Nan Wansheng si accigliò lievemente per poi chiedere: "Sta aspettando? Non ha cercato di entrare con la forza?"


"Esatto sua maestà."


"Quante persona ha portato con sé?" Chiese Nan Wansheng.


"Ne ha portate tre... sua maestà."


"..." Lo sguardo di Nan Wansheng brillò in modo innaturale. La situazione non era andata come previsto, in particolare il seguito di Yun Che.


Il ragazzo era davvero entrato nella sua capitale con solo tre persone?!


"Conducilo immediatamente nella sala principale! E ricordati di essere rispettoso.


"S-sì sua maestà." Il capo delle guardie stava ancora balbettando. Solo ripensare alle tre ombre terrificanti dietro Yun Che era la sola motivazione di cui aveva bisogno per astenersi dal mancare di rispetto al Sovrano dei Diavoli per il resto della sua vita.


Così Yun Che era entrato ufficialmente nella capitale del Mare Meridionale, il simbolo più grande dell'autorità della regione e il suo nucleo.


La capitale del regno sovrano più potente della Divina Regione Meridionale era completamente diversa da quella del Monarca del Brahma. La prima impressione che Yun Che ebbe di questo posto era che fosse assolutamente lussuoso. Qui, ogni mattone, piastrella, foglia, legno e perfino l'aria stessa era permeata da un senso di sfarzo. L'avidità e il desiderio dietro tutta questa ricchezza era davvero evidente.


Yun Che mostrò un sorriso quasi impercettibile mentre si guardava attorno.


Non vedeva l'ora di distruggere questo posto lussuoso e splendido!
                                


                                



