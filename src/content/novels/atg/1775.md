---
title: Capitolo 1775 - L'Ordine di uccidere del Sovrano dei Diavoli
pubDate: 2025-03-10T08:57:10.501Z
tags:
    - atg
---


Capitolo regolare,
0 in coda, 0/10 donazione
-Schadenfreude


La razza dei draghi era molto più longeva di quella umana, così il Dio dei Draghi Ash aveva già visto l'ascesa e la dipartita di tre Imperatori del Monarca del Brahma. Di conseguenza, riconobbe all'istante Qianye Bingzhu e Qianye Wugu.


Tuttavia erano persone che sarebbero dovute già essere morte da tempo!


Anche se un umano aveva raggiunto il Divine Master Realm, la durata della loro vita sarebbe stata al massimo di cinquantamila anni. Per gli esseri umani, era un limite invalicabile.


Qianye Bingzhi aveva superato da tempo questo confine, così sarebbe stato solo naturale che fosse morto di vecchiaia, figuriamoci Qianye Wugu.


Non solo erano apparsi pieni di vita. Le loro aure erano dense e pesanti, sembravano perfino essere più forti di un tempo.


A parte l'Imperatore Divino del Mare Meridionale, tutti quelli che avevano sentito i nomi "Qianye Bingzhu" e "Qianye Wugu" erano balzati in piedi per lo shock. In particolare Cang Shitian, l'Imperatore Divino Xuanyuan e l'Imperatore del Viola Misterioso. Tutti avevano visto Qianye Bingzhu da giovani e la persona accanto a lui assomigliava proprio al Qianye Wugu nei ricordi che avevano ereditato.


Qianye Bingzhu e Qianye Wugu rimasero impassibili di fronte allo shock e allarme di tutti gli altri. Qianye Wugu disse: "Sarebbero dovuti morire molto tempo fa e a noi non ci rimane comunque molto tempo. Il motivo per cui esistiamo ancora è per proteggere il regno del Monarca del Brahma, non c'è bisogno che vi preoccupiate."


Una strana luce brillò negli occhi del Dio Drago Cinereo e la sua aura si agitò. Ma notò immediatamente di aver perso la sua compostezza e iniziò lentamente a calmare la sua energia. Disse con tono freddo: "Sembra che le notizie che abbiamo ricevuto molti anni fa fosse vera. L'oggetto che il vostro regno ha trovato ai confini della regione meridionale... era davvero il Sigillo Primordiale della Vita e della Morte!"


Queste parole scossero tutti quanti i presenti.


"Come previsto dal regno del Dio Drago." Disse con tono calmo e composto come sempre Qianye Bingzhu. "È molto difficile nascondervi qualcosa."


"Tuttavia il Sigillo Primordiale della Vita e della Morte non è più nelle mani del nostro regno e non c'è bisogno che prestiate attenzione a noi due." Disse Qianye Wugu. "Sarà tutto deciso dal nuovo padrone del regno."


"Sta zitto." Abbaiò Qianye Ying'er: "Perché stai sprecando così tanto fiato per un uomo morto?"


Qianye Wugu e Qianye Bingzhu smisero immediatamente di parlare.


"Un uomo morto?" Il Dio Drago Cinereo rimase sbalordito, ma dopo che si rese conto che Qianye Ying'er sembrava riferirsi a lui, si piegò lievemente all'indietro e scoppiò a ridere: "Ahahahah!"


Qianye Ying'er tuttavia non lo degnò nemmeno di un'occhiata. Si avvicinò a Yun Che.


Fu anche in quel momento che l'Imperatore del Mare Meridionale si alzò e si fece avanti. Sorrise e disse: "Ying'er, sono passati molti anni dall'ultima volta che ci siamo incontrati. Come hai..."


"Nan Wansheng." Qianye Ying'er si riferì a lui direttamente per nome e poi mostrò un sorriso di derisione: "Indovina, credi che sia venuta qui a congratularmi con te o per sistemare i conti?!"


Anche se Qianye Ying'er era rimasta nella Divina Regione Settentrionale per pochi anni, la sua mentalità e i suoi desideri erano cambiati drasticamente. Contando anche i piccoli cambiamenti che il sangue diabolico, l'Energia Misteriosa e le arti diaboliche di Yun Che, avevano fatto cambiare drasticamente la sua aura e il suo temperamento.


Tutti nel Regno degli Dei sapevano dell'infatuazione dell'Imperatore del Mare Meridionale.


In quanto imperatore numero uno nella Divina Regione Meridionale, non c'era quasi nulla che fosse al di fuori della sua portata. Tuttavia non era mai riuscito ad ottenere la persona che desiderava di più.


Si poteva dire che non avesse esitato di fronte a nulla per conquistare il favore di Qianye Ying'er. Non avrebbe rifiutato nessuna delle sue richieste, anche quando era spudoratamente ovvio che lei lo stesse soltanto usando. Inoltre le aveva soddisfatte personalmente, anche a discapito delle conseguenze a volte.


Era un peccato che non fosse mai riuscito a toccare Qianye Ying'er dopo secoli di sforzi, ma non aveva mai provato risentimento nei suoi confronti. In effetti la sua passione si era infiammata ancora di più, era come un prurito che non poteva grattare via.


Ora il suo cambio di temperamento, la sua corruzione e il fascino e la grazia che Yun Che aveva creato gli diedero il colpo di grazia. Nel momento in cui posò gli occhi su Qianye Ying'er, ebbe la sensazione che un veleno invadesse le sue vene, facendo infiammare ogni goccia del suo sangue.


Tuttavia...


L'Imperatore del Mare Meridionale si irrigidì per due secondi dopo aver sentito le parole fredde di Qianye Ying'er. Solo allora si calmò e le sorrise: "Anche se Ying'er è venuta qui a sistemare i conti, sarò lieto di accoglierla. Ora che sei diventata la nuova Imperatrice del Monarca del Brahma, hai esaudito il desiderio più grande del tuo onorabile padre e sembra che possa riposare in pace."


"Sono solo curioso, ma la data dell'incoronazione è stata già stabilita? Posso a stento contenere l'entusiasmo!"


"Eheh." Qianye Ying'er rise con freddezza mentre rallentava il passo: "Nan Wansheng. La tua mente regredisce con il passare del tempo. Sembra che tutte le donne che hai avuto abbiano svuotato anche il tuo cervello."


"Oh?" L'Imperatore del Mare Meridionale fece un largo sorriso.


"Il mio nome è Yun Qianying." Distolse lo sguardo, senza più degnare di un'altra occhiata l'Imperatore. "La Qianye Ying'er di cui parli è morta molto tempo fa. Qianye Fantian non è il mio onorabile padre, è solo un vecchio cane che sarebbe dovuto morire molto prima."


"Ora sono la maestra e l'imperatrice del regno dell'Imperatore del Brahma. Non c'è bisogno di grandi cerimonie e ancora meno del fatto che tu vi assista... Hai capito?!"


Le sue parole scioccarono e stupirono tutti quanti. Tuttavia Qianye Bingzhu e Qianye Wugu, dietro di lei, in realtà... non mostrarono nessuna reazione alle sue parole.


"Inoltre Ying'er è il mio nome precedente." La donna si accigliò e chiuse gli occhi. "Per me è il nome umiliante di una persona che è già morta. Tuttavia il mio uomo è una persona intransigente, quindi non posso garantire che non si arrabbierà sentendo questo nome."


L'espressione di Nan Wansheng si irrigidì.


Qianye Ying'er arrivò di fronte al posto di Yun Che e disse a Yan Tre: "Sparisci."


Yan Tre, la cui aura era così cupa e sinistra che faceva battere violentemente il cuore di tutti gli imperatori divini, si ritirò dietro Yun Che senza osare fare un solo suono.


Qianye Ying'er si sedette accanto a Yun Che mentre Gu Zhu, Qianye Wugu e Qianye Bingzhu si posizionarono dietro di lei, le loro espressioni erano impassibili.


Lo spazio sembrò contrarsi silenziosamente mentre le palpebre di tutti i presenti iniziarono a fremere... Perché in questo palazzo imperiale, in questa piccola sala, c'erano sette Divine Master di decimo livello radunati qui!


Inoltre, con l'eccezione di Gu Zhu e Qianye Ying'er, erano tutti al picco del decimo livello, il potere più grande a cui si poteva aspirare in quest'era. Uno qualunque di loro poteva sconfiggere qualsiasi imperatore divino della Regione Meridionale a parte Nan Wansheng.


Questo era uno spiegamento terrificante di forze.


I membri della Regione Meridionale stavano ancora cercando di ricomporsi dopo aver visto i vecchi antenati del Brahma e aver sentito notizia del Sigillo Primordiale della Vita e della Morte. Ma quando si resero conto di quanto era formidabile questo gruppo, il loro shock aumentò.


Anche il Dio Drago Cinereo, che era stato provocato e si era infuriato per le parole di Qianye Ying'er, iniziò a sembrare davvero truce. La sua espressione era ancora più cupa rispetto a prima.


Sette Divine Master di decimo livello, cinque vecchi mostri... E questo senza contare Yun Che, la persona che non potevano sottovalutare e di cui non potevano nemmeno capire il livello. E la Regina Diabolica e l'Imperatore Divino numero uno della Regione Settentrionale non erano nemmeno comparsi.


La maggior parte dei presenti pensava che la netta sconfitta della Divina Regione Orientale fosse stato per i trucchi e i piani della Regione Settentrionale. Questo contando in particolare le battaglie tra i regni sovrani della Divina Regione Orientale. Il solo che avevano sconfitto in uno scontro diretto era stato il regno dell'Eternità.


In quel momento, tutti i presenti sembrarono rendersi conto che non sapevano nulla... della forza della Divina Regione Settentrionale.


L'ambiente attorno divenne incredibilmente silenzioso e opprimente, e nessuno disse una parola per molto tempo. L'Imperatore Divino Xuanyuan e quello del Viola Misterioso erano balzati in piedi e si erano riseduti frettolosamente mostrando una serie di emozioni contrastanti.


"Perché siete venuti qui?" Chiese con tono cupo Yun Che mentre le stava gettando un'occhiata di sottecchi.


"Se puoi venire tu, perché non posso farlo anche io?" Ribatté Qianye Ying'er. Sembrava che fosse piuttosto scontenta per il fatto che lui l'avesse evitata deliberatamente quando era partito.


"Quanto è stato presuntuoso da parte tua!" Il tono di Yun Che divenne cupo e tetro.


"Anche se sono stata presuntuosa." Disse Qianye Ying'er con un debole sbuffo: "Si sicuro lo zio Gu, io e i due vecchi dietro di me non ti rallenteranno affatto."


"Inoltre, quando si parla di conti in sospeso, sono la padrona del regno del Monarca del Brahma, così ho molti più motivi per venire qui rispetto a te."


"..." Yun Che non disse altro. Ora che Qianye Ying'er era già venuta qui, non poteva cacciarla via.


Era diventata piuttosto ubbidiente nell'ultimo periodo del loro soggiorno nella Divina Regione Settentrionale. Ma ora che aveva ereditato il regno del Monarca del Brahma e ottenere un potere superiore, era tornata a "fare i capricci".


"Eheheh." Il Dio Drago Cinereo ridacchiò mentre si alzava lentamente: "La nuova imperatrice del Monarca del Brahma? Con Yun come cognome? Qianye Wugu, perché non mi dite una cosa. La casata del regno ora ha cognome Qianye o Yun?"


Qianye Wugu chiuse lentamente gli occhi, ma non disse nulla.


Non aveva nemmeno sistemato i conti con Qianye Ying'er per averlo definito un tirapiedi e ora Qianye Wugu lo stava ignorando?!


In quanto uno degli Dei draghi, esistenze al di sotto solo dell'Imperatore del Drago e che avevano regnato sul resto della creazione, chi avrebbe osato trattarlo in questo modo? Nemmeno Qianye Fantian avrebbe osato trattarlo in modo così freddo e scortese.


"Qianye Wugu, hai preservato la tua in declino con il Sigillo Primordiale della Vita e della Morte, ma sei già diventato sordo?"


Nemmeno uno degli Dei Draghi sarebbe riuscito a tollerare un trattamento del genere, figuriamoci lui.


"Eheheh." Qianye Wugu ridacchiò, ma mantenne gli occhi chiusi con un'espressione calma: "La nostra maestra è qui. Se hai dei dubbi, puoi chiederlo a lui."


Era il nonno paterno, eppure si era riferito a Qianye Ying'er come "nostra maestra", e questo anche dopo che aveva abbandonato il suo cognome. Il Dio Drago Cinereo si accigliò e le espressioni di tutti i membri della Regione Meridionale cambiarono. Non riuscivano a capire cos'era successo.


"Così stai dicendo..." Il Dio Drago fece un sorrisetto: "Che siete diventati... i cagnolini dei diavoli?!"


"Ash, le tue parole sono troppo serie." Rispose Qianye Bingzhu. "La nostra maestra si preoccupa del futuro del nostro regno e il sangue del Monarca del Brahma scorre nelle sue vene. Così il suo cognome è davvero così importante?"


"Se non fosse stato per lei, il nostro regno avrebbe seguito da tempo i passi del regno degli Dei Lunari. Abbiamo assistito a tutto quanto e siamo soddisfatti del risultato. Siamo ancora più desiderosi di vedere quale sarà il destino del regno del Monarca del Brahma dopo questa scelta."


Qianye Bingzhu e Qianye Wugu un tempo erano stati imperatori, così la loro esperienza e la loro saggezza erano vaste come l'oceano. Inoltre, avevano anche trasceso i limiti della vita e della morte, così le loro vedute erano molto più ampie degli uomini mortali.


Ogni parola che pronunciavano sembrava nascondere un significato vasto e profondo come un intero universo; erano piene di profondità sconfinata e saggezza.


Eppure questi uomini avevano fatto una "scelta" del genere?


Tutti i presenti, dalla guardia più debole agli imperatori più incredibili, rimasero scossi da queste parole.


"Sta zitto!" Abbaiò freddamente Qianye Ying'er. "Ti ho detto di non sprecare fiato con una persona morta. Siete sordi davvero sordi?"


"..: " Qianye Wugu e Qianye Bingzhu si zittirono.


"Un uomo morto?" Il Dio Drago Cinereo rise con fare derisorio. "Qianye... Ah, no, Qianying del clan Yun, non ti riferirai a me, vero?"


"Oh?" Qianye Ying'er alzò la testa e lo guardò. Rise piano per poi parlare languidamente: "Non puoi pensare di poter uscire vivo da qui, vero?"


Tutti nella sala imperiale a parte il seguito di Yun Che iniziò ad entusiasmarsi.


"Ahahah! AHAHAHAHAHAHAH!!"


Il Dio Drago non si preoccupò più del suo portamento e rise in modo selvaggio e arrogante: "Bene, molto bene. È proprio la battuta più divertente che abbia mai sentito in tutta la mia vita... Ahahahahah!"


Anche l'Imperatore del Mare Meridionale iniziò a ridere: "Ahahah, ad Ying'er è sempre piaciuto scherzare, così spero che il Dio Drago Cinereo non l'abbia presa sul serio. Prego, accomodatevi tutti, ho già preparato qualche evento per intrattenervi prima che inizi la cerimonia. Sicuramente non vi deluderà."


Il Dio Drago Cinereo però sembrava non aver nemmeno sentito il tentativo di mediazione. Smise di ridere e lanciò un'occhiataccia verso Yun Che e Qianye Ying'er: "Siete riusciti a sconfiggere la Divina Regione Orientale una volta dopo l'altra, e l'avete conquistata in solo un mese. Questo dimostra che avete certe abilità. Tuttavia non potete pensare che questo vi permetterà di provocare il nostro regno del Dio Drago, vero?!"


"Tsk, tsk." Il Dio Drago Cinereo scosse la testa, in parte sogghignante e in parte con compassione. "All'inizio pensavo di essere abbastanza gentile da mostrarvi come cavarvela, ma è un peccato che la vostra ingenuità e stupidità sia incurabile."


L'Imperatore del Mare Meridionale non disse una parola. Da una parte c'era il Sovrano dei Diavoli del Nord, dall'altra il Dio Drago dell'Ovest... Data la posizione della Regione Meridionale, nessuno osò interrompere imprudentemente la discussione.


Inoltre, perché avrebbero voluto fare da mediatori quando stava accadendo ciò che desideravano di più?!


Il temperamento del Dio Drago Cinereo era esplosivo e arrogante. Tuttavia nessuno osava dubitare della forza del suo regno e della Divina Regione Occidentale... Inoltre, la loro forza doveva essere ancora più incredibile di quanto avessero mostrato finora.


"Eheh." Yun Che ridacchiò per poi dire con tranquillità: "Chiunque osi comportarsi con arroganza od osi insultarmi può avere solo due opzioni. Se ha una certa utilità, potrà diventare uno dei miei cani leali e continuare a vivere. Sennò... lo attenderà solo la morte!"


"Per quanto riguarda te..." Yun Che fissò il Dio Drago Cinereo con uno sguardo freddo e cupo. Sembrava che stesse osservando un miserabile che stava per morire. "Puoi solo morire."


Le parole fredde e indifferenti di Yun Che avevano incupito ancora di più l'atmosfera.


Non osavano credere a ciò che avevano appena sentito.


"E dove avresti il potere per farlo?" Il Dio Drago Cinereo si era reso conto che Yun Che non stava scherzando mentre lo fissava. Ma questo destò solo ancora di più il suo disprezzo.


Scorse con lo sguardo la gente radunata dietro Yun Che e disse con tono profondo: "Ammetto di non poter competere con i vecchi mostri dietro di te. Ma se volessi andarmene, chi potrebbe fermarmi? Per quanto riguarda le conseguenze... Eheh, di sicuro non saresti abbastanza stupido da compiere quel passo, vero?"


Se Yun Che avesse davvero attaccato il Dio Drago Cinereo nel palazzo, avrebbe offeso all'istante l'intero regno del Dio Drago!


Tutto per un motivo che non sembrava valido!


Non poteva essere nemmeno descritto con folle o irrazionale.


L'espressione di Yun Che non cambiò minimamente. Stava battendo le dita contro il tavolo sovrappensiero e disse con voce tranquilla: "Quando vuoi uccidere un uccellino, ti preoccupi che possa volare via. Per quanto riguarda i draghi? Eheh, non è come uccidere un cane?"
                                


                                



