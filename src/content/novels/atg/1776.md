---
title: Capitolo 1776 – Il Collasso di un Drago
pubDate: 2025-03-10T08:57:10.501Z
tags:
    - atg
---


Capitolo regolare,
0 in coda, 0/10 donazione
-Schadenfreude


Solo un momento fa la maggior parte delle persone nella sala erano ancora convinte che Yun Che e Qianye Ying'er stessero solo scherzando... Al massimo sarebbe stata una dimostrazione di forza davvero poco saggia, qualcosa che si poteva definire perfino stupida e puerile.


Questo era il Dio Drago di cui stavano parlando!


Quando la Divina Regione Settentrionale aveva invaso quella Orientale, non avevano mai mostrato nessun segno di aggressività nei confronti della Regione Occidentale. In effetti, oggi non sarebbe stato strano che minacciassero la Divina Regione Meridionale, ma non avrebbero dovuto avere l'intenzione di fare infuriare i signori del regno del Dio Drago.


No, ormai come poteva essere considerata una mera provocazione? Era indubbiamente una dichiarazione di guerra!


La razza dei draghi era indubbiamente la più forte in questo universo. Anche quando erano allo stesso livello di coltivazione dei loro avversari, era imbattibile grazie alla sua fortissima vitalità e alla loro potenza. Di conseguenza, "uccidere un drago" era considerata un'impresa incredibile in ogni era.


Per quanto riguardava uccidere un Dio Drago... Era quasi impossibile.


Tuttavia Yun Che ne aveva parlato come se fosse insignificante quanto ammazzare una gallina. Sentendolo, chiunque altro non ne sarebbe stato scandalizzato, l'avrebbe solo trovato ridicolo.


La reazione del Dio Drago Cinereo in effetti era stata di scoppiare a ridere. Era così rumoroso da fare ronzare le orecchie dei presenti: "Ahahahahah... Ben detto, ben detto. Sei davvero all'altezza del nome del Sovrano dei Diavoli del Nord. Mi hai davvero aperto gli occhi. Ahahahahah!"


Il suo sguardo era completamente privo di rabbia, conteneva solo un disprezzo soverchiante: "Sembra che questo macellaio completamente folle è diventato troppo compiaciuto di aver ucciso un gregge di pecore e di maiali, così si è montato la testa. Ora così crede di poter uccidere draghi. Imperatore del Mare Meridionale, come crede che le future generazioni considereranno un uomo così ridicolo?"


"Eheh, tutto è mutevole. Come possiamo sperare di prevedere come ci vedranno le future generazioni?" Rispose con un sorriso l'Imperatore del Mare Meridionale.


Il Dio Drago gli lanciò un'occhiata di sottecchi e rispose con disprezzo e derisione: "Si dice che l'Imperatore del Mare Meridionale sia una persona brillante e sfrenata. Ma sembra che non ci si possa fidare delle voci. Un agnello spaventato non è meglio di un maiale dormiente."


Le espressioni dei membri della regione meridionale cambiarono quando sentirono queste parole, ma nessuno osò reagire. L'Imperatore del Mare Meridionale rimase impassibile e mantenne il sorriso: "Ash, è vero che le voci sono inaffidabili e la realtà è spesso diversa dalle storie di fantasia, ma sei un po' frettoloso con la tua valutazione. Perché non ti calmi, ti siedi e non bevi un po'. Il tuo verdetto potrebbe cambiare dopo qualche minuto."


"Non c'è bisogno." Disse compiaciuto il Dio Drago Cinereo. "La nostra razza dei draghi non è mai andata a provocare gli altri, ma chi ci ha provocato non ha mai avuto l'occasione di farlo una seconda volta. Sono sicuro che ne siate ben consapevoli."


Lanciò un'occhiata di sottecchi verso i quattro imperatori divini della Regione Meridionale: "Non è anche ciò che desiderate che accada?"


"Ah, quanto è irritante." Mormorò Yun Che con fare impaziente. "Uccidetelo."


Yun Che aveva detto parole del genere nel palazzo imperiale, l'aveva detto con tale noncuranza che sembrava avesse ordinato di schiacciare una zanzara.


I tre antenati Yama, che erano rimasti silenziosi e fermi come cadaveri, si trasformarono in tre cicatrici neri che sfrecciarono per la sala. Un'energia cupa e violenta si scatenò e riempì la stanza, e tutta la luce nel palazzo imperiale fu divorata all'istante.


I tre antenati Yama. Se uno non avesse considerato Yun Che, sarebbero state le persone che rappresentavano il pinnacolo del potere dell'oscurità!


Quando rilasciarono i loro poteri Yama allo stesso tempo, tutti nella sala sentirono l'energia più oscura e terrificante che avessero mai percepito in tutta la loro vita.


Nessuno avrebbe creduto che Yun Che avrebbe attaccato davvero il Dio Drago Cinereo, perché questo avrebbe offeso definitivamente il regno del Dio Drago senza lasciare spazio per delle trattative.


"Aspetta un momento, per..." Intervenne velocemente l'imperatore del Mare Meridionale, ma la sua voce fu soffocata da un'esplosione di energia terrificante.


RUMBLEE!!


Il Dio Drago Cinereo si era già precipitato verso l'alto come i tre antenati Yama. Mentre il palazzo imperiale iniziava a collassare, ruppe il soffitto e scatenò una vasta e densa energia di drago che si estese per cinquecento chilometri.


Naturalmente non era possibile per lui sconfiggere i tre antenati Yama, ma ora che aveva scatenato i suoi poteri da Dio Drago, chi poteva fermarlo? Fissò le persone sotto e, mentre l'energia yin dei tre antenati Yama si precipitava verso di lui, il suo sguardo divenne ancora più sprezzante e arrogante: "E pensare che mi avresti davvero attaccato. Yun Che, sembra proprio che perfino definirti un idiota sarebbe un complimento."


"Sciocchi diavoli, preparatevi ad affrontare l'ira di un drago!"


Il Dio Drago Cinereo si girò e si preparò ad andarsene.


Yun Che era rimasto ancora seduto, non si era mosso di un millimetro. Tuttavia sogghignò e mormorò: "Torna giù."


I suoi occhi iniziarono a brillare di blu, ma il bagliore durò solo per un secondo per poi tingersi di un nero ancora più cupo della notte. La figura di un drago apparì nel cielo, i suoi occhi sembravano abissi demoniaci. Spalancò le fauci mentre rilasciava una potenza di drago sconfinata e ruggì con odio e risentimento.


ROAAARR!!


La volta celeste assomigliava ad una ragnatela di vetro mentre il palazzo imperiale veniva fatto a pezzi. Tutti gli imperatori divini e gli dei del mare... ebbero la sensazione che le loro anime fossero state colpite da un martello celeste. Tremarono violentemente e rimasero storditi.


Per quanto riguardava il Dio Drago Cinereo, i suoi occhi persero colore e da grigi divennero bianco pallido. Dopodiché anche le sue pupille scomparirono e ciò che rimase nel suo sguardo... fu uno shock e una paura che non aveva mai sentito nella sua vita lunga centinaia di migliaia di anni.


La potenza che aveva scatenato e coperto un vasto spazio fu annientata all'istante e il suo corpo iniziò a precipitare.


Nel momento in cui atterrò, la maggior parte dell'energia del drago che aveva irradiato si era già dispersa.


<em>SHAA!</em>


Fu in quel momento che tre ombre si precipitarono su di lui. Gli artigli spettrali dei tre antenati Yama puntarono spietatamente verso di lui e trafissero le sue spalle e il suo petto.


Il corpo di un Dio Drago poteva essere definito il fisico più duro e resistente nell'universo, e danneggiare la pelle di un Dio Drago era quasi impossibile.


Tuttavia le anime della razza dei draghi avrebbero avuto una paura dieci volte superiore rispetto ad ogni altra creatura vivente di fronte al dominio di Yun Che.


Il suo dominio del Dio Drago mostrava l'antica potenza celeste di un Vero Dio Drago.


Quando la sua anima iniziò a collassare per il terrore soverchiante e il senso di inferiorità, così collassò anche il suo potere. Sembrava che gli artigli spettrali dei tre antenati Yama potessero farlo a pezzi senza fare sforzi. Tre scoppi di potere Yama divamparono ed esplosero nel corpo del Dio Drago Cinereo, distruggendo tutto ciò che toccavano.


Gli imperatori divini della Regione Meridionale si destarono dal loro breve stupore, tutti guardarono subito il Dio Drago Cinereo. Il suo corpo era stato trafitto dagli artigli neri dei tre Antenati e si stava tingendo di nero. Un pallore mortale invase anche il suo viso.


"Aaaahhhhhhhh... AAAAAHH!!"


Un dolore che sembrava provenire dalla voragine dell'inferno portò lucidità nello sguardo del Dio Drago Cinereo. Mentre i suoi occhi tornavano alla normalità, rivelarono ancora un profondo shock e paura.


Non era andato nell'Assemblea Profound God quell'anno. Né aveva assistito personalmente all'oscurità che Yun Che aveva scatenato durante il suo momento disperato. Era impossibile che l'Imperatore del Drago facesse sapere al resto del mondo che l'anima di drago nel corpo di Yun Che apparteneva ad un antico Dio Drago... lo spirito primario del dio in cui credeva la sua intera razza.


Se avesse saputo anche minimamente dell'anima di drago di Yun Che, non sarebbe stato ridotto in queste condizioni patetiche.


"Tu..." La sua prima reazione non fu di lottare, né di fuggire. Invece guardò Yun Che con shock, paura e incredulità, strabuzzando gli occhi.


Il fatto che Yun Che possedesse l'anima di un drago era risaputo da tutto il mondo, ma solo la razza dei draghi poteva capire quanto era davvero potente!


Scioccato, il Dio Drago Cinereo spalancò gli occhi come non mai. Rilasciò un ruggito roco mentre energia draconica di colore grigio eruttò dal suo corpo. Mentre un'esplosione tonante devastò l'area attorno, un paio di enormi ali si spiegarono in mezzo a questa devastazione. Il Dio Drago Cinereo stava tornando alla sua forma originale.


Normalmente la razza degli dei draghi avrebbe condotto i suoi affari mantenendo una forma umana visto che avrebbero speso meno energia e avrebbe messo meno sotto pressione i loro fisici.


Il vero corpo del Dio Drago Cinereo si estendeva per migliaia di metri e le scaglie grigie brillavano di luce ancora più fredda e brillante del metallo. Solo un'occhiata a questo bagliore gelido avrebbe fatto provare disperazione ad un Divine Sovereign o un Divine Master.


Nel momento in cui rivelò la sua vera forma, le onde d'energia causate dallo scoppio divennero gigantesche. Erano così potenti che riuscirono perfino a scaraventare via i tre antenati Yama. Tuttavia i tre ammassi di luce oscura non scomparirono dal corpo del Dio Drago Cinereo, anzi, continuarono a divorare il fisico invulnerabile del nemico.


Ora che il Dio Drago Cinereo era tornato nella sua forma originale, la sua potenza del drago si era moltiplicata. Tuttavia non sprecò tempo a parlare, invece le sue ali squarciarono l'aria mentre cercava di fuggire dalla capitale del Mare Meridionale con tutte le sue forze, il suo corpo stava tremando per tutto il processo.


Questa era la prima volta che era fuggito in modo così urgente e miserabile... e lo stava anche facendo sotto forma di drago.


Tutti questi cambiamenti scioccanti erano avvenuti troppo velocemente e perfino gli imperatori divini presenti potevano a stento tenere il passo. Solo Qianye Ying'er rimase calma e composta. Scoccò un'occhiata verso il Dio Drago Cinereo, con le sue ferite che traboccavano di energia oscura, e rise con derisione.


ROAAARR!!!!


Un ruggito di drago cupo pieno di risentimento risuonò di nuovo nel cielo del regno del Mare Meridionale. In quel momento però il Dio Drago Cinereo era preparato. Tuttavia, nel momento in cui attivò la sua anima del drago, rimase di nuovo stordito.


Un enorme drago nero era apparso nella sua coscienza ed era colossale come un regno stellare... No, l'intero Caos Primordiale stesso sembrava un luogo di riposo per il suo vasto corpo. Di fronte alla sua immensa presenza, perfino lui che guardava dall'alto ogni forma di vita in questo universo si sentiva piccolo e insignificante come una formica. La sua stirpe nobile e la sua anima erano così inferiori di fronte a lui, così non osò nemmeno fissare direttamente il drago o perfino sollevare la testa.


Ebbe la sensazione che i due occhi di drago che potevano capire appieno l'universo lo stessero fissando. Pareva che questo drago avesse bisogno di un solo istante, di un solo pensiero, per annientarlo dalla faccia dell'universo come un granello di polvere.


Senso di inferiorità, terrore, collasso... Il drago grigio si irrigidì a mezz'aria per un momento mentre la sua energia si dissipava in ogni direzione. Dopodiché tornò a cadere come una meteora.


Tuttavia, visto che aveva creato delle difese attorno alla sua anima stavolta, rimase stordito per un tempo molto più breve rispetto a prima. Era riuscito a mantenere un po' di lucidità mentre stava precipitando.


Però questo breve stupore aveva già deciso il suo fato. I tre artigli diabolici tornarono a fendere il suo corpo.


Quando i tre antenati Yama erano stati scaraventati all'indietro dal potere del Dio Drago Cinereo, era stato incredibilmente umiliante per loro. Si erano precipitati di nuovo verso di lui e le loro posizioni non erano più rilassate. Ogni traccia della loro imprudenza di prima ora era sparita e stavano ringhiando mentre attaccavano con tutte le loro forze il nemico.


Riiiiip!


Un istante di oscurità assoluta discese in questa vasta capitale. Era un'oscurità che inorridì tutti quanti.


I poteri oscuri dei tre antenati Yama erano già terrificanti, così quando colpirono il Dio Drago Cinereo, che non era riuscito a difendersi, i tre raggi di potere Yama si diffusero nel suo sangue, nei suoi meridiani e anche nelle sue Vene Misteriose. Queste energie soppressero il suo fisico e la sua Energia Misteriosa mentre divoravano spietatamente il suo organismo.


BOOOOM!!


L'enorme corpo del Dio Drago Cinereo si schiantò a terra sotto i colpi dei tre antenati Yama, facendo tremare violentemente la capitale. Il Dio Drago Cinereo fece una smorfia di dolore, ma si rifiutò di emettere anche un solo gemito di dolore. I suoi occhi strabuzzarono mentre le sue scaglie tremavano, e anche se il dolore era aumentato di molto rispetto a prima, stava ancora facendo del suo meglio per lottare contro i tre antenati Yama mentre ruggiva.


I due attacchi del dominio avevano permesso ai tre antenati Yama di schiacciare il Dio Drago Cinereo, che sarebbe dovuto riuscire a scappare con arroganza... e ci avevano messo solo pochi brevi momenti!


L'intimidazione draconica che aveva colpito tutti gli imperatori divini non era stata intensa quanto quella che aveva influito sul Dio Drago Cinereo, ma non era affatto insignificante. Quando videro le condizioni miserabili del Dio Drago Cinereo, riuscirono a stento a reagire o anche a capire cosa stava succedendo.


"Sovrano dei Diavoli, questo..."


"Eheh, e pensare che sta ancora pensando di lottare." Qianye Ying'er interruppe l'Imperatore del Mare Meridionale. Lo ignorò direttamente e rise con fare beffardo: "Voi due, andate a zittirlo."


Qianye Bingzhu e Qianye Wugu diventarono trasparenti e riapparirono sopra il Dio Drago Cinereo. Due raggi di luce dorata sfrecciarono giù verso di lui, premendo contro il suo corpo.


I tre antenati Yama e i due antenati del Brahma. Stavano immobilizzando insieme il Dio Drago Cinereo.


L'energia draconica agitata si dissipò completamente. Il Dio Drago Cinereo si immobilizzò mentre ogni baffo e scaglia tremante si fermarono.


Sotto il potere di questi cinque antenati, anche ansimare o muovere appena un artiglio era un'illusione, figuriamoci "dimenarsi".


Il mondo si ammutolì e perfino la polvere nell'aria era svanita senza lasciare traccia.


Un silenzio soffocante discese nel palazzo imperiale mezzo distrutto. Dopo aver assistito alla scena, avevano difficoltà a respirare proprio come il Dio Drago Cinereo in persona.


Dato il livello a cui erano arrivati e le loro esperienze, potevano a stento immaginare che sorta di potere avrebbe potuto immobilizzare completamente un Dio Drago.


Forse avevano ancora difficoltà a convincersi del fatto che non fosse tutto un'allucinazione.


Questo era il Dio Drago Cinereo! Uno dei nove Dei Drago! Figure del genere erano praticamente considerati alla pari con gli imperatori divini dal resto del mondo. Per quanto fosse formidabile, nemmeno l'Imperatore del Mare Meridionale sarebbe riuscito a sconfiggerlo in un periodo di tempo così breve.


L'intero combattimento era avvenuto in un batter d'occhio... ed era già stato ridotto in queste condizioni?


In mezzo a questo silenzio terrificante, Yun Che si avvicinò lentamente al Dio Drago Cinereo e fissò il suo sguardo ansioso e tremante. Con la calma e l'indifferenza che si riservavano a delle formiche, disse: "Dio Drago? Anche qualcuno come te sarebbe degno di questo titolo?"
                                                                


Aggiornamento:




Hello, Alstor here.


Dato che la pubblicazione è ferma da ormai una settimana, io e Schaden ci teniamo a rispondere esplicitamente ad alcuni dubbi che abbiamo notato. Innanzitutto:  sì, Against the Gods ora è in pari con la versione inglese ufficiale e pubblica di Wuxiaworld, che a sua volta è a dieci capitoli dall'originale in cinese (che dunque arriva al 1786). Negli ultimi sei mesi Mars Gravity, l'autore di AtG, ha scritto con un ritmo molto lento rispetto al solito (un capitolo ogni tre settimane circa).
Non è chiaro quale sia il motivo, quindi non riporterò le varie voci di corridoio assolutamente non verificabili che stanno circolando sui forum e sugli altri siti. In ogni caso, è passato oltre un mese dalla pubblicazione dell'ultimo capitolo, dunque tecnicamente Mars avrebbe violato il suo accordo con Zhongeng (il publisher), e questo crea incertezza riguardo al futuro della serie, almeno nel breve periodo.


In secondo luogo: adesso cosa faremo io e Schaden? Inizio dicendo apertamente che seguiremo la versione pubblica e ufficiale di AtG su Wuxiaworld, dunque non tradurremo i dieci capitoli di scarto, accessibili solo su Patreon. Tutti gli altri siti dove vengono pubblicati usano machine translation, ovvero traduzione automatica, dunque escono delle cose davvero improponibili che è impossibile tradurre a loro volta in italiano in modo decente.  E né io né Schaden conosciamo il cinese, purtroppo.
Tradurremo i nuovi capitoli man mano che usciranno, fino a quando il ritmo non tornerà a essere superiore ai quattro a settimana (che è sempre stata la programmazione fissa, e che non supereremmo salvo donazioni). Nel frattempo, non resteremo certo con le mani in mano: Schaden ha tutte le sue altre serie, c'è il manga (in ritardo a causa di alcuni problemi che ho avuto in queste settimane) e insieme stiamo cominciando a fare del lavoro preliminare per un nuovo progetto che partirà se AtG rimarrà a lungo in pausa o a pubblicazione molto lenta.


Credo di aver detto più o meno tutto. Se aveste altri dubbi o domande, scrivete pure qui nei commenti, o su Discord, sia nelle chat pubbliche sia a me in privato se lo ritenete necessario (al massimo non vedrò subito il messaggio e vi risponderò dopo un po')


Indipendentemente da come vadano le cose, sappiate che siamo orgogliosi di essere arrivati in pari con questa novel, che ha fatto parte della nostra quotidianità per quasi cinque anni. Come scrissi nel commento al capitolo 1000, che è sempre valido, grazie a tutti. Se a nessuno fosse importato del nostro lavoro, se non avessimo avuto dei lettori disposti a supportarci, spesso anche economicamente, non saremmo certo arrivati fin qui. Basta smancerie, devo collegarmi alla lezione di chimica forense. E speriamo che Mars riprenda a scrivere di più!






-Alstor e Schadenfreude


                                


                                



