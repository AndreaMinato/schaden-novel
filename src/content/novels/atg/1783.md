---
title: Capitolo 1783 – Distruggere il Mare Meridionale
pubDate: 2025-03-10T08:57:10.502Z
tags:
    - atg
---


Capitolo regolare, 0 in coda, 0/10 donazione
-Alstor


Grandi notizie! Mars ha annunciato ufficialmente che riprenderà a scrivere con costanza (dovrebbe aver già scritto il capitolo 1800), dunque anche noi riprenderemo a pubblicare regolarmente quattro capitoli a settimana, salvo nuove interruzioni.


Non appena il Sovrano del Mare Orientale e quello del Mare Occidentale videro quella scena, nei loro occhi spalancati comparve simultaneamente uno strano bagliore. Poi, entrambi agirono in sincronia, sebbene stessero a malapena fermando l’esplosione d’energia del Cannone Titanico del Dio del Mare! Pronunciarono persino le stesse identiche parole:


“Mio Imperatore! Deve ritirarsi!”


Mentre i loro corpi venivano piegati dall’immensa pressione spirituale di quella luce divina, si costrinsero a sferrare un colpo verso l’Imperatore del Mare Meridionale con metà delle loro forze.


L’Imperatore del Mare Meridionale comprese subito le loro intenzioni. Non esitò un istante, volteggiò a mezz’aria e il bagliore dorato intorno al suo corpo si espanse verso i due raggi di Energia Misteriosa scagliati dai Sovrani del Mare.


BOOOOOM ––––


L’esplosione di energia tra l’Imperatore del Mare Meridionale e i suoi due Sovrani del Mare fu devastante. Di conseguenza, naturalmente generò un’onda d’urto estremamente forte. Il contraccolpo fu sufficiente a scaraventare l’Imperatore del Mare Meridionale fuori dall’aura soverchiante che stava bloccando ogni suo movimento. Volteggiò a mezz’aria, lasciandosi alle spalle una scia di sangue.


“HAH!” Sia l’Imperatore Xuanyuan sia l’Imperatore Viola Misterioso gridarono all’unisono e “attaccarono” di nuovo. Un vortice di Energia Misteriosa distorse lo spazio stesso, turbinando verso l’Imperatore del Mare Meridionale e riportandolo al loro fianco.


Era come se l’Imperatore del Mare Meridionale e i suoi sudditi fossero improvvisamente sprofondati all’inferno. Due degli altri tre Imperatori Divini erano riusciti a salvare l’Imperatore del Mare Meridionale a un passo dalla morte, ma erano chiaramente ancora sconvolti.


In quanto all’Imperatore del Mare Meridionale stesso… metà del suo corpo era fradicia di sangue e nel mezzo di alcune delle sue ferite si intravedeva il bianco delle ossa. Della sua mano destra rimaneva ben poco, solamente qualche osso e un paio di dita, e tutta la sua arroganza e la sua maestosità erano scomparse completamente. Sul suo volto ricoperto di sangue non restavano altro che stupore e paura, sembrava quasi che avesse visto di fronte a sé migliaia di demoni dell’inferno.


Ora che l'Energia Misteriosa dell’Imperatore del Mare Meridionale non tratteneva più lo sparo del Cannone Titanico del Dio del Mare, i Sovrani del Mare, già molto indeboliti e che avevano già usato la maggior parte delle loro forze per salvare il proprio Imperatore, non riuscirono più a trattenere il raggio di luce divina, che travolse loro e gli Dei del Mare al loro fianco.


Tutto accadde quasi nello stesso istante in cui l’Imperatore del Mare Meridionale venne salvato. L’intensa luce divina, che si era fermata per poche effimere frazioni di secondo, divorò completamente e ferocemente i due Sovrani del Mare, scendendo dal cielo come un arcobaleno che divise in due il cielo.


“AAARRGGGHHHH!!!!”


Ci fu una serie di grida d’agonia, che però si conclusero prima ancora di poter esprimere tutto l’evidente terrore di coloro che le avevano lanciate. L’attacco del Cannone Titanico del Dio del Mare aveva inghiottito completamente i due Sovrani del Mare che stavano tentando disperatamente di fermarlo.


All’interno di quella colonna di densa luce dorata, che sembrava troppo pura per esistere in quel mondo, nessuno riuscì più a vedere le sagome dei Sovrani del Mare e degli Dei del Mare. A dire il vero, nessuno riuscì più neppure a sentire le loro voci o a percepire le loro auree. Erano stati completamente disintegrati da quel bagliore divino, e di loro non restava neppure un granello di cenere.


BANG –––––


Il raggio di luce dorata trafisse il cielo e colpì il centro della Capitale del Mare Meridionale. Ogni cosa, all’interno dell’esplosione, venne spazzata via in un battito di ciglia. Poi, la colonna di luce continuò a farsi strada attraverso la Capitale, squarciando da parte a parte i luoghi più sacri del Regno del Mare Meridionale, eppure non si fermò. Continuò a penetrare nel Regno del Mare Meridionale, trapassandolo da parte a parte!


Persino la luce e i suoni erano stati divorati da quella terrificante luce dorata, perciò quella calamità sconvolgente non fu accompagnata da esplosioni né boati. Tuttavia, rimase per sempre impressa nei cuori terrorizzati di tutti i cittadini del Regno del Mare Meridionale che sopravvissero.


La colonna di luce dorata che aveva tagliato in due il Regno del Mare Meridionale non era ancora scomparsa. Continuò lungo la sua traiettoria, verso una galassia lontana… e in quel momento, quasi metà dei Reami Stellari della Regione Meridionale videro una meravigliosa linea dorata comparire all’orizzonte.


Neppure nei loro sogni avrebbero mai immaginato che quello stupendo bagliore avesse trafitto o completamente distrutto ogni Reame Stellare sul suo percorso.


RUUUUUMBLE…


Gran parte degli edifici della Capitale del Mare Meridionale crollarono violentemente, travolti dall’esplosione apocalittica. Grida di shock e terrore riecheggiarono nell’aria, così forte che sembrarono far tremare la terra.


In alto nel cielo, in contrasto, calò un silenzio inquietante. Sia l’Imperatore del Mare Meridionale sia gli altri tre Imperatori Divini si sentivano come se la loro anima fosse stata strappata dal loro corpo. Nessuno di loro riuscì a dire una sola parola né a muovere un solo muscolo, per parecchio tempo… Fino a pochi istanti prima, i loro occhi brillavano d’entusiasmo e i loro cuori battevano con gioia, mentre attendevano con impazienza che il potere del Cannone Titanico del Dio del Mare uccidesse il Sovrano dei Diavoli.


Eppure, adesso, mentre il bagliore dorato del colpo del Cannone svaniva lentamente, non videro neppure una traccia dei due Sovrani del Mare, né degli Dei del Mare, divorati da quella luce. Sulla scia dell’esplosione rimase solamente una distorsione dimensionale.


“Tsk, e questo sarebbe il Cannone Titanico del Dio del Mare di cui vi vantavate tanto? Heh, persino tu sei sopravvissuto al suo colpo, Imperatore del Mare Meridionale.”


Il tono di Yun Che era tranquillo e senza fretta, ma fece tremare tutti senza controllo. Voltandosi dall’altra parte e guardando verso le varie galassie distrutte dal colpo del Cannone, mormorò: “Oh, beh, a giudicare dalla distruzione che ha seminato nel Reame Sovrano più potente della Regione Meridionale, suppongo di poterlo comunque promuovere.”


I tre Antenati Yama alle sue spalle lo stavano fissando con gli occhi spalancati, tanto che sembravano sul punto di schizzare fuori dalle orbite, e le loro mandibole erano metaforicamente cadute a terra. Era come se avessero visto un fantasma. Soltanto dopo aver sentito il commento di Yun Che, tutti e tre caddero in ginocchio e si prostrarono verso di lui.


Yan Uno: “La straordinaria forza del Padrone sarà famosa in eterno. Persino i Cieli e la Terra devono inchinarsi a lui.”


Yan Due: “Il nostro Padrone è davvero degno del suo titolo. Persino questo misero Cannone Titanico del Dio del Mare non è nulla in confronto a lui.”


Yan Tre: “Ptù! In questo mondo, non ci sono parole in grado di descrivere anche solo un briciolo della forza del Padrone. Diventare schiavi fedeli del Padrone è stata la più grande fortuna delle nostre vite, la più grande gloria alla quale potessimo ambire.”


“…” Qianye Ying’er espirò lentamente.


“…” anche Qianye Wugu e Qianye Binghzu rimasero in silenzio molto a lungo. Vedendo attivarsi il Cannone Titanico del Dio del Mare non erano rimasti particolarmente stupiti, ma tutto ciò che era appena successo andava contro ogni logica, contro il buonsenso di ogni essere vivente.


“Cosa… come… ha fatto…” sussurrò Qianye Wugu senza rendersene conto.


Tutti si voltarono con gli occhi sbarrati verso Yun Che, quando parlò. Non appena videro che era perfettamente illeso, divennero terribilmente scuri in volto. Non riuscivano semplicemente a credere ai loro occhi, né capivano cosa fosse appena successo.


A meno che fossero caduti vittima di un’illusione, avevano chiaramente visto Yun Che riflettere il colpo del Cannone Titanico del Dio del Mare verso l’Imperatore del Mare Meridionale, con un semplice e distratto fendente!!


“Cos’è successo… che razza di tecnica sovrannaturale ha usato!?” disse l’Imperatore Xuanyuan, ansimando. Sebbene fosse un Imperatore Divino, aveva appena usato il termine “tecnica sovrannaturale”.


L’Imperatore Shitian ricordò improvvisamente ciò che aveva visto nei pressi della Stella Polo Blu qualche anno prima. Dopo la morte di Mu Xuanyin, tutti gli attacchi sferrati dagli Imperatori Divini verso Yun Che erano stati riflessi da un suo strano potere. Nessuno era mai riuscito a spiegare cosa fosse successo, neppure dopo anni.


Quella scena era riaffiorata anche nei ricordi dell’Imperatore del Mare Meridionale. Tuttavia, non riusciva comunque a credere che quella stessa assurdità si fosse ripetuta una seconda volta. Soprattutto perché Yun Che aveva riflesso il colpo del Cannone Titanico del Dio del Mare, il cui potere trascendeva i limiti dell’attuale universo.


Avrebbe voluto stringere i pugni, ma realizzò solo in quel momento di non sentire le proprie dita. In preda a un terribile orrore, realizzò di non aver neppure provato dolore quando le aveva perse. Sollevò lentamente lo sguardo e fissò Yun Che, con gli occhi che tremavano senza controllo. Quando notò il ghigno beffardo sulle labbra del Sovrano dei Diavoli, l’Imperatore del Mare Meridionale ebbe un’improvvisa realizzazione, sebbene fosse a malapena cosciente:


“Tu… tu… l’hai fatto… di proposito…” non aveva mai fatto così tanta in vita sua a pronunciare delle parole.


“Heh heh.” Yun Che ridacchiò minacciosamente, poi sollevò lo sguardo al cielo. Le nuvole nere in alto sopra di loro stavano ancora vorticando furiosamente, non si erano ancora dissipate, proprio come l’aura del Cannone Titanico del Dio del Mare. Era come se non fosse stato il Cannone ad attirare quelle nubi, espressione dell’ira della Legge Celeste: “Dopo aver conquistato la Regione Orientale, sapevo che sarebbe stato impossibile sottomettere con la stessa strategia anche quella Meridionale. Neppure io, il Sovrano dei Diavoli, riuscivo a ideare un modo per sconfiggerla velocemente.”


RUMMBLE~~


Le nubi si agitarono e contorsero, emanando una terrificante aura celeste, ma nessun Fulmine della Tribolazione colpì Yun Che. Infatti, la Legge Celeste aveva compreso anni prima che erano del tutto inefficaci contro Yun Che. Non gli avrebbero torto un solo capello.


“Quindi, sia io sia la Regina Diabolica avevamo deciso di lasciare temporaneamente in pace la Regione Meridionale. Tuttavia, quando ho scoperto per pura coincidenza che il Regno del Mare Meridionale nascondeva un antico artefatto dalla potenza leggendaria, il Cannone Titanico del Dio del Mare, ho realizzato una cosa.” Sollevò lentamente una mano e puntò un dito verso l’Imperatore del Mare Meridionale: “L’unica persona in grado di aiutarmi a conquistare rapidamente la Regione Meridionale eri proprio tu! L’Imperatore del Mare Meridionale in persona!”


“…!!” il volto cinereo dell’Imperatore del Mare Meridionale si fece scarlatto, come se gli fosse andato alla testa tutto il sangue del corpo. La sua vista divenne offuscata, e si voltò di scatto verso Qianye Wugu. Siccome era l’Antenato più anziano e potente del Regno del Brahma, sicuramente sapeva dell’esistenza del Cannone Titanico del Dio del Mare. Era persino plausibile che fosse stato lui stesso a scoprirlo.


“Quindi… hai ucciso il Dio Drago Cinereo solo… solo per…” l’Imperatore del Mare Meridionale stava sibilando ogni parola tra i suoi denti digrignati, che stava stringendo così forte da essere sul punto di frantumarli. Il Regno del Mare Meridionale era stato squarciato in due e un numero incalcolabile di persone erano morte. I quattro Sovrani del Mare erano morti, e dei sedici potenti Dei del Mare… ne restavano solamente quattro. Era uno dei peggiori incubi che si potessero immaginare, un incubo capace di far perdere la speranza persino a un Imperatore Divino.


“Se non avessi agito da folle, come avrei potuto spingerti a usare il Cannone Titanico del Dio del Mare?” disse Yun Che, con un leggero sorriso. Mentre osservava con disprezzo Nan Wansheng, nei suoi occhi comparve anche una sorta di sarcastica approvazione: “Distruggere il Regno del Mare Meridionale equivale a sconfiggere metà della Regione Meridionale. Nan Wansheng, oggi sei stato il mio burattino, e hai fatto un lavoro eccellente. Mi hai aiutato a neutralizzare senza fatica il più grande ostacolo sulla mia strada per la conquista della Regione Meridionale. Sei davvero degno della tua fama di Imperatore Divino più potente della Regione Meridionale. Hahahahahahaha!”


Qianye Ying’er intervenne tranquillamente: “Quando l’intera Regione Meridionale si inginocchierà di fronte al Sovrano dei Diavoli, la tua gloriosa impresa rimarrà nella storia, Imperatore del Mare Meridionale. E quando andrai all’inferno, non dimenticare che questo immenso onore ti è stato donato dal Sovrano dei Diavoli in persona.”


Ogni parola fu un’ulteriore pugnalata al cuore del già sconvolto Imperatore del Mare Meridionale. Il colore del suo volto passò dallo scarlatto a un rosso con sfumature nerastre, poi le sue braccia si irrigidirono e cominciò a battere i denti: “Yun… Che, tu… tu…”


Pfffffftt!!


Improvvisamente, si piegò in due e sputò una copiosa boccata di sangue.


“Onorevole… Padre!”


“Mio Imperatore!”


Nan Qianqiu e gli altri tre restanti Dei del Mare accorsero al suo fianco, in preda al panico. L’Imperatore del Mare Meridionale vomitò un’altra decina di boccate di sangue, prima di riuscire nuovamente a respirare. Mentre osservava gli ultimi quattro Dei del Mare, la sua vista si offuscò di nuovo. Poi, strinse con ferocia i denti e si costrinse a recuperare il controllo della sua Energia Misteriosa e della sua circolazione sanguigna, che erano in preda al caos.


Poco più in là, gli altri tre Imperatori Divini osservarono la scena con delle tempeste nel proprio cuore.


Erano stati testimoni dell’insopportabile arroganza di Yun Che e la sua decisione di torturare a morte il Dio Drago Cinereo l’aveva fatto sembrare completamente folle, ai loro occhi. Poi, l’ambizione sciocca e sconfinata che aveva dimostrato di possedere li aveva convinti che fosse davvero come l’aveva definito l’Imperatore del Mare Meridionale, un “cane rabbioso”. Proprio per questo motivo, l’Imperatore del Mare Meridionale aveva rinunciata alla speranza di una soluzione diplomatica e aveva ripiegato su quella più drastica.


L’Imperatore del Mare Meridionale aveva creduto fin dall’inizio di avere tutto sotto controllo. Credeva di stringere fra le dita il destino stesso di Yun Che. Ma solo in quel momento tutti realizzarono, con stupore e orrore, che per tutto il tempo Yun Che aveva manipolato l’Imperatore del Mare Meridionale, facendola danzare sul palmo della propria mano come un burattino cieco. In effetti, Yun Che non aveva dovuto fare quasi nulla. Si era limitato a sfruttare il potere dell’Imperatore del Mare Meridionale per distruggere metà del suo stesso Regno.


Il dettaglio più terrificante era che Yun Che, ancora prima di arrivare, aveva previsto che l’Imperatore del Mare Meridionale avrebbe preparato il Cannone Titanico del Dio del Mare.


Tutti si sentirono come se degli aghi ghiacciati avessero trafitto ogni centimetro della loro pelle, affondando nei loro muscoli e nelle loro ossa.


L’Imperatore del Mare Meridionale spinse via la mano di Nan Qianqiu, che gliel’aveva offerta per aiutarlo a rialzarsi, e poi camminò lentamente in avanti. I suoi occhi, così iniettati di sangue da essere cremisi, erano minacciosi come quelli di un diavolo dell’inferno, e tutte le sue ferite ricominciarono a sanguinare, mentre la sua Energia Misteriosa sorgeva con violenza: “Yun Che… Io, l’Imperatore del Mare Meridionale, ti ridurrò in cenere, sporco diavolo! Anche a costo di perdere entrambe le braccia!”


“Cos’hai detto?” in confronto a Nan Wansheng, che aveva chiaramente perso il controllo delle proprie emozioni, Yun Che aveva un’espressione cos calma che tutti rabbrividirono. In contrasto all’Imperatore del Mare Meridionale, in pessime condizioni, sembrava immacolato.


Proprio quando stava per rispondere, Yun Che si voltò improvvisamente a lato e mormorò: “Hmmm?”


Bang!


Crack!


Il terreno venne squarciato da una lacerazione dimensionale che si aprì con incredibile violenza. Da essa, comparve una pallida sagoma bianca, avvolta da un’aura luminosa. Quella persona giunse a fianco di Nan Wansheng prima ancora che si sentisse il boom sonico che aveva generato scattando. Il suo volto era anziano, ma la sua pelle era liscia e luminosa, e ogni angolo del suo corpo e dei suoi vestiti era perfettamente bianco. Persino i suoi capelli e la sua lunga barba erano candidi come la neve. Giunto accanto a Nan Wansheng, lo osservò in silenzio con occhi simili a degli antichi e limpidi specchi d’acqua.


Nan Wansheng tremò violentemente e ritrasse subito la violenta Energia Misteriosa intorno a sé. Non si voltò verso quell’uomo, e anche se avesse voluto farlo non ne avrebbe avuto il coraggio. Si limitò a lasciarsi cadere in ginocchio, chinare il capo e dire con la voce tremante: “Onorevole… Padre…”


Anche Nan Qianqiu e gli altri tre Dei del Mare si inginocchiarono. Nessuno di loro osò fare il minimo rumore. Non avevano mai immaginato che quell’uomo avrebbe annunciato il suo “ritorno” nel mondo in circostanze così disperate.


“Heh.” Yun Che socchiuse gli occhi e squadrò l’uomo, lasciandosi sfuggire una gelida risata.


Qianye Bingzhu sospirò piano, e alla fine disse: “Da molto tempo, gli eredi del Potere del Mare Meridionale erano uno in meno di quanti avrebbero dovuto. Proprio come sospettavo, sei davvero ancora vivo, Nan Guizhong.”


L’anziano dai capelli bianchi si voltò verso di loro, con uno sguardo imperscrutabile. Anche lui sospirò piano, prima di rispondere: “Soltanto fingendo di morire avrei potuto isolarmi completamente dal mondo per contemplare tranquillamente i misteri dell’universo. Del resto, non avete forse fatto lo stesso, Fratello Bingzhu e Anziano Wugu?”
                                


                                



