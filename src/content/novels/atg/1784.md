---
title: Capitolo 1784 - Canto del Cigno
pubDate: 2025-03-10T08:57:10.502Z
tags:
    - atg
---


Capitolo regolare,
0 in coda, 0/10 donazione
-Schadenfreude


"Contempli in silenzio i misteri dell'universo?" Disse con una risata piena di derisione Yun Che: "Sei solo un'altra vecchia scarpa che non ha avuto altra scelta se non uscire dal suo buco ora che la sua casa sta per essere distrutta!"


Anche se Nan Guizhoung era "sparito" da questo mondo molti anni fa, come poteva il Regno degli Dei dimenticare il nome del precedente imperatore che aveva regnato sulla Divina Regione Meridionale?


Oggi era disceso in questo mondo come un eroe leggendario e il suo vasto potere, che sembrava colossale come una stella, pareva ancora più grande rispetto a prima. Tuttavia non era tornato accompagnato da adulazione e acclamazioni, ma per vedere il suo regno ridotto in rovina e... insultato da una persona molto più giovane di lui.


"Umpf, come previsto." Sbuffò Qianye Ying'er con tono freddo. Nemmeno lei era minimamente sorpresa dalla ricomparsa di Nan Guizhong.


Chi aveva raggiunto il pinnacolo della via del mistero e aveva assistito a tutto ciò che la vita aveva da offrire, desiderava sopratutto superare i suoi limiti. Di conseguenza, molti si sarebbero finti morti per isolarsi dal mondo e raggiungere un'illuminazione. C'erano stati fin troppi casi come questi nella storia del Regno degli Dei.


Sfortunatamente nessuno di loro era mai riuscito a superare i limiti della via del mistero, fino al giorno della loro morte.


"Yun... Che!" Nan Wansheng ringhiò mentre lo fissava. Il sangue schizzò dagli orifizi del suo volto. Ci si poteva immaginare quanto fosse infuriato: "Ti... farò a pezzi... personalmente... Ugh!"


La sua vista si annebbiò e dovette stringere i denti e ricacciare in gola il sangue che stava per schizzare dalla sua bocca.


Anche se uno dei tratti più sbalorditivi di Nan Wansheng era la sua arroganza sconvolgente, era sempre stato incredibilmente rispettoso nei confronti di suo padre. Data la sua posizione e prestigio, nessuno nell'universo aveva osato insultarlo così.


Nan Guizhong squadrò Yun Che per poi voltarsi verso l'Imperatore del Mare Meridionale: "Wansheng, ho trascorso diecimila anni di duro lavoro per raffinare il tuo cuore e la tua mente, ma vedo che hai perso ogni compostezza e lucidità. Anche se il regno fosse rimasto intatto, non cambierebbe il fatto che hai perso su tutti i fronti contro Yun Che."


"..." Nan Wansheng chiuse lentamente gli occhi e disse: "Onorabile padre, l'ho delusa. Un momento di paura mi ha fatto usare il Cannone Titanico del Dio del Mare e questa è una grave colpa... provo così tanta umiliazione che non potrei guardare in faccia i miei antenati."


Nan Guizhong scosse la testa e rispose con tono gentile: "Ho visto tutto quello che è accaduto oggi. Anche io avrei reagito come te di fronte ad un diavolo arrogante. Altrimenti ti avrei già mandato una trasmissione del suono per fermarti... Non sei stato sconfitto per caso o per sfortuna."


In effetti nessuno si sarebbe potuto immaginare che l'attacco del cannone titanico del dio del mare dal potere proibito che trascendeva i limiti di questo universo, un'arma così forte che intimidiva l'Imperatore del Drago, sarebbe stato riflesso in un solo istante... né Nan Wansheng, né Nan Guizhong avrebbero potuto prevederlo. Nemmeno ogni altro imperatore del Mare Meridionale si sarebbe immaginato una possibilità del genere.


Nan Wansheng strinse i denti con forza mentre regolava lentamente il suo respiro. Dopodiché piegò la testa e disse con tono profondo: "È accaduto tutto a causa del Cannone Titanico del Dio del Mare! Il nostro regno non ha perso! Ora che l'onorabile padre è arrivato, potremo sicuramente... fare a pezzi Yun Che!"


Nan Guizhong non poteva percepire le aure dei quattro Re del Mare al momento, solo la presenza di quattro dei sedici Dei del Mare. Fece un lungo sospiro... Era proprio un potere sconvolgente, devastante e capace di annientare gli dei impunito. Questa forza incontestabile aveva trafitto il cuore del suo regno.


"Imperatore Divino Xuanyuan, Imperatore Divino del Mistero Viola." Disse all'improvviso Nan Guizhong. "Vi ringrazio per il vostro aiuto. Se non fosse stato per il vostro intervento, Wansheng avrebbe già perso la vita. Il nostro regno ha un enorme debito di gratitudine con voi. Tuttavia, temo che dovremo contare di nuovo sulla vostra forza."


I due si inchinarono allo stesso tempo, l'imperatore divino Xuanyuan disse: "Cosa sta dicendo signore? Il Sovrano dei Diavoli Yun Che è il nemico comune della nostra Divina Regione Meridionale. Come potremmo non aiutarvi in queste circostanze?"


"Esatto." Dichiarò l'Imperatore del Mistero Viola con un'espressione solenne.


Nan Guizhong gettò un'occhiata verso l'Imperatore Divino Shitian, che era rimasto in silenzio per tutto questo tempo, e gli disse: "Vedo che non sei ancora disposto a cedere il trono nonostante la tua quantità di successori capaci. Sembra che sia proprio attaccato al titolo di imperatore divino."


"Ahahahah." Cang Shitian rise di cuore. "Un imperatore divino può governare tutto il creato e farne ciò che vuole. Dato che posso fare come desidero, perché dovrei abbandonare questa posizione? Non oserei paragonarmi al fratello... Oh no, al signor Guizhong."


"State ciarlando da mezza giornata, avete finito?"


La voce troncò la conversazione con la delicatezza di un ago velenoso. Nan Guizhong alla fine rivolse lo sguardo verso di lui. Rispose con espressione impassibile: "Il Sovrano dei Diavoli che ha causato una calamità, i leggendari tre antenati Yama, i due grandi Imperatori Divini del Brahma che in teoria sarebbero dovuti essere già morti, la dea e i suoi seguaci... È proprio un raduno impressionante. Sconvolgente proprio."


"Tuttavia presumete di poter distruggere il nostro regno in così pochi!" Il tono di Nan Guizhong divenne severo mentre il suo sguardo brillò con luce dorata: "Sembra che abbiate sottovalutato il nostro regno che è sopravvissuto per migliaia di generazioni!"


Queste brevi parole infiammarono gli spiriti dei cittadini sopravvissuti del regno del Mare Meridionale. Nan Wansheng, Nan Qianqiu e il resto degli Dei del Mare raddrizzarono la schiena. Il loro sangue si agitò e terrificanti ondate di energia iniziarono a fuoriuscire dai loro corpi.


"Naturalmente non potremmo farlo da soli." Disse con un sogghigno compiaciuto Yun Che. "Ma non mi avete già aiutato a rimuovere i più grandi ostacoli? Che Re, Dei del Mare, che regno? È stato tutto ridotto a pezzi dal Cannone Titanico del Dio del Mare che vi inorgogliva così tanto! Ahahahah!"


"Tu..." Nan Wansheng barcollò violentemente e la sua rabbia e la sete di sangue si infiammarono.


Nan Guizhong rimase impassibile. Sospirò con rimpianto per poi dire: "Signor Wugu, fratello Bingzhu, entrambi un tempo eravate Imperatori Divini del Brahma, persone che rispettavo molto. Perché vi siete fatti intrappolare da questo diavolo? Perché siete diventati complici di questa calamità? Siete davvero disposti a commettere questa grave colpa irrimediabile?"


Qianye Wugu non fu minimamente scosso da queste parole. Rispose con tono calmo: "Quando ero giovane, ero profondamente convinto di sapere cos'era giusto e cos'era sbagliato, chi era buono e chi malvagio. Ora che però il peso degli anni grava sulle mie spalle, queste distinzioni non mi sembrano più così nette."


"L'Imperatrice Diabolica Colpo Celeste Nemesi dei Diavoli ha infranto le mura della realtà ed è riapparsa nel mondo, ma non è stata una calamità come pensavamo. Sembrava umana quanto noi. In effetti le mie convinzioni sono cambiate drasticamente negli ultimi anni."


Nan Guizhong: "..."


"Guizhong." Disse Qianye Wugu. Dato il suo grado di anzianità, poteva riferirsi a lui per nome. "Per quanto riguarda chi è buono, chi è malvagio, chi è nel torto o nel giusto. Credi davvero di poterlo capire nonostante ti sia nascosto per decine di migliaia di anni?"


"..." Nan Guizhong rimase in silenzio mentre rifletteva su queste parole. Poi rispose: "Ormai non ha più significato. Sarebbe davvero difficile per noi sopportare altri danni date le condizioni del nostro regno."


"Sovrano dei Diavoli." Il suo tono divenne più composto mentre tornò a guardare Yun Che: "Riconosco che ci siano stati dei conflitti tra te e il regno del Mare Meridionale, ma non esiste del risentimento che non si possa risolvere. Anche se abbiamo subìto gravi danni, se sceglierai di attaccarci dovrai pagare un caro prezzo. Inoltre abbiamo ancora altri tre imperatori divini e sono sicuro che tu ne sia ben consapevole."


"Oh?" Disse accigliato Yun Che.


"Questo è il karma causato dalla decisione di Wansheng di usare il cannone titanico del dio del mare. Non ha niente a che fare con il Sovrano dei Diavoli." Il tono di Nan Guizhong divenne ancora più tenue mentre stringeva silenziosamente i pugni. "Tuttavia il nostro regno potrà compensare il Sovrano dei Diavoli. Dacci delle condizioni, le soddisfaremo sicuramente e non saremo più ostili alla Divina Regione Settentrionale!"


"Onorabile padre?!" Nan Wansheng si voltò verso suo padre e anche le espressioni degli altri abitanti del regno cambiarono drasticamente.


Il regno del Mare Meridionale aveva subìto un danno così colossale ed era stato umiliato dalle trame malvagie di Yun Che, ma Nan Guizhong... voleva chinare la testa e scusarsi con lui!


Nan Guizhong calmò con un gesto l'energia selvaggia e agitata del figlio. Il suo tono era profondo come un abisso: "Così il Sovrano dei Diavoli otterrà ogni beneficio senza fare nemmeno un sacrificio. Il nostro regno ne uscirà umiliato mentre il Sovrano dei Diavoli ne uscirà coperto di gloria. Credo che non avrai obiezioni al riguardo."


Nan Wansheng tremò violentemente e i muscoli del suo viso stavano fremendo così intensamente che sembrava che le sue ossa si stessero deformando. Comunque rimase in silenzio perché sapeva che il regno non poteva soffrire ulteriori danni oggi. Nan Guizhong poteva aver scelto l'opzione più umiliante, ma era anche la scelta più razionale.


Il seguito di Yun Che era troppo terrificante. Ora che la maggior parte dei Re e degli Dei del Mare era morta a causa della cannonata, non sarebbero riusciti nemmeno ad ucciderli, nemmeno sacrificando la vita. Avrebbero solo portato ancora più distruzione nel regno del Mare Meridionale e forse il loro intero dominio sarebbe stato raso al suolo.


Se fare un passo indietro e subìre questa umiliazione avrebbe permesso loro di proteggere le loro radici. Avrebbero lasciato che fosse il regno del Dio Drago ad occuparsi di Yun Che.


"Eheheh... eheheheh... Non esistono risentimenti che non si possano risolvere? Ahah... Ahahahah!" Yun Che iniziò a ridere selvaggiamente. Stese lentamente un dito verso l'imperatore: "Nan... Wan... sheng..."


La sua risata fu distorta dalla rabbia. Il suo volto assomigliava a quello di un demone mentre ringhiava con malvagità scioccante: "Ad est della Divina Regione Meridionale, dove un tempo c'era la Stella Polo Blu. Facevi parte del gruppo... che ha ucciso la mia maestra!"


Ripensò a quella scena straziante e le sue braccia tremarono lievemente. Ognuna delle sue parole penetrarono nell'anima di chi le sentiva: "Allora ho giurato... che avrei annientato completamente... tutta la stirpe del Mare Meridionale!"


Nan Guizhong alla fine mostrò una forte reazione, stava sentendo quando intento omicida e odio provava Yun Che!


Non era una questione che poteva essere risolta a parole!


"Pensi davvero... di poterlo fare?" Ringhiò con tono sinistro Nan Wansheng. Si era reso conto che la sottomissione più umiliante sarebbe stata inutile.


Yun Che si rese conto di aver perso il controllo, così inspirò velocemente. Sorrise e la sua espressione tornò alla calma: "A proposito, le tue capacità nel guadagnare tempo sono davvero impressionanti Nan Guizhong. Sono abbastanza buone da poter ingannare un bambino di tre anni."


L'occhio destro di Nan Guizhong fremette violentemente.


Yun Che rise, ma stavolta con sdegno: "È proprio una splendida coincidenza. Eheh, mentre avete detto le vostre ultime parole, siete riusciti a fare guadagnare tempo anche a me."


BOOOOOOOOM!!


Il cielo ad est, ovest e sud si rabbuiò. Esplosioni tonanti fecero tremare l'aria.


Tutti potevano sentire tre aure oscure avvicinarsi, provenivano dalla stessa direzione degli scoppi.


"Co... cosa?!" Tutti i membri del regno del Mare Meridionale impallidirono. Perfino Nan Guizhong perse la sua compostezza per un istante.


Avevano percepito trenta aure diverse provenire da quelle tre direzioni. Ognuna di esse era al livello di un Divine Master!


Sorprendentemente, quello più forte era al decimo livello!


Erano rimasti nascosti per tutto questo tempo!


Inoltre il rumore delle esplosioni proveniva chiaramente...


"Oh... no!" Esclamò l'Imperatore Divino Xuanyuan mentre rabbrividiva.


"Com'è... potuto accadere?!" L'Imperatore del Viola Misterioso ne fu raggelato: "Quando hanno..."


Le formazioni dimensionali che connettevano il regno del Mare Profondo delle Dieci Direzioni, quello di Xuanyuan e del Viola Misterioso a questo territorio erano stati distrutti dal potere dell'oscurità nello stesso istante.


Questo avrebbe impedito ai rinforzi di accorrere... e aveva anche distrutto ogni via di fuga.


I diavoli avevano sempre avuto problemi a nascondere la loro energia oscura. Era risaputo per tutti i coltivatori del Regno degli Dei. Sfortunatamente per loro, questi diavoli erano stati "purificati" dalla Calamità dell'Oscurità Eterna potevano nascondere perfettamente le loro aure.


Questa nuova abilità era stata una delle cause principali della caduta della Divina Regione Orientale.


Quando avevano lanciato il loro assalto al regno dell'Eternità, Chi Wuyao aveva attirato metà dell'esercito principale del regno dell'Eternità per poi distruggere le loro formazioni dimensionali, impedendo loro di fuggire e ai rinforzi di accorrere velocemente. Subito dopo c'era stato il massacro veloce e brutale del regno dell'Eternità.


Yun Che aveva preso esempio da Chi Wuyao. Prima di entrare nel regno del Mare Meridionale, aveva ordinato a Yan Tianxiao di formare tre gruppi per infiltrarsi nel dominio nemico.


Nel momento in cui il regno del Mare Meridionale aveva attivato il cannone titanico del dio del mare, tutta la loro attenzione si sarebbe concentrata su Yun Che. Yan Tianxiao si sarebbe approfittato dell'opportunità per distruggere le formazioni dimensionali e annientarli.


"Il Sovrano dei Diavoli è sano e salvo mentre il Mare Meridionale si è distrutto da solo!" Ruggì Yan Tianxiao mentre sfrecciava nell'aria, l'energia oscura del suo corpo bloccava tutta la luce. "Carica!!!"


I diavoli e i fantasmi Yama che avevano appena completato le loro missioni si trasformarono in tre lame diaboliche assetate di sangue che puntarono al cuore del regno del Mare Meridionale da tre direzioni diverse. La maggior parte dei coltivatori del Mare Meridionale erano ancora colti dal panico mentre venivano ridotti in foschie di sangue e fumo dall'oscurità.


"Siamo abbastanza fortunati. Sembra che sia andato tutto secondo i piani." Disse piano Qianye Ying'er. Mentre parlava, l'Oracolo Divino iniziò a brillare con una crudele luce nera.


"Onorabile padre, le nostre tre grandi formazioni principali sono state distrutte completamente." Sibilò a denti stretti Nan Wansheng.


Le formazioni che connettevano i regni sovrani erano incredibilmente resistenti. Era quasi impossibile distruggerle. Il fatto che i diavoli ci fossero riusciti dimostrava quanto erano terrificanti.


Nan Guizhong batté gli occhi con sguardo spento mentre diceva: "Il Sovrano dei Diavoli Yun Che, la persona che è stata capace di conquistare la Divina Regione Settentrionale. Ha davvero..."


"Carica!" Ora che avevano isolato con successo il nemico, Yun Che non avrebbe sprecato tempo ad ascoltarli. Diede un ordine raggelante. Era il giuramento doloroso che aveva fatto allora.


"Non rimarrà più nulla... della stirpe del Mare Meridionale!"


Rumble!


Il cielo si incupì e l'oscurità premeva sugli animi di tutti i presenti. I tre antenati Yama iniziarono a combattere e la loro potenza, che non avevano ancora scatenato, gettò una coltre di terrore sul regno del Mare Meridionale già devastato.
                                                                



