---
title: Capitolo 1785 – Draghi che Scendono dal Cielo
pubDate: 2025-03-10T08:57:10.502Z
tags:
    - atg
---


Capitolo regolare, 0 in coda, 0/10 donazione
-Alstor






l'Energia Misteriosa diabolica dei tre Antenati Yama fece tremare la terra non appena fecero la loro mossa. Il loro potere era così spaventoso che sembrava in grado di divorare il vuoto stesso.


Mentre sfrecciava nel cielo da cui sembrava sparita ogni luce, Yan Due sferrò due feroci colpi verso i quattro restanti Dei del Mare con i suoi artigli. Attaccò così velocemente che i quattro potenti Dei del Mare ebbero a malapena il tempo di reagire. Tutti e quattro scagliarono in preda al panico dei raggi di Energia Misteriosa del Mare Meridionale, che si intrecciarono ed esplosero contro l’Oscurità diretta verso di loro.


Bang!


L’intenso bagliore dorato dei loro attacchi venne istantaneamente fatto a pezzi da quello di Yan Due. I quattro Dei del Mare tremarono violentemente, sputando sangue, e la luce dorata nei loro occhi divenne notevolmente più opaca.


Eppure, quei quattro Dei del Mare erano molto potenti! Due di loro erano Divine Master di nono livello, e gli altri due Divine Master di ottavo livello, eppure un singolo attacco di Yan Due era stato sufficiente a mostrare con chiarezza il divario fra loro.


Ora che, finalmente, si stavano scontrando con un Antenato Yama, l’immensa differenza di forza li spaventò a morte. Yan Due era molto, molto più potente di quanto si aspettavano.


“Hehe!” Yan Due lanciò una strana risata, poi i suoi Artigli Yama lacerarono lo spazio e scaraventarono via i quattro Dei del Mare prima ancora che potessero riprendersi dallo shock. Scattò verso di loro, e un milione di lame di Energia Misteriosa Oscura scaturirono dalle sue dita avvizzite, formando una terribile ragnatela nera che sembrava provenire dagli abissi dell’inferno. Poi, le lame di Oscurità sfrecciarono verso gli ultimi quattro Dei del Mare, come una rete pronta a trascinarli nell’aldilà.


“Yan Due, cattura Nan Qianqiu vivo.” La voce tranquilla di Yun Che raggiunse Yan Due.


Yan Due annuì, accettando l’ordine, poi la sua Energia Misteriosa che stava per travolgere i quattro Dei del Mare cambiò improvvisamente direzione, dirigendosi esclusivamente verso Nan Qianqiu.


In quello stesso istante, la sagoma distorta di Yan Tre comparve di fronte all’Imperatore del Mare Meridionale, e un artiglio di Oscurità si diresse verso la sua testa, emettendo un freddo bagliore che avrebbe terrorizzato chiunque.


“Discendente degli Dei del Mare Meridionale, muori! JIEHA!”


Ormai, era raro che Nan Wansheng combattesse personalmente. Anche nelle emergenze più gravi, i Quattro Sovrani del Mare eliminavano qualsiasi minaccia con uno schiocco delle dita.


Ma adesso, i Quattro Sovrani del Mare erano morti, e i rimanenti Dei del Mare non riuscivano neppure a tenere testa al loro avversario. Non avrebbe mai immaginato che lui, l’Imperatore Divino più potente della Regione Meridionale, sarebbe mai rimasto così “solo”.


La rabbia e il rancore che lo stavano dilaniando, finalmente, trovarono uno sfogo. I capelli che gli restavano danzarono nell’aria, e nei suoi occhi comparve un luminoso e maestoso bagliore dorato. l'Energia Misteriosa che l’Imperatore del Mare Meridionale raccolse in preda all’ira si condensò in una gigantesca formazione misteriosa dorata, che sembrò sul punto di soverchiare l’Oscurità di Yan Tre.


Riiiip!


Lo spazio stesso, in un raggio di cinquanta chilometri, si distorse e sembrò sul punto di collassare, quando l’Oscurità di Yan Tre si scontrò con la formazione misteriosa dorata. Yan Tre venne scaraventato all’indietro, mentre Nan Wansheng barcollò leggermente. Tutte le ferite sul corpo dell’Imperatore del Mare Meridionale si riaprirono, facendo sgorgare fontane di sangue, ma, prima ancora che potesse riprendere fiato, il volto spettrale di Yan Tre riapparve di fronte a lui. Con una risata simile al lamento di un fantasma, caricò e attaccò.


“JIEHAHAHAHAHA!”


BOOOM––––


Nan Wansheng si sentì come se fosse stato inghiottito da una tempesta apocalittica e venne scaraventato in aria; per una frazione di secondo, non riuscì neppure a pensare. Subito dopo, riuscì forzatamente a fermarsi, ma cominciò a vomitare sangue senza controllo non appena cercò di incanalare la sua Energia Misteriosa. Nel suo petto c’erano cinque nuovi fori insanguinati, da ognuno dei quali colava del sangue nero come l’inchiostro.


In quanto a forza bruta, Nan Wansheng era leggermente più potente di Yan Tre, il più debole fra i tre Antenati Yama.


Tuttavia, Nan Wansheng era già stato ferito gravemente dal Cannone Titanico del Dio del Mare, e la sua circolazione sanguigna e la sua Energia Misteriosa erano in preda al caos per via della rabbia sconfinata che ardeva nel suo cuore. In quelle condizioni, non era all’altezza di Yan Tre.


Le sue ferite erano così gravi che, sebbene si stesse solo difendendo dagli attacchi di Yan Tre con tutte le sue forze, stavano peggiorando rapidamente. Ormai, poteva rinunciare ad affrontarlo. Inoltre, quelle ferite erano state inflitte dal Cannone Titanico del Dio del Mare. Anche se avesse potuto cominciare immediatamente a coltivare in isolamento, avrebbero impiegato decine di anni per guarire completamente.


Di conseguenza, non c’era da stupirsi che Nan Wansheng stesse indietreggiando rapidamente, incalzato dagli attacchi di Yan Tre. Inoltre, per sua sfortuna, nessuno intervenne per concedergli il tempo di riprendere fiato. I quattro Dei del Mare stavano lottando disperatamente contro Yan Due, e Nan Guizhong non si era ancora mosso dal punto in cui era comparso, perché era davanti a un avversario contro il quale non poteva concedersi neppure un istante di distrazione.


Qianye Bingzhu.


“Fratello Binghzu.” L’espressione di Nan Guizhong era ancora tranquilla come prima, ma il bagliore nei suoi occhi anziani era diventato terribilmente più cupo: “Sono passati molti anni dall’ultima volta che ci siamo incontrati. Forse, non è un male poter scambiare qualche colpo con te ancora una volta.”


Qianye Bingzhu rispose: “Duellare rispettosamente con un vecchio amico è sempre un’occasione felice. Ma, per nostra sfortuna, oggi siamo qui per combattere all’ultimo sangue.”


Si alzarono delle raffiche di vento, e Qianye Wugu comparve accanto a Qianye Bingzhu.


I due grandi Antenati del Brahma, i precedenti Imperatori del Brahma, avevano rilasciato le loro auree, così potenti che persino il cuore dello straordinario Nan Guizhong mancò un battito.


Nan Guizhong lanciò un’occhiata ai quattro Dei del Mare e a Nan Wansheng, valutando rapidamente la situazione. Dopodiché, si abbandonò a un lungo sospiro, e fra le sue mani comparve un’antica spada color oro scuro.


Era estremamente certo che, in un duello uno contro uno, non avrebbe perso né contro Qianye Bingzhu né contro Qianye Wugu. Tuttavia, contro entrambi aveva meno possibilità di resistere di quante una palla di neve ne avesse di non sciogliersi all’inferno.


“Rilasciate tutte le barriere intorno alla Capitale!” Nan Guizhong sollevò in alto la sua spada, e la sua voce riecheggiò in tutto il Regno del Mare Meridionale come un’onda irrefrenabile: “Figli e figlie del Mare Meridionale, i Diavoli hanno attaccato la nostra capitale, è in gioco la nostra stessa sopravvivenza. Imbracciate le armi, guerrieri del Mare Meridionale. Combattete, anche a costo della vita!”


La maggior parte delle barriere protettive intorno alla Capitale del Mare Meridionale era già stata distrutta dal Cannone Titanico del Dio del Mare, ma l’ordine di Nan Guizhong sollevò anche quelle rimaste intatte. La Capitale del Mare Meridionale, il luogo più sacro della Regione Meridionale, ora poteva essere raggiunto liberamente da chiunque.


Yan Due stava tenendo occupati i quattro Dei del Mare, Yan Tre stava affrontando Nan Wansheng, e i due Antenati del Brahma stavano fronteggiando Nan Guizhong… nella Regione Meridionale, non c’era mai stata una battaglia così feroce e disperata.


Per di più, si stava svolgendo nella Capitale stessa del Regno del Mare Meridionale. Quindi, indipendentemente dall’esito, avrebbe sostenuto danni catastrofici.


Yan Uno cominciò a muoversi verso Cang Shitian, l’Imperatore Xuanyuan e l’Imperatore Viola Misterioso. In quanto leader dei tre Antenati Yama, era più potente di chiunque altro fra i presenti. Infatti, persino i tre Imperatori Divini avvertirono una pressione oscura e indescrivibile, quando si diresse verso di loro.


“Non preoccuparti di loro.” Disse improvvisamente Yun Che, rivolgendo ai tre Imperatori Divini uno sguardo incredibilmente distaccato.


Yan Uno si fermò all’istante e tornò a fianco di Yun Che. Poi, rimase immobile.


Esplosioni sconvolgenti risuonavano nell’aria e grida così forti da far tremare il terreno li raggiungevano da più in basso. Gli Anziani del Mare Meridionale e le Guardie del Mare Meridionale, fino a quel momento soverchiate dai tre Antenati Yama, spiccarono il volo, dirigendosi verso di loro.


“Zio Gu.” Disse tranquillamente Qianye Ying’er, lanciando un’occhiata più in basso: “Non ti sporchi le mani di sangue da molti anni, ma temo che oggi dovrai uccidere più persone di quante tu ne abbia mai uccise in vita tua.”


Gu Zhu rispose con un’aspra risata: “Ora che lei è tornata sana e salva, e ha un nuovo scopo nella vita, Signorina, questo vecchio schiavo non ha più alcun rimpianto. Non ho più alcun motivo per essere testardo come in passato.”


Quando finì di parlare, stava già scomparendo. Riapparve a una certa distanza, lasciandosi alle spalle una tempesta di vento. Ogni lama d’aria lacerò lo spazio stesso, falciando persone come se fossero erba, e rendendo rapidamente il cielo di un inquietante colore rossastro.


Anche Qianye Ying’er sfrecciò verso il basso, e Oracolo Divino saettò come un infernale serpente dorato proveniente da un abisso oscuro. Trafisse all’sitante decine di Guardie del Mare Meridionale, fermandosi solo dopo aver tagliato in due un Anziano del Mare Meridionale al Divine Master Realm.


Man mano che la violenta battaglia imperversava, metà dei praticanti del mistero del Regno del Mare Meridionale fuggì in preda alla disperazione, mentre l’altra metà accorse con coraggio verso la Capitale.


Cosa significava “pilastro”?


Quando un pilastro era abbastanza alto, poteva diventare una torre in grado di alzarsi fino al cielo. Ma quando veniva distrutto, quella torre crollava a terra, distruggendo tutto ciò che si trovava intorno.


I pilastri del Regno del Mare Meridionale erano ovviamente i Sovrani del Mare e gli Dei del Mare. Ora che i quattro Sovrani del Mare e quasi tutti gli Dei del Mare erano morti, tuttavia, gli restavano solamente Nan Wansheng, Nan Guizhong e i quattro Dei del Mare superstiti. Non erano più in grado di tenere testa a Yun Che e ai suoi alleati… sebbene fossero solo otto persone!


Le battaglie fra Divine Master alla vetta della via del mistero erano così terrificanti che persino i Divine Sovereign non potevano neppure avvicinarsi. La superiorità numerica e il vantaggio di combattere nel proprio regno erano completamente inutili, in una battaglia del genere. Quindi, gli abitanti del Regno del Mare Meridionale che stavano accorrendo verso la propria Capitale nel tentativo di proteggerla erano semplicemente degli sciocchi. Sarebbero stati fatti a pezzi dalle onde di Energia Misteriosa residua prima ancora di potersi avvicinare alla battaglia.


Boom! Boom! BOOOOOOOOOM––––


L’interno Regno del Mare Meridionale stava tremando, e nel cielo sopra di esso cominciarono ad apparire degli squarci.


Nell’arco di quindici brevi minuti, tutti e quattro gli Dei del Mare rimasti vennero feriti gravemente da Yan Due. L’Oscurità penetrò nella loro anima, corrodendo la loro energia vitale e distruggendo la loro forza di volontà.


Nan Wansheng stava lanciando continuamente delle grida rauche, mentre Yan Tre non gli lasciava tregua. Sul suo corpo comparivano di continuo ferite grondanti Oscurità, e persino le sue ossa stavano lentamente diventando nere.


I due antenati Brahma stavano attaccando senza sosta Nan Guizhong, che dovette difendersi sempre più disperatamente.


La maggior parte dei ranghi più alti dell’esercito del Regno del Mare Meridionale era già stata spazzata via prima dell’inizio della battaglia, e Qianye Ying’er e Gu Zhu stavano massacrando sistematicamente gli Anziani e le Guardie del Mare Meridionale.


Ogni via d’accesso per eventuali rinforzi era stata distrutta, perciò solamente gli altri tre Imperatori Divini della Regione Meridionale potevano ancora mutare il destino del Regno del Mare Meridionale.


Per di più, ognuno di essi aveva portato con sé altri due Eredi Divini del proprio Regno. Quei nove individui avrebbero potuto davvero ribaltare l’esito di quella battaglia disperata.


Eppure, nessuno di loro intervenne.


L’attacco di Yan Uno, che Yun Che aveva interrotto bruscamente, era un chiaro avvertimento da parte del Sovrano dei Diavoli in persona… Yun Che aveva comunicato chiaramente che il suo unico obiettivo era il Regno del Mare Meridionale. E che, se avessero osato intervenire, avrebbe sepolto anche loro insieme a esso.


“Mio Imperatore, davvero… non li aiuteremo?” chiese un Dio del Mare Profondo, alle spalle di Cang Shitian.


Gli occhi di Cang Shitian si ridussero a due fessure, ma non rispose.


L’Imperatore Xuanyuan e l’Imperatore Viola Misterioso impallidirono, concentrandosi attentamente su Yan Uno. L’aura oscura del capo dei tre Antenati Yama era la chiara dimostrazione che, se avessero osato fare una mossa avventata, i suoi artigli diabolici li avrebbero trafitti al cuore… avrebbe attaccato per uccidere, senza concedere loro neppure il tempo di rimpiangere quella decisione.


“ARGHHH!”


Riecheggiò nell’aria un grido di dolore, mentre gli artigli di Yan Tre affondavano nel petto di Nan Wansheng. Un buco insanguinato, dal quale fuoriusciva una terrificante poltiglia nera, si era aperto nel corpo dell’Imperatore Divino.


Nan Wansheng indietreggiò in preda al panico, portandosi una mano al petto. I suoi occhi ardevano di odio e rancore, e si voltò verso gli altri tre Imperatori Divini, gridando come una belva disperata: “Si può sapere cosa state aspettando!?”


L’Imperatore Xuanyuan e l’Imperatore Viola Misterioso divennero scuri in volto. L’Imperatore Xuanyuan digrignò i denti, cominciando a incanalare la sua Energia Misteriosa. Dell’aura di Spada cominciò a vibrare intorno a lui.


“Sei sicuro di voler intervenire?” la voce glaciale di Cang Shitian risuonò nell’aria, con una unta di disprezzo.


“Umpf!” l’Imperatore Xuanyuan ritrasse leggermente la sua aura, poi rispose solennemente: “Siamo Imperatori Divini della Regione Meridionale, non credi che diventeremmo lo zimbello del mondo intero, se restassimo a tremare di terrore di fronte a questi Diavoli!?”


“Esatto!” le parole dell’Imperatore Xuanyuan misero fine all’esitazione dell’Imperatore Viola Misterioso. Con uno sguardo aggressivo, disse: “Senza armatura, il cuore rimane scoperto. Se non aiutiamo subito il Regno del Mare Meridionale a respingere Yun Che, saremo i prossimi a morire… per di più, moriremo macchiati dalla vergogna, derisi dall’universo intero!”


“Heh heh heh.” Cang Shitian, inaspettatamente, rispose con una risata cupa: “Imperatori Divini? Che titolo maestoso e altisonante. Dopotutto, rappresenta la massima vetta del potere e della forza, in questo mondo. Ma…”


Distese lentamente un dito verso Yun Che: “Persino il più debole di quei tre vecchi mostri è più potente di ciascuno di noi, eppure non sono altro che cani fedeli di Yun Che. Quindi, di fronte a lui, quanto credete che valgano i nostri titoli di Imperatori Divini?”


“Cang Shitian!” la rabbia divampò nella voce dell’Imperatore Xuanyuan: “Se hai troppa paura per combattere, non importa! Ma perché stai umiliando in questo modo noi e te stesso!?”


Gli angoli delle labbra di Cang Shitian si incurvarono verso l’alto, e rispose languidamente: “Se non volete ascoltarmi, fingete che io non abbia detto nulla. In ogni caso, se decideste di intervenire, io non potrei certo fermarvi. Però, non dimenticate che Yun Che non ci ha mai attaccati. Non ci ha coinvolti quando ha ucciso il Dio Drago Cinereo, e non ci ha attaccati dopo aver dichiarato di voler sterminare il Regno del Mare Meridionale.”


“Ma, se vi intrometterete, diventerete apertamente suoi nemici, senza essere stati provocati. A quel punto, non potrete più scendere a patti.” Il sorriso di Cang Shitian divenne ancora più sinistro: “E tutti noi abbiamo visto personalmente cosa succede ai suoi nemici. Quando sarete in punto di morte, non dite che non vi avevo avvisato.”


“Stai scherzando!” sogghignò l’Imperatore Viola Misterioso: “Yun Che non è più il ragazzo che conoscevi! Ormai, non è altro che un Diavolo folle! Sei davvero così stupido da credere che ci risparmierà?”


“Così stupido da credere che ci risparmierà?” rispose Cang Shitian: “Cos’è successo nella Regione Orientale? Tutti coloro che Yun Che odiava, e tutti coloro che si sono ribellati a lui, sono stati vittime di un destino terrificante. Ma, vedi, chi si è sottomesso ubbidientemente è ancora vivo e vegeto. Come il Regno Luce di Gemma, il Regno del Cielo Velato e l’ormai decaduto Regno degli Dei Stellari. Tutti e tre si sono arresi di propria iniziativa, e a loro non è stato neppure torto un capello. Tsk, tsk.”


L’espressione dell’Imperatore Xuanyuan si distorse, poi scoppiò a ridere dalla rabbia: “Proprio adesso, mentre i Diavoli ci invadono e il Regno del Mare Meridionale è sull’orlo del baratro, la prima cosa che ti viene in mente non è aiutarci, ma arrenderti? Tu, un Imperatore Divino della Regione Meridionale, hai davvero pronunciato queste parole? Heh… heh heh heh, Cang Shitian, anche se non ti ho mai stimato molto, non mi sarei mai aspettato che fossi una tale delusione!”


L’Imperatore Viola Misterioso digrignò i denti dalla rabbia: “Quello che hai appena detto è sufficiente a renderti la vergogna dell’intera Regione Meridionale! La vergogna del Regno del Mare Profondo delle Dieci Direzioni!”


Cang Shitian non si arrabbiò affatto. Al contrario, sorrise allegramente: “Non trovate che ciò che ha detto poco fa Qianye Wugu sia molto interessante? Cos’è giusto, e cos’è sbagliato? Cos’è il bene, e cos’è il male? Ha detto che, invecchiando, distinguere questi opposti diventa sempre più difficile. Ma io non sono d’accordo. Secondo me, sono le azioni e le decisioni dei vincitori a determinare cosa è giusto o sbagliato, cosa è bene o male.”


L’Imperatore Xuanyuan e l’Imperatore Viola Misterioso rimasero stupiti da quell’affermazione.


“Se intervenissimo, nel migliore dei casi riusciremmo al massimo a respingere l’offensiva di Yun Che e dei suoi Diavoli. Non causeremmo loro perdite gravi, e in futuro saremmo loro nemici giurati.”


“Se non interveniamo, il Regno del Mare Meridionale cadrà e noi perderemo il nostro onore, ma molto probabilmente non subiremo neppure un graffio. Considerata la sua dimostrazione di forza di oggi, è chiaro che solamente il Regno del Drago ha qualche possibilità di sconfiggere Yun Che. La morte miserabile del Dio Drago Cinereo ha già reso inevitabile il loro scontro. A quel punto, se la Regione Settentrionale verrà messa all’angolo, noi potremo aiutare a sconfiggerla e redimerci dalla vergogna di oggi. Ma, se anche… se anche il Regno del Drago non riuscisse a sconfiggere Yun Che…”


La voce di Cang Shitian divenne un’ottava più grave: “Allora, intervenire adesso sarebbe come firmare la nostra condanna a morte!”


“Che mucchio di sciocchezze!” l’Imperatore Xuanyuan aveva ancora un’espressione infuriata, ma senza rendersene conto aveva ritratto la sua aura. Era chiaro che le riflessioni di Cang Shitian lo avessero scosso notevolmente.


A quel punto, il cielo già nero divenne improvvisamente ancora più scuro.


Yun Che si sollevò lentamente verso il cielo. Distese le braccia, e i suoi capelli neri cominciarono a danzare nel vento, mentre una densa nebbia oscura formava delle spirali intorno a lui. Tutta la luce sembrò scomparire dal mondo, divorata dai suoi opachi occhi neri, e sembrò che persino la temperatura dell’aria stesse diminuendo.


“Che il sudicio sangue del Mare Meridionale scompaia per sempre nell’Oscurità!” disse Yun Che, e la sua voce riecheggiò orribilmente nelle orecchie di tutti, come una maledizione demoniaca.


Tutta la luce nel cielo sopra la Capitale del Mare Meridionale scomparve, e nubi oscure cominciarono a vorticare. I venti caotici e scuri cominciarono a soffiare violentemente, creando innumerevoli tempeste. L’Oscurità elementare andò fuori controllo, contro ogni logica, come se volesse divorare ogni cosa!


Calamità e Tragedia!


La stessa nebbia oscura che avvolgeva Yun Che comparve intorno a Yan Uno, Yan Due, Yan Tre e Qianye Ying’er. La loro Energia Misteriosa Diabolica, già terrificante oltre ogni descrizione, divenne ancora più potente e violenta, a una velocità surreale. I quattro Dei del Mare cominciarono subito a gridare dal dolore… e, alla fine, anche nelle grida dell’Imperatore del Mare Meridionale comparvero paura e disperazione.


Esattamente in quell’istante, le trenta auree oscure rimaste in lontananza li raggiunsero. Il gruppo era guidato da Yan Tianxiao, e non appena l’aura dell’Imperatore Yama avvolse la Capitale del Mare Meridionale, la sommerse con un’altra ondata di nera disperazione.


“Cosa… cos’è questo?” l’Imperatore Viola Misterioso rimase senza fiato e fissò il cielo, in preda allo stupore e al panico.


“Dobbiamo agire subito!” l’Imperatore Xuanyuan tremava dalla testa ai piedi, ma creò intorno a sé un milione di raggi di aura della Spada: “Se non interveniamo subito, sarà troppo tardi per…”


Prima ancora di finire la frase, sollevò di scatto lo sguardo e osservò il cielo.


Tra le sconfinate nubi nere, sembrava essersi aperto improvvisamente uno squarcio. E da esso cominciò a trasparire… l’aura di un altro Divine Master di decimo livello!


Innumerevoli sguardi si alzarono verso il cielo. Da quello squarcio nero si percepiva l’aura di un Imperatore Divino, ma quando videro chi ne uscì, tutti restarono senza fiato dallo stupore. Era una persona dall’aspetto fin troppo esile e delicato, per il potere della sua aura.


“L-lei!” grida scioccate riecheggiarono ovunque, perché colei che era uscita dallo squarcio possedeva un nome famoso e temuto, che tutti gli abitanti del Regno degli Dei avrebbero riconosciuto.


Qianye Ying’er si bloccò improvvisamente e si voltò verso la ragazza comparsa all’improvviso, guardandola con uno sguardo terribilmente costernato.


Yun Che sollevò lentamente lo sguardo, e nei suoi occhi neri come l’inchiostro comparve uno strano bagliore. Sussurrò il suo nome con il più dolce dei toni: “Cai… zhi…”


Al decimo livello… del Divine Master Realm!


I suoi progressi erano davvero… così assurdi!?


“Urgh… la Dea Stellare… del Lupo!” Nan Wansheng barcollò violentemente. Quando aveva percepito l’aura di un altro Divine Master di decimo livello, aveva pregato che fosse qualcuno giunto a salvarlo. Tuttavia, si era rivelato un incubo ancora più crudele.


Mentre fluttuava a mezz’aria, in alto nel cielo, Caizhi aveva un’espressione impassibile. Nei suoi occhi non c’era quasi nessuna emozione, mentre osservava il mondo sotto di lei. Sollevò lentamente la Spada Sacra del Lupo Celeste, ormai trasformatasi completamente, e la puntò dritto verso l’alto.


Riiip!


Sopra la punta della spada comparvero gli occhi di un lupo, ma la luce che emettevano non era quella turchese del Dio Stellare del Lupo. Al contrario, era uno strano bagliore nero che si tinse lentamente di… cremisi.


“…!?” Yun Che corrugò la fronte, confuso.


Quella luce rossastra…


Mentre il bagliore cremisi si diffondeva nell’aria, formò un gigantesco spazio indipendente intorno a Caizhi.


ROOOOOOOOOOOOAAAAR–––––––


Un ruggito così forte da far tremare l’anima risuonò da quello spazio indipendente, e tutti i presenti capirono subito che era il ruggito di un drago. Era il ruggito di un drago, che nessun altro essere vivente poteva imitare!


Mentre quel ruggito faceva fischiare loro le orecchie, dallo spazio indipendente comparve un gigantesco drago.


Era gigantesco, molto lungo e del colore della cenere. Quel colore era il simbolo di un’era antica e ormai passata, da innumerevoli anni. Incredibilmente, la sua aura draconica era alla fase intermedia del Divine Master Realm.


E quello strano colpo di scena, che aveva fatto calare il silenzio sul campo di battaglia, era solamente l’inizio.


Prima ancora che qualcuno potesse riprendersi dallo stupore, comparve un secondo drago. Era grande e maestoso quanto il primo, e anch’esso era al Divine Master Realm.


Poi, comparvero un terzo e un quarto drago… ma poi, divennero dieci… venti… cinquanta… cento!


Quei draghi al Divine Master Realm, estremamente rari, erano emersi da quello strano squarcio proprio davanti agli occhi di tutti. Spalancando le ali, oscurarono il sole e ricoprirono il cielo intero. L’aura di quei cento draghi Divine Master era così densa e soffocante che congelò ogni cosa, persino il più insignificante granello di polvere.
                                


                                



