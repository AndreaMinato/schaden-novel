---
title: Capitolo 1786 – Schiacciare
pubDate: 2025-03-10T08:57:10.502Z
tags:
    - atg
---


Capitolo regolare, 0 in coda, 0/10 donazione
-Alstor


La battaglia sopra la Capitale del Mare Meridionale si fermò, quando quell’aura draconica sconfinata avvolse la città e attanagliò il cuore di tutti. Osservando quei giganteschi draghi in alto nel cielo, e percependo la loro aura antica che li travolgeva, alla fine tutti arrivarono alla conclusione che poteva trattarsi di una sola razza, una razza che non avrebbe dovuto affatto trovarsi lì.


“I Draghi… dell’Inizio… Assoluto!?”


Mormorarono all’unisono Qianye Wugue Qianye Bingzhu.


Praticamente tutti i Divine Master più forti del mondo si recavano nel Regno Divino dell’Inizio Assoluto per mettersi alla prova.


Tuttavia, neppure gli Imperatori Divini provocavano i Draghi dell’Inizio Assoluto senza un valido motivo.


Del resto, erano i sovrani incontrastati di un alto mondo, una razza così antica che era impossibile determinare con precisione le sue origini.


E oggi, quei Draghi avevano lasciato il luogo in cui vivevano da tempo immemore, contro ogni logica e apparentemente senza motivo, comparendo nel cielo sopra il Regno del Mare Meridionale. Ce n’erano centinaia.


Lo spazio indipendente sopra la Spada Sacra del Lupo Celeste non scomparve, nonostante il mondo fosse ormai avvolto dal silenzio. Improvvisamente, una zampa grigio-bluastra emerse dal centro dello squarcio, e le nubi oscure si dissiparono all’istante in ogni direzione. Tutti i Draghi dell’Inizio Assoluto si ritrassero e chinarono il capo, come se stessero accogliendo un re.


Qianye Ying’er corrugò la fronte: “Possibile che…”


Rumble…


Lo spazio indipendente creato dalla Spada Sacra del Lupo Celeste esplose come un palloncino gonfiato troppo, ma ormai aveva portato a termine il suo compito. Un ultimo Drago emerse dallo squarcio nel cielo, oscurando la luce del sole con le sue ali e guardando con disprezzo verso il basso.


Dalla testa alla punta della coda, quel drago bluastro era lungo decine di chilometri. Le sue ali erano così grandi da sembrare in grado di avvolgere il mondo intero e i suoi occhi brillavano più luminosamente di un sole.


Non era difficile intuire chi fosse quel drago, considerato il suo aspetto imponente e la sua aura straordinaria. Chiunque sapesse della sua esistenza, anche senza averlo mai visto di persona, l’avrebbe dedotto subito.


“Il Drago Imperatore… dell’Inizio Assoluto…” mormorò Nan Guizhong, con lo sguardo puntato verso l’alto. Non riusciva a credere ai suoi occhi.


“Cosa significa… cosa sta succedendo…” domandò Nan Wansheng a nessuno in particolare, ansimando. Non riusciva a smettere di chiedersi se ciò che stava vedendo non fosse un’allucinazione dovuta alle sue ferite.


Dopotutto… perché mai i Draghi dell’Inizio Assoluto e lo stesso Drago Imperatore dell’Inizio Assoluto avrebbero dovuto comparire lì?


I Draghi dell’Inizio Assoluto erano una razza che viveva nel Regno Divino dell’Inizio Assoluto fin dall’antichità. Tutti sapevano che, lì, erano in cima alla catena alimentare e regnavano incontrastati.


Non avevano mai lasciato il Regno Divino dell’Inizio Assoluto e, per quanto se ne sapesse, non avevano mai avuto intenzione di farlo. E se anche l’avessero fatto, non appena fossero giunti nel Regno degli Dei qualcuno avrebbe riconosciuto la loro aura inconfondibile. Neppure il più debole fra loro sarebbe passato inosservato.


Eppure, adesso erano comparsi dal nulla centinaia di Draghi dell’Inizio Assoluto al Divine Master Realm, per di più guidati dal loro sovrano, il Drago Imperatore dell’Inizio Assoluto. Nessuno aveva percepito la loro aura, nessuno li aveva avvistati, non avevano lasciato tracce, nulla. Un istante prima non c’erano, e quello dopo sì.


Se a comparire improvvisamente fossero stati gli Dei Draghi e l’Imperatore del Drago, nessuno sarebbe rimasto altrettanto scioccato, neppure lontanamente.


L’orda di draghi si disperse, e il Drago Imperatore dell’Inizio Assoluto atterrò lentamente. Poi, come se non avesse già suscitato abbastanza stupore, il Drago Imperatore chinò il capo, lasciò che i piedi della ragazza dalla veste arcobaleno poggiassero su di esso, e poi lo alzò di nuovo, sollevandola.


La Dea Stellare del Lupo e il Drago Imperatore dell’Inizio Assoluto… in quell’istante, tutti gli Imperatori Divini presenti si sentirono come se la loro anima avesse lasciato il loro corpo.


Caizhi sollevò lentamente la Spada Sacra del Lupo Celeste. Una densa nebbia oscura avvolgeva la sua lama, contorcendosi e rilasciando un’aura diabolica che non avrebbe dovuto appartenerle.


Inspirò piano con le sue labbra rosate, simili a perle. Tuttavia, subito dopo pronunciò una parola che divenne il peggior incubo che il Regno del Mare Meridionale potesse immaginare.


“Distruggete!”


I Draghi dell’Inizio Assoluto obbedirono. Quella razza, che non si era mai scontrata apertamente col Regno degli Dei, scese sulla Capitale del Mare Meridionale e rilasciò senza freni la sua antica forza distruttiva.


Che razza di potere possedevano centinaia di Draghi al Divine Master Realm?


I Divine Master erano i Realm King dei Reami Superiori, o pietre d’angolo dei Reami Sovrani. Anche al massimo del suo splendore, il Regno del Mare Meridionale non aveva mai avuto cento Divine Master.


Quindi, quei Draghi dell’Inizio Assoluto al Divine Master Realm, che non erano neppure tutti quelli della loro razza, potevano annientare senza fatica l’intero Regno del Mare Meridionale. Anzi, avrebbero potuto farlo anche se non fosse già stato danneggiato gravemente dal Cannone Titanico del Dio del Mare.


Fino a quel momento, Nan Guizhong e Nan Wansheng erano stati decisi a lottare fino all’ultimo sangue. Ma quando quei draghi scesero dal cielo, la loro determinazione venne sostituita da una disperazione sconfinata.


Una tempesta di attacchi lacerò lo spazio di tutta la Capitale del Mare Meridionale, creando innumerevoli vortici di Energia Misteriosa ancora più distruttivi. In quell’istante, tutti gli abitanti del Regno del Mare Meridionale capirono di non poter tenere testa ai loro avversari… era semplicemente impossibile!


Roar!


Quando i Draghi dell’Inizio Assoluto ruggirono all’unisono, i Cieli stessi tremarono. Ogni abitante del Regno del Mare Meridionale, dalla più debole delle guardie al più potente degli Dei del Mare, si sentirono come se stessero precipitando in un abisso senza fondo.


“… Interessante.” Commentò Qianye Ying’er, piuttosto sovrappensiero, mentre osservava Caizhi, in piedi sulla testa del Drago Imperatore dell’Inizio Assoluto.


Il volto di Nan Guizhong stava tremando senza controllo. Non aveva bisogno di abbassare lo sguardo per sapere che la Capitale era stata travolta da una calamità senza precedenti. Fissando il Drago Imperatore dell’Inizio Assoluto e riuscendo a malapena a mantenere un tono composto, ringhiò:


“Drago Imperatore dell’Inizio Assoluto, da quel che mi risulta, il Regno del Mare Meridionale non vi ha mai offeso in nessun modo, e le nostre leggi proibiscono apertamente di provocare i Draghi dell’Inizio Assoluto, durante le spedizioni nel Regno Divino dell’Inizio Assoluto, quindi perché… ci state invadendo!?”


La voce di Nan Guizhong fu forte e tonante come un gong celeste, ma tutti potevano percepire il dolore e la rabbia trattenuta a stento che conteneva.


Per risposta, il Drago Imperatore dell’Inizio Assoluto sferrò un colpo con la sua gigantesca zampa bluastra.


Il Drago Imperatore dell’Inizio Assoluto era più debole dell’Imperatore del Drago, perché quest’ultimo possedeva il Sangue del Dio Drago. Tuttavia, ciò non significava certo che non fosse abbastanza forte da creare una distorsione spaziale nel raggio di cinquemila chilometri, terrorizzando ogni membro del Regno del Mare Meridionale.


Nan Guizhong non aveva mai combattuto contro di lui, ma non appena si difese dal suo attacco capì che era forte almeno quanto il Dio Drago Cremisi della Distruzione, il più potente dei nove Dei Draghi.


All’improvviso, il mondo divenne più buio, come se fosse improvvisamente calata la notte, e la ragazza sulla testa del drago saltò giù da essa. Era così minuta da suscitare tenerezza, ma l’aura piena di ira che vorticava intorno a lei raccontava una storia completamente diversa. Si sentì l’ululato di un lupo, felice ma assetato di vendetta, uguale a quello che tutti ricordavano eppure, in un certo modo, completamente diverso. Poi, la Spada Sacra del Lupo Celeste sfrecciò verso il cranio di Nan Guizhong.


Tutto ciò che era successo quel giorno sembrava un sogno assurdo. Prima ancora che il Regno del Mare Meridionale potesse svegliarsi dall’incubo, era caduto preda di un altro, ancora più terribile.


Nan Guizhong spalancò gli occhi e sollevò entrambe le braccia. Un raggio di luce dorata, così luminoso da poter accecare chiunque l’avesse guardato direttamente, eruppe dal suo corpo mentre cercava di difendersi dall’attacco combinato del Drago Imperatore dell’Inizio Assoluto e della decaduta Dea Stellare del Lupo. Poi, Qianye Wugu e Qianye Bingzhu, che per quanto lui ricordasse disprezzavano profondamente combattere in gruppo, scagliarono simultaneamente delle esplosioni di Energia Misteriosa contro il suo petto.


Boom – Crack!


Era innegabile che il precedente Imperatore del Mare Meridionale fosse uno degli uomini più potenti dell’universo. Tuttavia, neppure se fosse stato forte il doppio avrebbe potuto difendersi contemporaneamente dagli attacchi diretti del Drago Imperatore dell’Inizio Assoluto, della Dea Stellare del Lupo e dei due Antenati Brahma.


Bang!


L’anello dorato intorno a lui si restrinse rapidamente e, dopo una frazione di secondo, si frantumò. Poi, gli attacchi di Qianye Wugu e Qianye Bingzhu lo colpirono al petto, spezzando molte delle sue costole e facendolo incavare verso l’interno.


Infine, la Spada Sacra del Lupo Celeste lo colpì direttamente sul cranio, e la sua vista si offuscò.


Bzz


Per un istante estremamente breve, Nan Guizhong intravide gli occhi della ragazza, e notò che erano spaventosamente indifferenti. Poi, non vide altro che bianco, nero, e un vortice caotico di colori.


Come una marionetta a cui fossero stati tagliati i fili, Nan Guizhong sfrecciò verso terra.


BOOM!


Nan Guizhong si schiantò a terra come un meteorite. Era impossibile capire quanto fosse profondo il cratere che aveva formato.


“Onorevole Padre!!”


Gli occhi di Nan Wansheng erano iniettati di sangue. Il suo ringhio di rabbia durò solo per una frazione di secondo, poi si trasformò in un gemito di dolore. Degli artigli spettrali lo colpirono alla testa, avvinghiandosi a essa come larve nella carne di una carcassa.


“Pensa prima a te stesso, insetto! Jie jie jie jie!!”


Yan Tre rise come un folle. Dato che la sua anima era stata distorta dall’Oscurità ormai centinaia di migliaia di anni prima, si stava godendo con gioia quel momento di crudeltà, soprattutto perché la sua vittima era l’arrogante Imperatore del Mare Meridionale in persona.


“AHHHHHHH!!”


Nan Wansheng era furioso oltre ogni immaginazione. Tuttavia, era ferito gravemente, stava perdendo il controllo sulla sua Energia Misteriosa, ed era a un passo da perdere il senno. Riusciva a malapena a difendere sé stesso, figurarsi gli altri.


Ancora più ironicamente, in tutta la Capitale, anzi, in tutto il suo Regno, non c’era nessuno che potesse aiutarlo.


“Jie jie, questo è un asso nella manica più straordinario di tutti quelli che abbiamo visto finora. Non avremmo mai dovuto dubitare di lei, Sovrano dei Diavoli! Piangete quanto volete e gridate nell’Oscurità, insetti del Mare Meridionale! Jiehahahaha!”


Yan Due era già normalmente brutto, ma la sua folle risata non fece altro che renderlo ancora più orribile. D’altro canto, i già scoraggiati quattro Dei del Mare si disperarono ancora di più, cominciando a cedere alla paura e iniziando persino a pensare di provare a fuggire.


La parola “fuga” non sarebbe dovuta esistere nel dizionario di un Dio del Mare.


Tuttavia, realizzarono con terrore che, dopo l’arrivo dei Draghi dell’Inizio Assoluto e con i tre Antenati Yama come avversari, persino la fuga era solo un sogno ingenuo.


Quando Caizhi e i Draghi dell’Inizio Assoluto erano entrati in scena, Yan Tianxiao era rimasto scioccato e si era teso come una molla pronta a scattare. Ma subito dopo, la sua preoccupazione si trasformò in gioia e totale riverenza.


Il Sovrano dei Diavoli ha già compiuto innumerevoli miracoli straordinari, ma quest’ultimo asso nella manica supera di gran lunga la mia immaginazione. Il Sovrano dei Diavoli è davvero l’incarnazione degli antichi Diavoli Primordiali! La sua saggezza è sconfinata, e il suo potere senza limiti! Sono stato un completo idiota a oppormi a lui, all’inizio!


Yan Tianxiao era così entusiasta che non poté trattenersi dal gridare a squarciagola: “Figli dei Diavoli Yama, il Regno del Mare Meridionale non è altro che un mucchio di conigli in confronto al nostro onnipotente Sovrano dei Diavoli! Uccideteli tutti! Estirpate ogni forma di vita da questa sudicia terra, come ci ha ordinato il Sovrano dei Diavoli!”


La Capitale del Mare Meridionale si trasformò in un sanguinolento mare di Oscurità, al grido di Yan Tianxiao. In effetti, realizzò che… lui, l’Imperatore Yama, non avrebbe neppure dovuto partecipare alla battaglia.


Mentre si dirigeva verso la Regione Meridionale, Yan Tianxiao era in parte impaziente e in parte preoccupato. Dopotutto, il Regno del Mare Meridionale era il Reame Sovrano più potente della Regione Meridionale. In passato, semplicemente sentendone il nome si sarebbe sentito sotto pressione.


Ma ora, mentre volava nel cielo sopra la sua Capitale, stava assistendo coi suoi stessi occhi alla sua distruzione. I quattro Dei del Mare superstiti erano giocattoli fra le mani di Yan Due, e Yan Tre aveva ricoperto di tagli e fori neri il corpo dell’Imperatore del Mare Meridionale. Persino Nan Guizhong era riuscito a malapena a intervenire, prima di essere ridotto in condizioni così pessime che persino sua madre l’avrebbe riconosciuto a stento.


Gli Anziani del Mare Meridionale e quei soldati che erano accorsi coraggiosamente verso la propria morte, nella speranza di proteggere il proprio Regno, non riuscivano neppure ad avvicinarsi a Qianye Ying’er, a Gu Zhu e ai Draghi dell’Inizio Assoluto, prima di essere massacrati.


In lontananza, gli altri tre Imperatori Divini della Regione Meridionale stavano tremando come bambini indifesi.


Yan Tianxiao strinse i pugni, e le sue unghie affondarono nella sua carne. Quella punta di dolore fece brillare ancora di più i suoi occhi… era tutto vero! Non era un sogno! Loro, la Regione Settentrionale, stavano schiacciando il Regno del Mare Meridionale come se niente fosse!


Quando l’Imperatore Yama si voltò di nuovo verso Yun Che, lo fissò come se stesse venerando una divinità.


Ma, all’insaputa di Yan Tianxiao, quell’uomo dallo sguardo indifferente che sembrava avere tutto senza controllo… era a sua volta completamente scioccato da ciò che stava succedendo.


Caizhi…


Quel bagliore cremisi…


Possibile che…


“Jiehehe, muori!”


Yan Due gridò selvaggiamente, aprendo il palmo della mano. Dei giganteschi, minacciosi artigli di Energia Misteriosa Oscura sfrecciarono verso un Dio del Mare che stava cercando di allontanarsi, colpendolo alla gola come una tenaglia.


Gli occhi del Dio del Mare rotearono all’indietro, e l'Energia Misteriosa Oscura cominciò a penetrare in ogni angolo del suo corpo. Tuttavia, subito dopo nel suo sguardo divampò un bagliore dorato e, in qualche modo, riuscì a liberarsi dalla presa di Yan Due, perdendo metà della propria gola. In preda alla disperazione, aveva bruciato ogni goccia della sua Essenza del Sangue per avere abbastanza forza da sopravvivere. E ci era riuscito.


Ma prima ancora che potesse riprendere fiato, una lancia avvolta da oscure distorsioni dimensionali trafisse la sua schiena. Non riuscì neppure a difendersi, mentre un fiume di Energia Misteriosa Yama penetrava nelle sue vene.


“Giovane Maestro… fugga…”


Quelle furono le sue ultime tre parole.


La donna che impugnava la lancia la fece scattare verso un lato, scagliando via il cadavere. A sferrargli il colpo di grazia era stata Yan Wu.


“Antenato,” Disse Yan Wu a Yan Due: “Per favore, smetta di giocare con i nemici. Il Sovrano dei Diavoli desidera che vengano sterminati il prima possibile.”


Detto questo, caricò verso Nan Qianqiu, pallido come un fantasma.


Yan Due avrebbe voluto dare una lezione a quella ragazzina maleducata per aver criticato il suo Antenato, ma notò immediatamente chi stesse per attaccare. In un istante di panico, gridò: “Il Padrone vuole quell’insetto vivo!”


L’aura di Yan Wu si fermò per una frazione di secondo, ma poi scagliò comunque un affondo verso Nan Qianqiu.


Un altro Divine Master di decimo livello… Nan Qianqiu ormai era completamente bianco in volto. Ogni suo muscolo stava tremando come una foglia.


Quanti diavolo di Divine Master di decimo livello aveva Yun Che?


Com’era possibile che la Regione Settentrionale avesse così tanti mostri, se in teoria le altre tre Regioni Divine la opprimevano da un milione di anni?


La vera Regione Settentrionale era completamente diversa da come la descrivevano gli annali storici e gli attuali Imperatori Divini!


Nan Qianqiu era già in condizioni critiche, e per di più era sul punto di impazzire. Quindi, riuscì solamente a sollevare una mano, prima di essere trafitto dalla lancia di Yan Wu.


Gli ultimi due Dei del Mare al suo fianco erano feriti gravemente. Avrebbero voluto aiutarlo, ma non riuscirono a muoversi e si sentirono terribilmente impotenti.


l'Energia Misteriosa Oscura si riversò all’istante nelle Vene Misterioses di Nan Qianqiu, distruggendole insieme a tutti i suoi meridiani. Poi, Yan Wu fece scattare la lancia e lo scagliò verso Yan Uno.


“Onorevole Padre… salvami…”


Yan Uno prese al volo Nan Qianqiu, afferrando la sua testa con le sue dita simili ad artigli, e lo avvolse in un’ondata di Energia Misteriosa Yama, sigillando completamente la sua aura.


Nan Qianqiu si irrigidì dalla testa ai piedi per un istante, poi si afflosciò, prigioniero della presa di Yan Uno. Se di tanto in tanto non avesse respirato, sarebbe sembrato morto a chiunque.


Al contrario dei suoi due fratelli, Yan Uno rimase immobile. La sua sola presenza teneva molto, molto lontano chiunque potesse osare pensare di attaccare Yun Che.


“Qian… qiu!” Nan Wansheng lanciò un grido spezzato, ma quell’istante di distrazione diede a Yan Tre l’opportunità di sferrare un pugno contro il suo petto, causando gravi danni ai suoi organi e facendogli sputare sangue.


“Quindi? Volete ancora aiutare il Regno del Mare Meridionale?” Cang Shitian lanciò un’occhiata cupa all’Imperatore Xuanyuan e all’Imperatore Viola Misterioso. Riuscì a mantenere un’espressione calma, ma dal suo sguardo era evidente che anche lui fosse terribilmente scioccato.


I due Imperatori Divini a cui si era rivolto non riuscivano a controllare il tremito delle loro mani. Dalle loro fronti colavano cascate di sudore freddo.


“Perché mai i Draghi dell’Inizio Assoluto dovrebbero…” mormorò l’Imperatore Xuanyuan, con lo sguardo perso nel vuoto.


“Se volete ancora provare a salvare il Regno del Mare Meridionale, non cercherò certo di impedirvelo. Tanto per iniziare, perché non cercate di salvare il loro principe dalle grinfie di quel vecchio mostro? Sono sicuro che l’Imperatore del Mare Meridionale, anzi, tutto il Regno del Mare Meridionale sarebbe eternamente in debito con voi… sempre che esista ancora, hehehe.”


Cang Shitian si lasciò sfuggire una risata cupa, poi scomparve all’improvviso. Stava scattando verso Nan Wansheng.


Nan Wansheng, ricoperto di sangue, dopo tutti gli attacchi che aveva subito da Yan Tre non sembrava quasi più umano. Tuttavia, quando percepì l’aura di Cang Shitian, recuperò un briciolo di lucidità e gridò: “Aiutam – hmm!”


Non solo Cang Shitian non lo aiutò a difendersi da Yan Tre, ma lo colpì alle spalle, facendo sgorgare una fontana di sangue, carne e frammenti d’ossa dal suo petto.


“…” Nan Wansheng si voltò lentamente verso Cang Shitian e lo fissò con gli occhi spalancati. Nei suoi occhi comparve il riflesso di un sorriso allegro e senza rimorso.


“Niente è più importante di prendere la decisione giusta al momento giusto,” commentò con gioia Cang Shitian: “Sono sicuro che tu lo capisca meglio di chiunque altro, vero, Imperatore del Mare Meridionale?”
                                                                



