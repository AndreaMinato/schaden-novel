---
title: Capitolo 1791 – Un Imperatore Velenoso
pubDate: 2025-03-10T08:57:10.503Z
tags:
    - atg
---


Capitolo regolare,
0 in coda, 0/10 donazione
>-Schadenfreude


Nessuno dei presenti sapeva di più della Divina Regione Meridionale e dei suoi imperatori come Cang Shitian.


Conosceva bene i temperamenti e i punti deboli degli imperatori Xuanyuan e del Viola Misterioso. Naturalmente figure del genere non avevano grandi lacune, ma anche la minima imperfezione sarebbe stata amplificata di fronte ad una minaccia letale.


La distruzione del suo regno; un imperatore divino non avrebbe mai pensato ad un'eventualità del genere. Era un'idea assurda per figure del genere.


Alla fine però era avvenuta davvero una calamità... In effetti era successo proprio di fronte ai loro occhi. Il regno del Mare Meridionale, una regione molto più forte della loro, era ancora avvolta da un fumo divorante. Ai due imperatori divini si rizzarono i capelli e sentirono fremere ogni nervo del loro corpo.


Non avevano mai pensato alla possibilità che succedesse una calamità del genere, ma il Sovrano dei Diavoli Yun Che era diverso! Non era motivato dalla conquista e dal saccheggio, non era mosso dall'ambizione, ma solo dalla vendetta!


Inoltre si vendicava in modo terribile e crudele, era privo di ogni compassione e pietà!


Fare trattative con il Sovrano dei Diavoli? Era solo una pia illusione. Avevano solo due alternative; strisciare di fronte a lui o morire... e anche il fatto che potessero scegliere era una forma di pietà.


Il viso rosso dell'imperatore Xuanyuan impallidì lentamente. Le sue labbra tremavano ma non riusciva a dire una parola, aveva la sensazione che la sua spina dorsale fosse bloccata in un inferno di ghiaccio.


<em>Riiiiip!</em>


Terrificanti simboli neri iniziarono ad esplodere mentre si avvicinavano lentamente ai due grandi imperatori divini. Le parole di Cang Shitian li avevano turbati, sconvolgendo completamente le loro difese.


"Sovrano... dei Diavoli..." Il sangue scorreva dalla bocca dell'Imperatore del Viola Misterioso mentre mormorava a denti stretti: "Anche se eravamo nel torto allora... non abbiamo fatto nulla per causare un risentimento del genere... Vuoi davvero... esagerare fino a questo punto..."


"Cang Shitian." Disse con tono annoiato Yun Che. "Se vuoi essere il mio cane leale, allora dovrai mostrare il tuo valore."


Cang Shitian non aveva nemmeno bisogno delle sue sollecitazioni. Avanzò immediatamente e disse: "Uccidere entrambi gli imperatori getterebbe nel caos i loro regni divini... Sarebbero colti dal panico, privi di un capo e inizierebbero a lottare tra di loro per occupare i loro troni. Così non dovremo nemmeno disturbare il Sovrano dei Diavoli e i tre Antenati Yama. Sono sicuro di poter distruggere completamente uno di questi regni sovrani solo con l'aiuto dell'Imperatore Yama e delle sue truppe."


"Cang Shitian! TU...!"


Cang Shitian ignorò gli sguardi assassini dell'Imperatore Xuanyuan e quello del Viola Misterioso e continuò a parlare con tono calmo: "Tuttavia, anche se hanno commesso gravi colpe, non sono al livello di quelle del regno del Mare Meridionale. Inoltre li conosco, so che non sono inguaribilmente stupidi. Perdoni la mia audacia, ma chiederei al Sovrano dei Diavoli di dare loro un'altra occasione."


Le espressioni di entrambi gli imperatori si irrigidirono, ma le loro labbra fremettero.


"..." Yun Che gettò uno sguardo verso l'imperatore Xuanyuan e quello del Viola Misterioso. Dopodiché sospirò per poi dire a bassa voce: "Avete un'occasione per aggiungere un'altra cosa."


Queste parole apatiche sembravano un atto di suprema compassione da parte di un imperatore nei confronti dei due sudditi più miserabili al mondo.


I tre antenati Yama ritirarono un po' del loro potere, allentando la pressione attorno ai due imperatori. Quello del Viola Misterioso strinse i pugni. Pensando alla sua vita da imperatore e ai suoi antenati, strinse i denti con forza e il suo sguardo si riempì di ostilità.


Proprio quando stava per parlare, sentì l'aura dell'imperatore Xuanyuan indebolirsi e ritrarsi.


"Bene." L'imperatore Xuanyuan chiuse gli occhi e disse piano: "Se il Sovrano dei Diavoli tratterà con gentilezza il regno Xuanyuan... allora la stirpe Xuanyuan giurerà di servirla."


La distruzione del suo regno lo preoccupava troppo. Era qualcosa che superava ogni sua priorità... e questo includeva anche la sua dignità e il suo onore.


Perfino Qianye Fantian era andato ad inginocchiarsi da Yun Che, tutto per assicurarsi che il suo regno del Monarca del Brahma continuasse a sopravvivere. Si era sacrificato per comprare la salvezza del suo territorio, così perché l'imperatore Xuanyuan non avrebbe potuto fare lo stesso?




La dignità, l'orgoglio, le origini più formidabili e perfino l'essere un messia... non vale nulla di fronte all'astuzia e alla potenza.


"Xuanyuan, tu... Cosa stai dicendo?!" L'Imperatore del Viola Misterioso si voltò di scatto verso il suo compagno con uno sguardo incredulo.


"Ahahah...." L'Imperatore Xuanyuan rise con fare miserabile. Ormai aveva fatto la sua offerta. Rispose mostrando tensione: "Possiamo scegliere di sfidarlo fino alla fine, ma causeremo la distruzione di entrambi i nostri regni stellari e delle nostre famiglie... Cang Shitian ha ragione. Il Sovrano dei Diavoli non è l'Imperatore del Drago. Non ci mostrerà la minima pietà."


"Anche se l'intero universo mi deridesse, potrei almeno preservare il regno Xuanyuan. Inoltre... ormai sanno tutti cos'è successo allora. Anche se scegliessimo di morire per opporci, che dignità ci rimane da difendere?"


L'Imperatore Xuanyuan fece un lungo sospiro. Anche se aveva detto queste parole all'altro imperatore, le stava anche ripetendo per sé stesso.


Quando guardò Yun Che, il suo cuore si riempì di terrore e tristezza.


Prima di oggi, i quattro imperatori del sud erano sicuri che la Divina Regione Settentrionale non avesse nessuna possibilità contro i territori occidentali.


Tuttavia aveva appena visto personalmente quanto erano terrificanti Yun Che e i suoi sottoposti, avevano stravolto ogni loro aspettativa distruggendo il regno del Mare Meridionale nell'arco di un solo giorno. Ma la goccia che aveva fatto traboccare il vaso era stato il tradimento assoluto di Cang Shitian. Questo aveva convinto l'imperatore Xuanyuan ad arrendersi.


"Una scelta saggia." Disse con un lieve sorriso Cang Shitian.


"Xuanyuan! Sei impazzito anche tu?!" L'Imperatore del Viola Misterioso tremò violentemente per poi gridare con voce roca: "Possediamo l'eredità degli Veri Dei e abbiamo ereditato tutta la gloria che i nostri antenati hanno accumulato negli ultimi centinaia di migliaia di anni! Anche se morissimo con amarezza, non dovremmo piegarci! Nemmeno il coltivatore più miserabile della mia stirpe del Viola Misterioso teme la morte, perché devi umiliare la tua famiglia in questo modo?!"


L'Imperatore Xuanyuan chiuse gli occhi, ma non rispose. La sua scelta non aveva niente a che fare con la paura della morte.


"Il motivo dietro la distruzione del Mare Meridionale è dovuto al fatto che lo sparo del cannone è stato riflesso contro di loro! Entrambi i nostri regni hanno accumulato risorse per centinaia di migliaia di anni! Abbiamo moltissimi potenti coltivatori! Non saremo sconfitti così facilmente! In effetti potrebbero perfino essere travolti dall'ira del regno del Dio Drago e dal resto della Divina Regione Occidentale prima che si avvicinino ai nostri regni! Allora farai cadere l'intero regno Xuanyuan con te a causa di questa scelta definitiva!"


"..." L'Imperatore Xuanyuan continuò a non rispondere.


"Ben detto." Il tono di Yun Che era pieno di apprezzamento, ma stava facendo una smorfia di derisione. Dopodiché ordinò: "L'Imperatore Xuanyuan per ora verrà perdonato. Uccidete l'Imperatore del Viola Misterioso!"


L'Imperatore Xuanyuan sentì la pressione attorno a lui scomparire subito dopo quest'ordine. Gli caddero le braccia ai fianchi e la tensione trapelò da tutto il suo corpo. Gocce di sudore si riversavano sulla sua schiena come una pioggia e lo infradiciarono in un batter d'occhio.


Il potere dei tre antenati Yama puntò subito verso l'Imperatore del Viola Misterioso. Rumori irritanti di ossa che crepitavano lentamente risuonarono nell'aria... Era il rumore dello scheletro dell'Imperatore del Viola Misterioso che si stava rompendo lentamente sotto la pressione.


Perfino Nan Wansheng non era riuscito ad affrontare la forza combinata dei tre Antenati Yama, così che possibilità avrebbe avuto l'Imperatore del Viola Misterioso? L'uomo impallidì mentre la barriera protettiva attorno a lui iniziò a tremare violentemente. Tuttavia il suo sguardo rimase fermo e risoluto, ed iniziò ad emettere una densa luce viola.


<em>Crack!</em>


Un altro crepitio sgradevole risuonò nell'aria mentre il petto dell'imperatore si incavava. Il sangue schizzò dai sette orifizi del suo volto e una luce viola accecante eruttò dai suoi occhi mentre ruggiva di dolore.


"AAAAAHH!!!"


Sembrava che il cielo stesse collassando attorno a loro mentre stava nascendo un sole viola. Il bagliore inondò l'area attorno rilasciando una potenza scioccante. Poi cercò di creare una fessura nel potere sigillante attorno all'imperatore.


L'uomo barcollò fuori da questa forza imprigionante attraverso il buco che aveva creato, ma il resto dei diavoli Yama stesero le mani e rilasciarono il loro potere. L'Imperatore del Viola Misterioso subì subito il loro assalto.


La luce viola si deformò all'improvviso e squarciò lo spazio, facendo avanzare l'Imperatore del Viola Misterioso. Questo distrusse anche il potere dei diavoli Yama che lo stava sopprimendo.


Tuttavia l'Imperatore del Viola Misterioso sapeva di non potersi opporre. Non poteva nemmeno uccidere uno dei suoi nemici. Poteva solo fare del suo meglio per scappare.


Fu in quel momento che mostrò il motivo per cui era un imperatore divino. Il potere che stava scatenando superava ogni altra forza che aveva rivelato prima e dimostrava quanto era potente un imperatore divino della Regione Meridionale! Ruppe da solo lo spazio sigillato creato dai tre antenati e da tutti i diavoli Yama! Anche se era stato solo un sollievo temporaneo, si sarebbe potuto vantare con il resto dell'universo di esserci riuscito.


Dopo che rilasciò quel potere incredibile, la vista dell'imperatore si annebbiò per un istante, ma continuò ad avanzare. Stava usando disperatamente tutto il potere che gli era rimasto per fuggire verso sud.


Tuttavia una figura apparì di fronte a lui e scagliò un colpo di palmo fatto di energia che cresceva in continuazione. La sua percezione spirituale gli fece capire che questo attacco era composto da un'energia di spada con cui era fin troppo familiare.


L'Imperatore Divino Xuanyuan.


<em>Chiiiii!</em>


Quando il colpo atterrò sul petto dell'Imperatore del Viola Misterioso, risuonò il rumore di uno squarciò.


L'espressione dell'Imperatore Xuanyuan era fredda e impassibile. Non trapelava un briciolo di emozione da lui. Una sconfinata quantità di energia di spada si precipitò verso il corpo dell'imperatore del Viola Misterioso, seminando distruzione senza pietà.


Dato che aveva fatto la sua decisione, non avrebbe mostrato esitazione.


Aveva scelto di inginocchiarsi di fronte a Yun Che, così, l'esecuzione del testardo e intransigente imperatore del Viola Misterioso, qualcuno che era stato il suo compagno d'armi pochi momenti fa, era diventata l'occasione perfetta per mostrare la sua devozione.


Ci si poteva ben immaginare quanta energia avesse speso l'Imperatore del Viola Misterioso per scappare dal guscio di potere formato dai tre antenati e dai diavoli Yama. Se avesse ricevuto un colpo in queste condizioni, non sarebbe riuscito a difendersi, figuriamoci a lanciare un contrattacco.


"Tu..."


L'Imperatore del Viola Misterioso sussultò debolmente, ma ormai era stato trafitto da innumerevoli spade. Più di cento ferite iniziarono a percorrere il suo corpo mentre gli artigli spettrali di Yan Due erano sprofondati nella sua schiena.


Yan Tianxiao e gli altri Diavoli Yama lo raggiunsero all'istante, e il loro potere congiunto bloccò i suoi movimenti e la sua energia.


Stavolta l'Imperatore del Viola Misterioso non lottò più. Sembrava aver accettato il suo fato. Si girò a fissare l'Imperatore Xuanyuan con sguardo vuoto e fiacco. Non mostrò delusione o disprezzo. Forse si aspettava già che il suo ex-compagno d'armi lo avrebbe attaccato... dal momento in cui si era inginocchiato di fronte a Yun Che.


"Ascoltami Xuanyuan." La voce dell'imperatore del Viola Misterioso divenne roca: "Non ho nient'altro da dire sulla tua scelta, ma non sarò mai lo schiavo di un diavolo! Anche se risulterà nell'estinzione della mia stirpe!"


Si girò con ferocia verso Yun Che, continuò mostrando uno sguardo penetrante: "Yun Che, dato che hai scelto di renderla una battaglia all'ultimo sangue, farai meglio a prepararti. Il mio regno del Viola Misterioso farà un bagno con il vostro sangue mentre lotteremo fino alla morte!"


"Eheheh! Ahahahah!" Cang Shitian scoppiò di nuovo a ridere. Scosse la testa con derisione e sogghignò: "Mio caro imperatore del Viola Misterioso, e pensare che sei così ingenuo anche dopo ventimila anni da imperatore. Lottare? Bagno di sangue? Sei davvero convinto che il tuo regno potrà farlo?"


"..." L'Imperatore si accigliò.


"I diavoli del nord hanno quasi un milione di anni di risentimento accumulato. Ognuno di loro non vede l'ora di sacrificare la vita per questa enorme lotta contro il resto delle Regioni Divine. Il regno del Viola Misterioso invece ha goduto di più di settecentomila anni di pace e prosperità. La tua generazione, le generazioni prima di te... Nessuno di voi ha sperimentato vere difficoltà, figuriamoci una calamità e una crisi di questa proporzione. Sei davvero sicuro che la loro prima reazione sarà di combattere? Sei così sicuro che non verranno colti dal panico?"


"Perfino la Divina Regione Orientale, nonostante fosse molto forte, ha perso diverse battaglie consecutivamente. Alla fine i regni sovrani rimasti si sono affannati per diventare i primi ad inginocchiarsi di fronte a Yun Che e a giurargli fedeltà. Credi che il tuo regno se la caverà meglio?"


"Umpf!" L'Imperatore del Viola Misterioso sbuffò con freddezza e sdegno.


"E hai detto... che sceglierai la morte? Tsk tsk." Cang Shitian mostrò un sorriso gelido e sinistro poi si rivolse verso Yun Che e si inchinò: "Sovrano dei Diavoli, il regno del Mare Profondo delle Dieci Direzione è molto vicino con quello del Viola Misterioso, così ho molta familiarità con loro. La stirpe del Viola Misterioso ha un'energia vitale ed essenza di sangue unica che possono essere usate per potenziare la propria forza e quella degli altri. Quindi sarebbero estremamente utili. Anche se la loro distruzione potrebbe darle gioia, sarebbe uno spreco terribile. Se posso essere così audace da fare un suggerimento..."


"Dovrebbe tenerli come schiavi invece che ucciderli. Dopo che schiaccerà il regno del Viola Misterioso, potrà radunare tutti i membri della stirpe del Viola Misterioso e allevarli come bestiame. Gli uomini possono essere usati come schiavi e le donne come concubine. Potranno usare la loro energia vitale del Viola Misterioso per aumentare la forza del Sovrano dei Diavoli e dei diavoli al suo comando. Questo non gli procurerà solo grandi benefici, ma potrebbe rendere leali i membri del clan del Viola Misterioso che temono di morire. Allora inizieranno a venerare il Sovrano dei Diavoli per via di questa grande compassione."


"Così il clan del Viola Misterioso da un clan reale diventerà un gruppo di schiavi nell'arco di qualche generazione, e questo continuerà per sempre. Dopotutto non c'è niente di più facile da crescere che degli schiavi in questo mondo."


Le sopracciglia di Yan Tianxiao e del resto dei diavoli Yama fremettero. Perfino loro che odiavano i coltivatori della Divina Regione Meridionale rabbrividirono.


L'Imperatore del Viola Misterioso alzò la testa di scatto quando sentì queste parole. Mostrò un'espressione sconvolta e le sue pupille si erano rimpicciolite così tanto che erano iniziate ad apparire delle fessure brillanti di luce viola.


Qianye Wugu guardò con solennità Cang Shitian e poi chiuse lentamente gli occhi.


Cang Shitian era riuscito a capire come trarre il massimo vantaggio dalla situazione. In quanto imperatore divino della Regione Meridionale, non solo era passato dalla parte dei nemici, ma l'aveva fatto in modo completamente netto. In effetti non stava mostrando scrupoli proprio per dimostrare la sua lealtà a Yun Che.


Se era capace di fare una cosa del genere, significava anche che sarebbe stato il primo a tradire Yun Che se avesse perso contro la Divina Regione Occidentale o avesse incontrato un avversario letale. Inoltre, come dono d'addio, molto probabilmente lo avrebbe pugnalato alle spalle nel modo più insidioso.
                                



