---
title: Capitolo 1792 – Spaventato a Morte
pubDate: 2025-03-10T08:57:10.503Z
tags:
    - atg
---


Capitolo regolare,
0 in coda, 0/10 donazione
-Schadenfreude


Yun Che inarcò le sopracciglia, come se fosse interessato al suggerimento e poi rispose con tono calmo: "Non male, Cang Shitian, dato che hai così tanta familiarità con il regno del Viola Misterioso, lascerò che ti occupi di loro."


Dall'espressione di Cang Shitian sembrava che avesse ricevuto il più grande onore, si inchinò e disse: "Non deluderò il Sovrano dei Diavoli."


Yun Che si girò verso l'Imperatore del Viola Misterioso che era impallidito come un cadavere. Disse con evidente scontento: "Perché questo idiota è ancora vivo? Voi vecchi fantasmi siete diventati sordi?"


I tre antenati Yama praticamente sussultarono per la paura e scatenarono frettolosamente il loro potere.


<em>Riiiip!</em>


Si aprirono migliaia di squarci neri nell'aria attorno all'Imperatore del Viola Misterioso mentre veniva mutilato crudelmente. L'Imperatore del Viola Misterioso iniziò a barcollare e, se fosse stato un ordinario Divine Master, sarebbe stato già fatto a pezzi dal potere impareggiabile dei tre antenati Yama.


"Aspettate... aspettate un minuto... per favore aspettate!" Iniziò a lottare disperatamente mentre gridava con voce roca: "Sovrano dei Diavoli... sono disposto a giurare lealtà... Ah... la prego... per favore risparmi la mia stirpe del Viola Misterioso... per favore risparmi il mio clan... sono disposto... a dare la vita per la sua causa... AAAAHHHHH..."


La convinzione dell'Imperatore del Viola Misterioso che era stata così ferma di fronte alla potenza della Divina Regione Settentrionale e alla minaccia di distruzione del suo regno, era crollata dopo l'intervento di Cang Shitian.


Yun Che era già abbastanza velenoso, ma gli mancava ancora un po' di malignità... Se non altro non si avvicinava ai livelli di Cang Shitian.


"Troppo tardi." Rispose con tono pieno di sdegno Yun Che.


<em>Crack... CRACK!!</em>


Lo scheletro dell'Imperatore del Viola Misterioso stava cedendo lentamente mentre veniva eroso dall'assalto dell'energia diabolica. La luce viola irradiata dal suo corpo tremò mentre lottava disperatamente, ma spese la maggior parte della sua energia a chiamare Yun Che: "Sovrano dei Diavoli! Il regno del Viola Misterioso le giurerà lealtà imperitura... la stirpe del Viola Misterioso... le sarà utile... la imploro... per favore... per favore risparmi il regno del Viola Misterioso... la prego Sovrano dei Diavoli... AAAAAAAHHH..."


Mentre il potere degli antenati Yama continuava a divorare il suo corpo, gli ululati dell'Imperatore del Viola Misterioso divennero sempre più miserabili e disperati. Tuttavia Yun Che continuò a voltargli le spalle e si rifiutò di rispondergli.


"Fermi." Disse all'improvviso Qianye Ying'er.


"...?" Yun Che gettò un'occhiata verso di lei, lievemente accigliato.


I tre antenati Yama si voltarono di scatto verso Yun Che, ma ritirarono i loro poteri allo stesso tempo. Dopotutto non osavano nemmeno disubbidire agli ordini di Qianye Ying'er.


L'Imperatore del Viola Misterioso tremava come una foglia, la sua espressione era diventata una maschera di terrore. Ora che era stato tirato fuori dall'abisso, non mostrò più l'espressione di sfida che aveva rivelato prima.


"È comunque un imperatore divino. Se sarà disposto ad ascoltare ubbidientemente i tuoi ordini, non sarebbe meglio lasciarlo vivere?" Disse Qianye Ying'er.


Caizhi obiettò freddamente: "Qianye, in quanto schiava del Sovrano dei Diavoli, osi disubbidire ai suoi ordini?!"


Le sue parole erano sia un rimprovero che un sollecito a ricordarsi come un tempo Qianye Ying'er era stata marchiata come schiava, qualcosa che sarebbe rimasto per sempre una cicatrice nel suo cuore.


"Non oserei mai disubbidire agli ordini del Sovrano dei Diavoli." Rispose con lentezza e languidezza Qianye Ying'er mentre osservava Yun Che: "Sto solo presentando un'altra opzione."


"Se l'Imperatore del Viola Misterioso è davvero disposto a sottomettersi, allora otterremo l'aiuto di un altro imperatore divino. Inoltre non dovremmo sprecare energie a catturare il regno del Viola Misterioso. Non ha niente da perdere e tutto da guadagnare. Tuttavia..." Qianye Ying'er fece una pausa e poi si rivolse verso l'Imperatore del Viola Misterioso.
Continuò con tono gelido: "Dato che il Sovrano dei Diavolo ha già dato l'ordine di ucciderlo, come può ritirarlo così facilmente? Se lo risparmiassimo senza punirlo, sarebbe troppo ingiusto nei confronti dell'Imperatore Divino Shitian e dell'Imperatore Divino Xuanyuan, che sono stati cittadini modello finora."


"Dillo direttamente." Rispose Yun Che.


Qianye Ying'er arricciò le labbra e mostrò un sorriso sensuale che avrebbe rubato l'anima a chi lo vedeva. Tuttavia una perfezione del genere mormorò uno dei nomi più terrificanti nell'universo: "Il Marchio del Suicidio del Brahma."


L'Imperatore Divino Xuanyuan, quello del Viola Misterioso e Cang Shitian tremarono allo stesso tempo. Perfino le palpebre di Yan Tianxiao fremettero.


Esisteva solo un nome che avrebbe fatto gelare il sangue di un imperatore divino. Perfino Yan Tianxiao aveva sentito parlare di quel marchio terrificante.


"..." Yun Che non disse nulla. Dopotutto era uno dei pochissimi che aveva sperimentato personalmente cosa poteva fare il Marchio del Suicidio del Brahma.


"Sembra che il Sovrano dei Diavoli sia disposto a darti questa opportunità." Disse Qianye Ying'er mentre guardava l'Imperatore del Viola Misterioso. "Questa è anche l'ultima occasione per te e il tuo regno. Fai la tua scelta."


Lo sguardo dell'Imperatore del Viola Misterioso non ra mai stato così spento e confuso finora.


Osservò Yun Che... e vide solo fredda apatia che mascherava le sue intenzioni imperscrutabili. Non poteva individuare nemmeno un briciolo di emozione dalla sua espressione. Sembrava che non gli importasse di cosa avrebbe scelto.


Poi guardò l'Imperatore Divino Xuanyuan... e vide un mischio di compassione, shock e una piccolissima traccia di gongolamento.


Alla fine fissò Cang Shitian... e notò nudo disprezzo, derisione e gioia nell'espressione della persona che l'aveva gettato in questo abisso di disperazione.


.....


Solo ora, nonostante avesse vissuto per decine di migliaia di anni, l'Imperatore del Viola Misterioso si era reso conto di non aver mai capito davvero l'Imperatore Xuanyuan o Cang Shitian, di non aver mai capito la natura umana.


Le convinzioni a cui aveva dato valore e per cui era vissuto finora erano diventate troppo fragili di fronte a questa minaccia esistenziale. All'improvviso non valevano più nulla.


Nel momento in cui sarebbe stato marchiato, il suo fato sarebbe stato nelle mani di Yun Che e di Qianye Ying'er. Anche se la Divina Regione Occidentale avesse distrutto la Divina Regione Settentrionale in futuro o se la situazione si fosse ribaltata all'improvviso, sarebbe rimasto per sempre legato a loro. Non avrebbe avuto l'occasione di scappare da questo destino condiviso e forse sarebbe stata preferibile la morte in confronto a questa miserabile esistenza.


Ormai non aveva più scelta. Mentre piegava la testa, mostrò un lieve sorriso. Non provava più tristezza... sembrava che il suo spirito fosse morto proprio in questo momento.


"Chiedo umilmente al Sovrano dei Diavoli... di darmi questo marchio." Espresse il suo intento con meno parole possibili. In effetti la sua calma sorprese sé stesso mentre accettava questo fato inevitabile.


"Molto bene." Qianye Ying'er alzò lentamente una mano mentre rispondeva a bassa voce: "Dovresti sapere bene cosa ti accadrà se sceglierai di resistere."


L'Imperatore del Viola misterioso chiuse gli occhi e ritirò tutta la sua Energia Misteriosa.


Una brezza fredda soffiò sui volti di tutti e Yun Che apparì accanto a Qianye Ying'er. L'aveva presa per il polso e la costrinse ad abbassare la mano.


"Fatelo voi." Disse a Qianye Wugu e a Qianye Bingzhu.


Qianye Ying'er: "..."


I due vecchi normalmente reticenti mostrarono un lieve sorriso. Dissero: "Giusto. Impiantare il Marchio del Suicidio del Brahma su qualcuno danneggerà le radici del tuo spirito. In quanto futura sovrana del regno, come possiamo permetterle di marchiarlo personalmente?"


Dopo aver finito di parlare, entrambi stesero le mani e afferrarono l'Imperatore del Viola Misterioso per le spalle. Immediatamente, raggi dorati sfrecciarono dai loro palmi e si diffusero nel corpo dell'Imperatore del Viola Misterioso.


L'Imperatore del Viola Misterioso tremò, ma non si mosse di un pollice. Invece lasciò che l'impronta spirituale più crudele e terribile dell'universo invadesse il suo corpo e la sua anima.


Qianye Ying'er sorrise lievemente, ma dolcemente mentre ridacchiava e si girava verso Yun Che. Con un tono morbido come il cotone disse: "Oh, così il mio caro Sovrano dei Diavoli ora si preoccupa per me?"


Yun Che: "..."


"Allora quando sono entrata nella Divina Regione Settentrionale, avevo già perso la mia anima e i miei poteri del Monarca del Brahma, così come potrei impiantare il Marchio del Suicidio? E pensare che ti saresti dimenticato di qualcosa di così semplice solo un momento fa."


Yun Che si irrigidì quando sentì queste parole. Poi sbuffò freddamente e disse: "Ora non è il momento di scherzare. Bada agli affari tuoi."


Dopo aver detto questo, sentì chiaramente un intento gelido irradiare da una persona dietro di lui, ci volle molto tempo prima che lo sopprimesse.


Pareva che sarebbe stato più difficile del previsto coesistere per Caizhi e Qianye Ying'er.


Dopo che i marchi dorati si diffusero per il corpo dell'Imperatore del Viola Misterioso, tutto scomparì dopo un bagliore brillante. Il marchio del Suicidio del Brahma si era fissato con fermezza nel suo corpo.


L'Imperatore Divino Xuanyuan tremò di fronte a questa scena, ma non provava risentimento o insoddisfazione. Sentiva gioia contorta.


"Xuanyuan, Viola Misterioso." Disse con tono profondo Yun Che.


L'Imperatore Divino esitò per un secondo per poi fare un passo avanti con esitazione. Copiò l'inchino che aveva fatto Cang Shitian e disse: "Quali sono... i suoi ordini?"


Era sempre stato destinato al trono, era impossibile che fosse abituato a fare inchini in modo così servile. Di conseguenza queste parole e questi gesti non sembrarono spontanei.


Anche l'Imperatore del Viola Misterioso si fece avanti e si inchinò. Ma il suo sguardo era molto più cupo e disperato.


"Dovete guidare tutti gli eserciti dei vostri regni e iniziare una spedizione punitiva contro il resto della stirpe del Mare Meridionale che è riuscita a fuggire oggi. Inoltre dovrete eseguire immediatamente quest'ordine!" Disse Yun Che. Così aveva ordinato ai due grandi imperatori divini del sud di condannare definitivamente a morte il regno del Mare Meridionale.


"Non rimarrà nulla della stirpe del Mare Meridionale!" Questo era stato il duro giuramento che aveva fatto anni fa.


I due imperatori divini piegarono profondamente le teste mentre si riempivano di profonda tristezza.


Il regno del Mare Meridionale era sempre stato il loro compagno dalla sua nascita, eppure la sua stirpe reale sarebbe stata distrutta dalle loro mani.


Yun Che li stava trascinando in un abisso sempre più profondo.


Non ebbero il coraggio di rifiutare, così potevano solo ubbidire.


"Ricordatevi di diffondere questa notizia." Yun Che continuò: "Sono i membri di stirpe reale del regno del Mare Meridionale a meritare di morire. Qualsiasi altro coltivatore del regno che desidera arrendersi sarà perdonato pienamente. Se riusciranno ad uccidere un membro di stirpe reale, riceveranno perfino un'enorme ricompensa."


Una volta che si fosse questa notizia, avrebbe fatto passare le pene dell'inferno ai praticanti del mistero scappati del regno del Mare Meridionale.


"Sì." I due imperatori divini risposero immediatamente, ma era evidente che fossero tesi.


Il tono di Yun Che divenne cupo e freddo mentre diceva: "Tre mesi. Dopo tre mesi non voglio vedere nemmeno la minima traccia della stirpe del Mare Meridionale in questo mondo! Nemmeno una goccia del loro sangue! Avete capito?!"


Stavolta l'imperatore Xuanyuan e quello del Viola Misterioso non risposero immediatamente, perché tre mesi era un periodo di tempo troppo breve.


Dopo aver fatto una pausa che gli era sembrata durare un'eternità, l'Imperatore Xuanyuan si fece coraggio e disse: "Sovrano dei Diavoli, il regno Xuanyuan ha sempre... temuto e odiato i diavoli del nord. Anche se sono diventato il suo servo, quest'ordine causerà caos e tumulti nel regno a causa delle loro convinzioni. Ci vorrà molto tempo solo a pacificare questo trambusto. Vale lo stesso per il regno del Viola Misterioso. Tre mesi sono troppo..."


Yun Che lo interruppe con una fredda risata: "Eheh, non potete nemmeno controllare i vostri sottoposti?! Cosa avete fatto in tutti questi anni, siete rimasti ad oziare come dei cani?"


Il suo sguardo divenne ancora più sinistro e gelido mentre continuava: "Da quando un cane ha il diritto di chiamare il suo padrone?! Dovete solo ubbidire fedelmente agli ordini! Tre mesi... non importa che metodi dovrete usare, non importa che misure dovrete prendere, non dovete metterci un giorno di più!"


Caos interno? Perfetto! Significava che avrebbero rappresentato una minaccia di gran lunga inferiore se avessero deciso di allearsi con il regno del Dio Drago!


L'orribile ombra che Yun Che aveva impiantato nei loro cuori era stato troppo cupa e pesante. La sua voce sinistra fece tremare di paura le loro anime e non osarono più opporsi agli ordini. Invece annuirono frettolosamente.


Yan Tianxiao abbaiò con tono severo: "Il Sovrano dei Diavoli vi ha detto di farlo immediatamente! Cosa non avete capito?!"


Aveva intuito perché Yun Che aveva ordinato loro di interrompere l'inseguimento. Yun Che aveva intenzione di addossare il compito di dare la caccia al resto della stirpe del Mare Meridionale agli altri regni sovrani, un atto che avrebbe cementato fermamente il suo controllo su di loro.
                                


                                



