---
title: Capitolo 1797 – Le Parole della Strega
pubDate: 2025-03-10T08:57:10.504Z
tags:
    - atg
---


Capitolo regolare (di settimana scorsa), 0 in coda, 0/10 donazione
-Alstor


“No, eccetto la Regina del Drago, c’è qualcos’altro che spingerebbe l’Imperatore del Drago a ignorare completamente la caduta della Regione Orientale e l’invasione di Yun Che e della Regione Settentrionale.”


Zhou Xuzi sollevò lentamente lo sguardo e osservò il soffitto, mormorando lentamente delle parole che fecero sobbalzare violentemente persino gli Dei Draghi: “L’opportunità di diventare un Vero Dio.”


Quella era una tentazione a cui nessun praticante del mistero poteva resistere, figurarsi l’Imperatore del Drago e gli altri Imperatori Divini.


Persino gli Dei Draghi provarono entusiasmo nel proprio cuore, quando sentirono quelle parole. Il Dio Drago Bianco dell’Arcobaleno fece persino un passo in avanti, dicendo: “Intende dire che…”


“No, la mia è ovviamente solo una congettura,” rispose Zhou Xuzi: “Tuttavia, anche se ci fosse solo una possibilità su mille che sia vero, se lo disturbassimo durante il tentativo e fallisse per colpa nostra… Quali credete che sarebbero le conseguenze?”


Stavolta, persino lo sguardo fiammante del Dio Drago Cremisi della Distruzione tremò visibilmente.


L’opportunità di superare i limiti dell’Era corrente e diventare un Vero Dio. Era la massima ambizione di tutti gli Imperatori Divini della storia del Regno degli Dei. Era un obiettivo a cui ognuno di loro aveva dedicato la propria intera vita.


Anche se nessuno ci era mai riuscito, era il fine ultimo di ogni generazione di Imperatori Divini. Sarebbero stati disposti a fare qualsiasi cosa, a compiere qualsiasi sacrificio, pur di raggiungere quell’obiettivo.


Proprio come l’Imperatore degli Dei Stellari. Per la più remota delle possibilità di ascendere, non aveva esitato a sacrificare i suoi tre figli più talentuosi.


L’Imperatore dell’Eternità aveva perfettamente ragione. Quella era la spiegazione più plausibile per il comportamento dell’Imperatore del Drago, dal momento che la questione non riguardava la Regina del Drago. Forse, aveva trovato una qualche opportunità fortuita, o aveva avuto una qualche intuizione su come ascendere.


Di conseguenza, era comprensibile che non avesse informato nessuno della sua partenza, neppure gli Dei Draghi.


Così come che avesse ordinato chiaramente di non disturbarlo per nessun motivo.


Più gli Dei Draghi riflettevano sulle parole dell’Imperatore dell’Eternità, più si convincevano che potesse avere ragione.


In quell’era, senza dubbio l’Imperatore del Drago era la persona con le maggiori probabilità di diventare un Vero Dio.


In quel momento, dalla fronte del Dio Drago Cremisi della Distruzione colò lentamente una goccia di sudore freddo.


Se fosse stato vero, e se l’Imperatore del Drago avesse fallito a causa delle sue ripetute interruzioni, il suo sarebbe stato un crimine senza pari… del resto, nessuno aveva mai avuto davvero l’opportunità di ascendere e diventare un Vero Dio, e se l’Imperatore del Drago non fosse riuscito a sfruttarla, quasi sicuramente non ne avrebbe avuta un’altra in vita sua.


Inoltre, in confronto all’opportunità di diventare un Vero Dio, la minaccia della Regione Settentrionale, così come la caduta della Regione Orientale e di quella Meridionale, sembravano del tutto insignificanti.


Se l’Imperatore del Drago avesse avuto successo e fosse tornato con un potere oltre i limiti della loro Era, gli sarebbe bastato uno schiocco delle dita per sterminare i Diavoli del Nord. Il Regno degli Dei sarebbe cambiato radicalmente, e il Regno del Drago avrebbe ottenuto ancora più prestigio e potere.


Dopo averci pensato, il Dio Drago Cremisi della Distruzione annuì solennemente e disse in tono serio: “Le sue parole mi hanno illuminato, Imperatore dell’Eternità. Avevo quasi ceduto all’impulsività. Se davvero avessi disturbato di nuovo l’Imperatore del Drago, avrei potuto causare più danni che benefici.”


Anche il Dio Drago Verde Giada annuì seriamente e disse: “Già, questa faccenda è di vitale importanza. Anche se le possibilità di successo dell’Imperatore del Drago fossero infinitesimali, non dovremmo comunque disturbarlo. Inoltre, anche se l’Imperatore del Drago non fosse alle prese con una questione così cruciale, non sarebbe certo un problema aspettare ancora un paio di mesi prima di schiacciare quel dannato Yun Che.”


Tutti gli Dei Draghi annuirono, trovandosi d’accordo. Dopotutto, nessuno di loro era disposto a correre il minimo rischio di “disturbare l’Imperatore del Drago e impedirgli di diventare un Vero Dio”.


Gli occhi blu del Dio Drago Turchese brillarono per un istante, come se volesse dire qualcosa, ma non appena aprì bocca, si ricordò della violenta reazione dell’Imperatore del Drago e delle sconvolgenti parole che gli aveva rivolto alcuni mesi prima… Alla fine, decise di restare in silenzio e annuire insieme agli altri Dei Draghi.


“Tuttavia,” continuò il Dio Drago Cremisi della Distruzione, con uno sguardo infiammato che ricordava la lava: “Anche se non possiamo mobilitare il nostro intero Regno per spazzare via dalla faccia dell’universo quei Diavoli, non possiamo certo lasciare impunita la morte di Cinereo. Altrimenti, il resto del mondo penserebbe che il nostro Regno del Drago ha paura di quel branco di Diavoli!”


Il Dio Drago Turchese rispose: “Certo, è naturale vendicare la sua morte. Il Regno del Mare Meridionale è stato distrutto, e gli altri tre Reami Sovrani della Regione Meridionale si sono arresi tremando dal terrore. Gli altri cinque Reami Sovrani della Regione Occidentale devono essere rimasti scioccati da ciò che è successo. Se non contrattaccassimo con determinazione, anche gli altri cinque Reami Sovrani esiterebbero a intervenire. Come minimo, userebbero la scusa di quei tre inutili mucchi di spazzatura della Regione Meridionale per giustificare la propria neutralità. Sicuramente, dedicherebbero la maggior parte delle loro forze a difendere sé stessi, anziché aiutarci. Umpf, sarebbe davvero disgustoso da parte loro.”


Anche se era difficile accettarlo, le dure parole del Dio Drago Turchese esprimevano appieno quel problema, che sarebbero stati costretti ad affrontare. I Diavoli della Regione Settentrionale erano quasi impazienti di sacrificare la propria vita per la causa, mentre i Reami Sovrani delle altre tre Regioni Divine davano la priorità alla propria sopravvivenza. Nessuno voleva vedere distrutti il proprio Regno e le centinaia di migliaia d’anni di lavoro dei propri antenati, perciò maggiore era la minaccia, maggiori erano le probabilità che avrebbero tentato di disertare dai loro doveri.


“Fratello Maggiore, decidi tu.” Disse il Dio Drago Bianco dell’Arcobaleno.


Il Dio Drago Cremisi della Distruzione avanzò lentamente in avanti, e il rumore di ogni suo passo riecheggiò nel cuore stesso di ogni altro Dio Drago.


Si fermò di fronte alle porte della Sala Sacra, con lo sguardo fisso in avanti, come se potesse penetrare attraverso lo spazio stesso e permettergli di vedere la lontana Regione Orientale. Poi, dopo un solenne silenzio, chiuse gli occhi e disse: “Vendicheremo di dieci volte la morte di Cinereo.”


BANG –


Spalancò gli occhi, e lo spazio stesso tremò violentemente nel raggio di cinquecento chilometri.


“Verde Giada, voglio che tu vada personalmente nel Regno del Qilin, nel Regno della Forza Imperiale, nel Regno del Drago Blu, nel Regno del Drago Maestoso e nel Regno delle Mille Rivelazioni. Di’ loro che entro due mesi dovranno essere perfettamente pronti alla guerra. Quando l’Imperatore del Drago tornerà, gli eserciti di tutti e cinque i Reami Sovrani dovranno essere pronti a mobilitarsi all’istante.”


Il Dio Drago Verde Giada annuì e rispose: “D’accordo. In ogni caso, non credo che sarà necessario il loro intervento.”


“In quanto alla morte di Cinereo, me ne occuperò personalmente!” disse il Dio Drago Cremisi della Distruzione, e ogni sua parola fece tremare il cielo stesso.


La formazione misteriosa di fronte alla Sala Sacra si illuminò, e comparve l’immagine sfocata di un drago. Era un’altra Guardia del Drago, con un messaggio urgente.


“Dei Draghi, miei signori, ho una comunicazione urgente da est. I Diavoli stanziati nella Regione Orientale hanno cominciato a spostare le proprie forze in massa. Hanno appena iniziato, ma si stanno spostando di fretta e con grande velocità. Anche se non siamo riusciti a ottenere informazioni precise, sembrerebbe che si stiano preparando a un ricollocamento globale. Molto probabilmente, tutti i Diavoli attualmente nella Regione Orientale si sposteranno insieme.”


I volti degli altri sette Dei Draghi si fecero seri, e si voltarono verso il Dio Drago Cremisi della Distruzione.


“Credete che si stiano preparando a tornare nella Regione Settentrionale?” domandò il Dio Drago Turchese, dopo qualche secondo di silenzio.


“A quanto pare, ciò che è successo nella Regione Meridionale ha colto alla sprovvista anche i Diavoli rimasti in quella Orientale. Chiaramente, non erano pronti a nulla di tutto questo.” Commentò Zhou Xuzi: “Naturalmente, sanno che la morte del Dio Drago Cinereo causerà una furiosa reazione del vostro Regno del Drago. Ancora peggio, attualmente la maggior parte dei loro membri più potenti si trova nella Regione Meridionale. Sicuramente, se il Regno del Drago contrattaccherà, subiranno perdite terribili.”


“Quindi, l’unico modo che hanno per non perdere gran parte delle truppe è ritirarsi rapidamente nella Regione Settentrionale, prima che l’ira degli Dei Draghi possa travolgerli. Se riusciranno a ritirarsi senza troppe perdite, potranno escogitare nuovi piani.” Continuò Zhou Xuzi, sospirando: “La Regina Diabolica e i suoi servi sono sempre decisi e spietati. È davvero terrificante.”


“Umpf, stanno cercando di sfuggire alla lama del boia tagliandosi il braccio per scappare, eh?” il tono del Dio Drago Cremisi della Distruzione si fece cupo e minaccioso: “Molto bene, in tal caso dipingeremo di rosso il confine della Regione Settentrionale con il loro sangue. Quegli sporchi Diavoli e il resto del mondo ricorderanno per sempre il prezzo che paga chi osa provocare il Regno del Drago.”


Il Regno del Drago regnava con forza al di sopra di tutti gli altri Reami Sovrani, ma non si era mai abbassato ad abusare della propria autorità o dare il via a inutili conflitti. In effetti, quel Reame Sovrano senza pari non mostrava i denti a nessuno da oltre duecentomila anni.”


Tuttavia, il Regno degli Dei stava mutando rapidamente, ed era ora che i loro artigli draconici, retratti da fin troppo tempo, tornassero a far tremare il mondo intero!


“Immacolato, seguimi, subito.” Disse in tono solenne il Dio Drago Cremisi della Distruzione. La sua Energia Misteriosa draconica si contorse violentemente, era ovvio che fosse pronto a entrare in azione.


“D’accordo.” Rispose il Dio Drago Immacolato.


“Aspettate un attimo, solo voi due, Fratello Maggiore e Immacolato?” domandò il Dio Drago Azzurro del Cielo. I suoi muscoli facciali si stavano contraendo furiosamente, era chiaro che volesse unirsi a loro: “Verrò anche io!”


“Non è necessario,” rispose tranquillamente il Dio Drago Cremisi della Distruzione: “Due di noi sono sufficienti. Se andassimo in troppi, sembrerebbe che li consideriamo davvero una minaccia degna di nota. Sarebbe un danno per il nostro onore e la nostra immagine.”


Quando finì di parlare, intorno a lui comparve all’improvviso una tempesta di vento. Mentre lo spazio circostante si distorceva, il Dio Drago Cremisi della Distruzione scomparve all’istante in lontananza. Il Dio Drago Immacolato lo seguì frettolosamente, e sfrecciarono rapidamente verso nord-est.


Nello stesso istante, nella Regione Orientale, nel Regno dell’Eternità.


In silenzio all’interno di una barriera, Chi Wuyao aprì lentamente gli occhi, che teneva chiusi da molto. Nel suo sguardo lampeggiò un bagliore oscuro, che però scomparve dopo un breve istante.


“Due mesi,” mormorò, mentre un sorriso estremamente accennato compariva sulle sue labbra.


Nei due mesi seguenti, potevano succedere fin troppe cose.


Tuttavia, una questione in particolare la preoccupava sempre di più.


Esattamente, perché diavolo l’Imperatore del Drago si era isolato nel Regno Divino dell’Inizio Assoluto? Forse, per qualche motivo personale? O a causa dell’intervento di qualcun altro?


All’inizio, Chi Wuyao aveva considerato la sua scomparsa una semplice e fortuita coincidenza, che avrebbe facilitato la loro invasione della Regione Orientale.


Tuttavia, ormai era molto più sospettosa.


Se davvero era opera di qualcun altro, che razza di metodo aveva usato per depistarlo!? Come stava facendo a trattenere così a lungo nel Regno Divino dell’Inizio Assoluto qualcuno al livello dell’Imperatore del Drago? Per di più, nessun altro al mondo sapeva perché se ne fosse andato.


Un’esca così straordinaria da spingere l’Imperatore del Drago a ignorare persino il ritorno di Yun Che e la caduta della Regione Orientale…


<em>Non può aver… aver davvero trovato per caso un’opportunità per diventare un Vero Dio, vero? Non sarebbe affatto divertente se la mia bugia diventasse realtà.</em>


Fece un cenno con la sua mano candida come la neve, e la barriera scomparve all’istante. Subito dopo, Jie Xin e Jie Ling, rimaste pazientemente ad aspettarla, si diressero verso di lei.


“Maestra, tutti si sono nascosti all’interno delle Arche Profound che abbiamo preparato. Siamo solo in attesa dei suoi ordini.” Disse Jie Xin.


“Di’ loro di partire fra dieci ore. Ovviamente, ci sarà qualcuno ad accoglierli nella Regione Meridionale.” Rispose Chi Wuyao: “Ricordate, la segretezza è vitale nella prima fase di questa operazione. Se qualcuno ci scoprirà, la seconda parte non sarà molto divertente.”


Divertente?


Jie Xin e Jie Ling ebbero subito un dubbio, e sollevando lo sguardo chiesero all’unisono: “Maestra, perché dobbiamo ordinare di aspettare dieci ore?”


Chi Wuyao non rispose. Al contrario, ispezionò con calma la stanza in cui si trovavano coi suoi occhi seducenti, e disse con un tono suadente: “Jie Xin, Jie Ling, se ne occuperanno Qingying e Chanyi. Devo fare un piccolo viaggetto verso la Regione Settentrionale, e voglio che voi due mi accompagniate.”


“Partiremo immediatamente.”


“Oh, giusto, Hua Jin, voglio che venga anche tu. E mi raccomando, porta quella cosa.”


……………………


Il Dio Drago Cinereo era stato ucciso… il Regno del Mare Meridionale era stato distrutto… tutti gli Dei e i Sovrani del Mare erano morti, persino l’Imperatore del Mare Nan Wansheng e il suo predecessore Nan Guizhong erano stati uccisi… i Draghi dell’Inizio Assoluto erano comparsi nel cielo della Regione Meridionale e aiutato i Diavoli… il Regno del Mare Profondo delle Dieci Direzioni, il Regno Xuanyuan e il Regno Viola Misterioso avevano ordinato di dare la caccia ai superstiti della stirpe del Mare Meridionale…


Il Regno degli Dei, che stava già venendo gradualmente avvolto dall’Oscurità, venne scosso ancora una volta da una serie di notizie scioccanti.


Molti praticanti del mistero della Regione Orientale, di quella Meridionale e di quella Occidentale erano sconvolti da ciò che era successo.


Persino i Diavoli della Regione Settentrionale rimasti nella Regione Orientale erano scioccati oltre ogni umana comprensione da quelle notizie. In effetti, molti di loro non riuscirono a credere alle proprie orecchie neppure dopo averle sentite ripetere per un giorno intero.


Si diceva che il Sovrano dei Diavoli avesse portato con sé solo un piccolo gruppo di servitori, per partecipare alla cerimonia d’incoronazione del Principe Ereditario del Mare Meridionale, alla quale era stato invitato ufficialmente da Nan Wansheng… eppure, la situazione era degenerata al punto che avevano distrutto come se niente fosse l’intero Regno del Mare Meridionale!?


Quello era il Reame Sovrano più potente della Regione Meridionale!


Per di più, ciò che era successo era così sconvolgente che persino gli altri tre Reami Sovrani della Regione Meridionale si erano praticamente arresi a Yun Che!


E in tutto questo, cosa diamine c’entravano i Draghi dell’Inizio Assoluto!?


La Regione Settentrionale era forse ancora più scioccata delle altre tre Regioni Divine. Anche se nessuno dei suoi abitanti osava più mettere in discussione la potenza straordinaria del Sovrano dei Diavoli, anche se la loro lealtà e devozione nei suoi confronti erano diventate ormai puro fanatismo, rimasero comunque sconvolti da quelle notizie. Molti Diavoli, quando le sentirono, caddero semplicemente in ginocchio e cominciarono a pregare e venere Yun Che come se fosse davvero una divinità.


Il terrore e la preoccupazione che le altre tre Regioni Divine provavano verso i Diavoli si moltiplicarono in un solo giorno. Si sentivano sull’orlo dell’apocalisse come mai prima di allora.


Molti sguardi si rivolsero a ovest.


Un Dio Drago era morto, perciò stavolta era impossibile che il Regno del Drago continuasse a rimanere neutrale.


Tuttavia, quella serie di notizie scioccanti aveva ovviamente fatto anche vacillare la loro fiducia nel Regno del Drago.


Erano in impaziente attesa dell’ovvia e feroce vendetta del Regno del Drago. Tuttavia, temevano anche che neppure l’ira del Regno del Drago potesse impartire una netta sconfitta ai Diavoli… In tal caso, il futuro del Regno degli Dei sarebbe stato troppo terrificante da immaginare.
                                


                                



