---
title: Capitolo 18 – Un ago d’argento per rilasciare il freddo
pubDate: 2023-05-25T13:56:59.618Z
tags:
    - atg
---

“Chi te l’ha detto?” chiese freddamente Xia Qingyue, sorpresa. Allo stesso livello di Profound Strength, l’aspettativa di vita dei membri di Frozen Cloud Asgard era parecchio più corta di quella di tutti gli altri. Era la crudele verità. Anche all’interno di Frozen Cloud Asgard, questo era un segreto che era sempre stato tenuto nascosto dai suoi leader.
Xia Qingyue lo sapeva perché la sua maestra vi aveva accennato distrattamente dopo uno dei suoi passaggi di livello. Inoltre, le aveva detto che si trattava del più grande difetto di Frozen Cloud Asgard e le aveva ordinato di non parlarne con nessuno, neppure con le sue compagne allieve. Ma in quel momento, Xiao Che lo aveva prontamente detto ad alta voce.
“Se fossi a capo di Frozen Cloud Asgard, farei tutto il possibile per nascondere questo ‘problema’ ed evitare che degli estranei lo scoprano. Pensi che sia possibile che qualcuno me l’abbia detto?” disse Xiao Che, incurvando le labbra: “Sono realmente arrivato a questa conclusione misurando le tue pulsazioni, nient’altro. A giudicare dalla tua reazione sembra che tutto quello che ho detto sia giusto.”
“Non ti credo!” Xia Qingyue scosse la testa con decisione. Essere in grado di scoprire il più grande segreto di Frozen Cloud Asgard semplicemente dal battito cardiaco? Che cosa ridicola. Se fosse stato così facile, considerando gli innumerevoli dottori spirituali nel Ventoblu Empire, sarebbe già stato svelato chissà quanti anni prima.
Tuttavia, tutto quello che Xiao Che aveva detto riassumeva il nocciolo della questione, senza nessun errore. Era inevitabile che Xia Qingyue fosse sbalordita.
“Sapevo che non mi avresti creduto.” Xiao Che raccolse da terra il pacco e il vasetto di medicinale e entrò in casa. “Seguimi.”
Lo sguardo di Xia Qingyue si spostò sugli oggetti che teneva in mano. Dopo un attimo di esitazione, lo seguì all’interno della stanza e chiuse la porta dietro alle sue spalle.
Dopo aver appoggiato il pacchetto e il medicinale, Xiao Che ordinò a Xia Qingyue: “Siediti.”
“Cosa vuoi fare?” Xia Qingyue lo guardò con sospetto.
“Mi pare ovvio, curarti.”
“Non ce n’è bisogno.” Xia Qingyue si rifiutò immediatamente.
“Che sia necessario o no, è meglio se aspetti fino a dopo il trattamento per decidere… hey! Non sarai contraria anche solo a tentare, vero?”
Xiao Che aprì il pacco e ne estrasse una scatola argentata. Sospirò e uno sguardo di frustrazione e delusione apparve sul suo viso: “So che non credi a praticamente nulla di quello che dico. Ma in fin dei conti, non sono in grado di ferirti, né ho motivi per farlo. Il motivo per cui stamattina presto ho ritirato queste cose dall’infermeria è che voglio curarti, ecco tutto. Se funziona bene, altrimenti non ci perderai comunque nulla… siccome non vuoi credermi e non vuoi concedermi un tentativo, dimenticatene. Fingi che sia affetto non ricambiato.”
Le parole di Xiao Che sorpresero Xia Qingyue e nel suo cuore crebbe un po’ di senso di colpa… Era vero che ciò che le aveva detto prima, e ciò che le stava dicendo ora, era solo per aiutarla a guarire. Non aveva chiesto nulla in cambio e non aveva posto nessuna condizione. E poi, come aveva detto anche lui, non aveva nessun motivo o possibilità di farle del male… Non importava quale sarebbe stato il risultato, rifiutarsi a prescindere era eccessivo.
Xia Qingyue sospirò dentro di sé e si sedette accanto a Xiao Che: “A che trattamento mi sottoporrai?”
“… intendi sottoporti al trattamento?” Xiao Che le diede uno sguardo e poi si voltò sbuffando.
Il suo comportamento da bambino arrabbiato faceva sì che Xia Qingyue non sapesse se ridere o piangere e la sua voce si rilassò: “Voglio sapere cosa farai per curarmi.”
“Ecco, ora sì che sei più obbediente.” quando Xiao Che si girò di nuovo, era tutto sorridente. Xia Qingyue lo fissò distrattamente… i cambiamenti d’umore di quel ragazzo erano davvero troppo rapidi!
“Stendi la mano.”
Xiao Che si sedette di fronte a Xia Qingyue, che acconsentì ad allungare entrambe le braccia e ad appoggiarle orizzontalmente sul tavolo. Le sue maniche rosse si ritrassero fino al gomito, mostrando un paio di braccia bianche, candide come la neve e dalla pelle levigata.
Xiao Che aprì la scatola argentata. Sorprendentemente, all’interno erano state riposte alcune decine di aghi d’argento, sottili come un filo.
“Aghi d’argento… Non dirmi che vuoi usare l’agopuntura?” Xia Qingyue incurvò le sopracciglia come due lune.
“Eh? Conosci davvero l’agopuntura?” Xiao Che le rivolse uno sguardo sorpreso. Durante la sua vita nel Blue Cloud Continent, non c’erano neppure dieci persone che fossero in grado di praticare l’agopuntura, contando anche lui e il suo maestro di medicina. Tuttavia, nel Profound Sky Continent sembrava trattarsi di una delle pratiche mediche più diffuse. Era stato possibile trovare gli strumenti per metterla in atto persino nell’infermeria dello Xiao Clan.
“Certo che la conosco. So anche che per diventare abili in questa tecnica serve moltissimo tempo. Servono decine di anni per raggiungere anche solo i risultati più semplici. Non avevo mai sentito dire che stavi studiando delle tecniche mediche, per non parlare dell’agopuntura. Inoltre, nella tua stanza non ha né l’odore né l’aspetto di un luogo dove si pratica la medicina tradizionale. Di preciso, cosa intendi fare?” Gli occhi socchiusi di Xia Qingyue erano attenti e sospettosi.
Xiao Che estrasse dalla scatola uno degli aghi d’argento, tenendone la base con due dita… quando Xiao Che lo prese in mano, lo sguardo di Xia Qingyue si distrasse leggermente. Ciò accadde perché tra le dita di Xiao Che, quell’ago emanavo un’indescrivibile sensazione di armonia, come se gli fosse cresciuto spontaneamente tra le mani. Era una sensazione sfuggente e incomprensibile, ma la sua presenza era chiara e inconfondibile.
Xiao Che aprì una piccola bottiglietta e vi immerse con cura l’ago: “Che io sappia o no come praticare l’agopuntura, lo scoprirai immediatamente. Certo, se senti che qualcosa stia andando per il verso sbagliato o se ti sembra che io mi stia prendendo gioco di te, puoi fermarmi quando vuoi.
“Cosa c’è in quella bottiglia?” Lo sguardo di Xia Qingyue cadde sul piccolo recipiente.
“Del semplice succo di Girasole Scarlatto.” Rispose Xiao Che senza pensare, mentre i suoi occhi si posavano sulle candide braccia di Xia Qingyue. La mano sinistra, con cui teneva l’ago, tremò leggermente.
Il movimento di Xiao Che fu eccessivamente veloce, tanto che Xia Qingyue non poté reagire. Quando la mano sinistra di Xiao Che si ritrasse, l’ago tra le sue dita era scomparso. L’ago era invece nel polso destro di Xia Qingyue, inserito verticalmente… proprio nel punto Yang Chi dell’agopuntura.
Non ci fu alcun dolore, anzi, si potrebbe dire che non ci fu nessun tipo di sensazione. Se non fosse stato per il fatto che stava fissando stupefatta l’ago d’argento, Xia Qingyue non si sarebbe neppure accorta di averlo all’interno del proprio polso. Era strabiliata… Così veloce? No, non era stato solo veloce! Ma, piuttosto, incredibilmente abile! Era un’abilità che aveva raggiunto livelli sorprendenti, al punto da poter dire che fosse al suo culmine!
Xiao Che prese il secondo ago e lo immerse nel succo di Girasole Scarlatto. Non appena si piegò verso il polso destro di Xia Qingyue, la sua mano tremò leggermente e l’ago perforò con precisione il punto Yang Gu dell’agopuntura. Il terzo e il quarto ago furono inseriti rispettivamente nei punti Zhong Zhu e He Gu.
Dopo la mano destra, altri quattro aghi d’argento furono infilati nei punti Yang Chi, Yang Gu, Zhong Zhu e He Gu della sinistra. Ogni volta, i suoi movimenti erano così rapidi che Xia Qingyue riusciva a vedere solo un’ombra sfocata passarle accanto. Ogni volta che un ago veniva posizionato, l’incredulità di Xia Qingyue cresceva.
Non sapeva se la “cura” di Xiao Che avrebbe funzionato, ma non riusciva a credere che una tecnica simile, eseguita con un’abilità così strabiliante, potesse essere conosciuta da un ragazzo di soli sedici anni.
“Rilassa le mani e respira regolarmente. Non devi usare la tua Profound Strength per nessuna ragione.”
La voce di Xiao Che risuonò accanto al suo orecchio. Fece come le era stato detto, rilassando i muscoli delle mani e calmando il respiro. In quel momento sentì l’aria tra le sue mani diventare improvvisamente fredda come il ghiaccio. Poi come se avesse trovato una valvola di sfogo, si diresse rapidamente verso i quattro punti Yang Chi, Yang Gu, Zhong Zhu e He Gu che erano stati perforati dagli aghi…
All’improvviso un rivolo di nebbia bianca apparve sopra gli otto aghi d’argento e l’aria ghiacciata vi si concentrò abbassando la temperatura nell’area circostante. Non appena avvertì l’aria fredda abbandonare i suoi meridiani e la veloce crescita della nebbia bianca, il candido viso di Xia Qingyue tremò violentemente.
Ci vollero alcuni minuti prima che la nebbia bianca smettesse definitivamente di apparire. A quel punto, Xiao Che distese improvvisamente le mani e le agitò, le sue dita si mossero come un miraggio. In una frazione di secondo, tutti gli otto aghi conficcati nelle mani di Xia Qingyue erano tornati tra le sue dita ed erano stati riposti in un altro contenitore.
“Quest’aria fredda era ancora più pesante di quanto pensassi. È stato un bene che tu mi abbia incontrato.” sussurrò Xiao Che a bassa voce, dopodiché chiuse la confezione degli aghi d’argento e disse: “Qingyue, moglie mia, come stanno le tue mani ora?”
Xia Qingyue sollevò entrambe le mani con gli occhi scintillanti. Leggere, confortevoli, calde…. ecco come si sentivano in quel momento le sue mani. Come se fosse stata all’improvviso liberata da una qualche pesante restrizione. Era dalla prima volta che aveva iniziato a praticare le Frozen Cloud Secret Art che Xia Qingyue non sentiva quel calore nelle sue braccia e nelle sue mani. Alzò lo sguardo verso Xiao Che, chiedendo attonita: “Di cosa si tratta esattamente?”
“A dire il vero è molto semplice. Ho solo rilasciato l’aria fredda all’interno delle tue mani e dei loro meridiani. Contemporaneamente ho sbloccato i meridiani intasati. Ecco tutto.” disse Xiao Che con umiltà: “Le tue Profound Technique di Frozen Cloud Asgard possono far sì che il Profound Qi diventi freddo come il ghiaccio, così da incrementare notevolmente la potenza. Il Profound Qi ghiacciato è più potente perché l’aria fredda è molto dannosa per le persone… i tuoi nemici sono persone, ma lo sei anche tu. Prima di ferire qualcun altro, ferisci inevitabilmente te stessa. È un principio abbastanza ovvio.”
“Questa mattina quando ho toccato il palmo della tua mano, mi sono accorto che la sua temperatura era molto inferiore a quella di una persona normale. Magari i membri di Frozen Cloud Asgard credono davvero che questo sia il risultato dello studio delle Frozen Cloud Art, ma da un punto di vista medico, sarebbe improbabile considerare normali temperature corporee del genere! Normalmente, quando non si usa la propria Profound Strength, questa si accumula nelle Profound Vein e non influenza il corpo. Tuttavia, non appena lo si usa, il Frozen Cloud Profound Qi si collega all’intero corpo, danneggiandolo quando viene rilasciato. Fa del male anche quando circola! Non penso che tu abbia praticato le Frozen Cloud Art per più di qualche anno, ma una grande quantità di aria fredda ha già permeato cinque tuoi organi, sei parti dell’intestino, il sangue, il midollo osseo e il dantian e si sta ancora accumulando. Col passare del tempo, continuerà a danneggiare gravemente i tuoi organi interni e sicuramente accorcerebbe la tua vita! Questi effetti negativi sono sintomi molto seri, che non potresti affatto curare normalmente.”
Xia Qingyue: “…”
“Inoltre, sotto l’effetto dell’aria fredda, i molti meridiani del corpo avranno frequenti spasmi e si chiuderanno, influendo pesantemente sulle tue capacità di usare il Profound Qi. Puoi anche provare a trasferire la tua Profound Strength nelle mani e confrontarla rispetto a prima.” disse Xiao Che con un volto severo.
L’opinione di Xiao Che era stata esposta puntualmente, dall’inizio alla fine, presentando cause ed effetti. Non solo la spiegazione era così semplice che anche un idiota avrebbe potuto capirla. E tenendo conto delle sue reazioni sincere, era impossibile pensare di non credergli o di contraddirlo.
Sebbene Xiao Che avesse parlato con uno sguardo molto serio, in realtà il suo cuore stava sobbalzando… siccome tutto quello che aveva appena detto era effettivamente vero, ma era anche… completamente senza senso!
L’aria fredda che ammassandosi avrebbe danneggiato il corpo era reale. Anche il fatto che avrebbe chiuso i meridiani era vero… ma se le Frozen Cloud Art erano così insostenibili come diceva, come poteva Frozen Cloud Asgard valere qualcosa? Senza considerare l’essere ai vertici del Ventoblu Empire, se quello che Xiao Che aveva detto fosse stato vero, Frozen Cloud Asgard non sarebbe nemmeno sopravvissuto per altri ottocento anni. In realtà dopo aver praticato le Frozen Cloud Art per un po’, il corpo si sarebbe abituato definitivamente. A quel punto, l’aria fredda al suo interno, quando usata per combattere, non solo non avrebbe più causato danni a chi la sfruttava, ma l’avrebbe anche aiutato. Persino i meridiani bloccati sarebbero guariti spontaneamente.
Tuttavia, Xia Qingyue praticava le Frozen Cloud Art da solo tre o quattro anni. Naturalmente non poteva essere alla fase dell’“adattamento totale”. Xia Qingyue, combinando le parole di Xiao Che, la propria attuale esperienza e le sue sensazioni dopo la “cura”, non poteva che credere fermamente alle argomentazioni del ragazzo.
La “cura” era solo una scusa. Anche l’“effetto collaterale” delle Frozen Cloud Art era solo una scusa. Xiao Che era il solo a sapere cosa voleva ottenere veramente.



