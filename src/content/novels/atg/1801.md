---
title: Capitolo 1801 – Regina Diabolica Contro Dio Drago Cremisi della Distruzione
pubDate: 2025-03-10T08:57:10.504Z
tags:
    - atg
---


Capitolo regolare (di settimana scorsa), 0 in coda, 0/10 donazione
-Alstor


Chi Wuyao disse semplicemente: “Jie Xin, Jie Ling, indietro.”


Le due Streghe obbedirono, lasciando al centro del gruppo solo la Regina Diabolica e il Dio Drago Cremisi della Distruzione.


“Sciocca!”


Il Dio Drago Cremisi della Distruzione sbuffò rumorosamente e rilasciò la sua aura draconica. Il freddo e vuoto spazio cominciò immediatamente a vorticare come acqua bollente, e ogni oggetto nel raggio di cinquecento chilometri venne istantaneamente ridotto in polvere.


“Ah, non sei il primo a chiamarmi così.”


La voce di Chi Wuyao rimase dolce e suadente, nonostante il devastante turbine d’aria che soffiava contro di lei e faceva danzare i suoi capelli neri: “Qualche decina di migliaia d’anni fa, anche Qianye Fantian mi chiamò così, nello stesso identico tono, quando affrontai da sola lui e Zhou Xuzi.”


Scosse la testa, delusa, e continuò: “Sfortunatamente, quando lo misi in fuga sembrava un cane randagio con la coda fra le gambe. E pensare che fosse considderato l’Imperatore Divino più potente dopo l’Imperatore del Drago.”


“Tu sarai anche più forte di lui, ma non potrai esserlo di molto, no?”


“Hah!” il Dio Drago Cremisi della Distruzione sogghignò con disprezzo: “Non penserai davvero che –”


Stava per dire “—che Qianye Fantian sia davvero paragonabile a me”, ma realizzò che non aveva alcun motivo per correggere l’errore della Regina Diabolica. Anzi, più lei lo sottovalutava, più lui era in vantaggio.


Perciò, disse con arroganza: “Ti sopravvaluti, Regina Diabolica. Da quel che ho sentito, Qianye Fantian e Zhou Xuzi stavano per sconfiggerti. Riuscisti a ribaltare la soluzione e a ferire le loro anime solo perché li attirasti in una zona dove l'Energia Misteriosa Oscura era molto intensa, cogliendoli alla sprovvista.”


Poi, lanciò un’occhiata verso la Regione Settentrionale, con un ghigno ancora più ampio: “Ah, capisco. Vuoi cercare di usare ancora una volta lo stesso trucco, Regina Diabolica? Del resto, siamo vicini alla Regione Settentrionale.”


“Credi che io sia così sciocca da usare lo stesso trucco due volte? Hahahahaha!” Chi Wuyao si lasciò sfuggire una folle risata, poi aprì le mani. Stavolta, su ognuna delle sue dita c’era un vortice nero: “E poi, non ho affatto bisogno di energia esterna per distruggere la tua anima!”


Gli occhi del Dio Drago Cremisi della Distruzione e del Dio Drago Immacolato divennero simultaneamente taglienti come una lama d’acciaio.


Il corpo e l’anima dei draghi erano considerati i più resistenti di tutto il Caos Primordiale, ma quelli dei membri del Regno del Drago lo erano ancora di più. Siccome erano i più potenti fra tutti i draghi, il loro corpo e la loro anima erano effettivamente i più coriacei di tutto l’universo. Per le persone comuni, era scontato, e per il Regno del Drago era un grande orgoglio che nessuno doveva calpestare.


Quindi, non importava che Chi Wuyao credesse nelle sue parole o che l’avesse detto solo per provocarli. Dal momento stesso in cui aveva insultato le loro anime, aveva oltrepassato ogni limite.


“Tutte le anime non sono altro che insetti, in confronto a quelle dei membri del Regno del Drago, eppure osi insultarle, Regina Diabolica? Che arroganza!”


Il vago sorriso del Dio Drago Cremisi della Distruzione scomparve nel nulla: “Già solo questo crimine merita di essere punito con un destino peggiore della morte! Non te ne andrai da qui senza prima pagare un grave prezzo, Regina Diabolica!”


“Tutte le anime non sono altro che insetti in confronto a quelle dei membri del Regno del Drago, eh? Heh…” Chi Wuyao ridacchiò con disprezzo, e arricciò le labbra: “Davvero lo state dicendo a me, miseri draghetti?”


I capelli neri e gli abiti di Chi Wuyao cominciarono a danzare nell’aria, e intorno a lei comparve un Dominio spirituale nero come l’inchiostro. All’interno della mente degli altri, appariva come un diabolico e gigantesco loto nero.


“Allora, fammi vedere la forza della tua cosiddetta anima del Regno del Drago. Vediamo se è una degna avversaria per la mia!”


“…” lo sguardo del Dio Drago Cremisi della Distruzione divenne improvvisamente gelido.


“Cosa c’è? Hai paura?” la voce di Chi Wuyao divenne ancora più sprezzante.


“Ti sta provocando, Fratello Maggiore.” Disse il Dio Drago Immacolato.


“Lo so,” rispose lui, sbuffando: “Regina Diabolica, sai bene che in quanto a forza misteriosa non sei alla mia altezza. Quindi, stai cercando di provocarmi e convingermi ad affrontarti in un duello fra anime, vero?”


“Esatto.” Ammise francamente Chi Wuyao.


Quella provocazione era così diretta che chiunque l’avrebbe capito, purché avesse almeno un paio di neuroni funzionanti.


Tuttavia, Chi Wuyao era sicura che il Dio Drago Cremisi della Distruzione avrebbe ingoiato comunque l’esca.


Perché era il più potente degli Dei Draghi!


“Tutta questa fatica, solo per sfidarmi a un duello spirituale? Devi avere molta fiducia nella forza della tua anima.” Disse il Dio Drago Cremisi della Distruzione, sorridendo: “Ottimo, davvero ottimo.”


“ROAR –––––” un lungo ruggito, che sembrava provenire da lontano, riecheggiò nelle orecchie di tutti i presenti. Sembrava provenire da mille, anzi, da un milione di chilometri di distanza. Quando il Dio Drago Cremisi della Distruzione rilasciò il suo Dominio spirituale, due occhi rossi dallo sguardo penetrante comparirono nell’anima di tutti.


“Lascia che schiacci in una volta sola la tua disgustosa anima e la tua patetica ignoranza.”


Se Chi Wuyao voleva un duello fra anime, il Dio Drago Cremisi della Distruzione era più che felice di accontentarla. Neppure la donna al suo fianco, il Dio Drago Immacolato, si oppose. Persino lei, dallo sguardo perennemente distaccato, aveva una punta di disprezzo negli occhi.


Si diceva che la Regina Diabolica possedesse un’Anima Diabolica molto potente, e che decine di migliaia di anni prima avesse spaventato a morte Qianye Fantian e Zhou Xuzi sfruttando l'Energia Misteriosa Oscura naturale della Regione Settentrionale.


Quindi, aveva perfettamente senso che desiderasse provocare il Dio Drago Cremisi della Distruzione per affrontarlo nel modo per lei più vantaggioso. Anzi, era una strategia eccellente.


Sfortunatamente per lei, quella donna non aveva mai incontrato un Dio Drago. La forza della sua Anima Diabolica sarà anche stata senza rivali nella Regione Settentrionale, ma nel Regno del Drago?


Non importava quanto fosse potente la sua anima, non era un drago, e già solo per questo fra loro c’era un divario incolmabile. L’anima di un essere umano non sarebbe mai e poi mai stata paragonabile a quella di un membro del Regno del Drago!


L’ignoranza della Regina Diabolica incarnava alla perfezione il detto “vedere il cielo dal fondo di un pozzo”.


ROAR!!!!!!


I due occhi scarlatti si spalancarono all’improvviso, e rilasciarono un lampo di luce che trasformò immediatamente lo spazio all’interno dell’anima del Dio Drago Cremisi della Distruzione in uno sconfinato oceano di lava.


Sopra quell’inferno fiammeggiante, fluttuava la vera forma del Dio Drago: un drago cremisi, lungo oltre cinquemila chilometri.


Il loto nero che rappresentava l’anima di Chi Wuyao poté solo tremare violentemente davanti a quella del Dio Drago Cremisi della Distruzione.


Jie Xin e Jie Ling rabbrividirono e i loro sensi si annebbiarono per mezzo secondo. Poi, senza alcun cambiamento nelle loro espressioni, chiusero gli occhi, si concentrarono e ripresero a osservare il duello spirituale fra la Regina Diabolica e il Dio Drago Cremisi della Distruzione.


Il mondo materiale, al contrario di quello spirituale, era avvolto da un silenzio spettrale.


Tutti – Chi Wuyao, il Dio Drago Cremisi della Distruzione, Jie Xin, Jie Ling e il Dio Drago Immacolato – avevano gli occhi chiusi. Nessuno di loro stava parlando, né muovendo un solo muscolo.


In realtà, tuttavia, si stava combattendo una leggendaria battaglia fra anime.


Una battaglia fra un drago cremisi e un loto nero.


Il drago lanciò un ruggito assordante e un’onda si sollevò dall’oceano di lava sotto di lui, abbattendosi sul loto nero e sommergendolo.


Non ci fu alcuna resistenza. Il drago e l’oceano di lava soverchiarono fin da subito il dominio spirituale di Chi Wuyao, tingendo di cremisi anche l’anima di tutti gli spettatori.


Il loto nero, però, anziché venire sciolto e distrutto come si aspettavano i due Dei Draghi, sbocciò, rilasciando una sorta di misterioso dominio oscuro nel mezzo del mare di lava. Ognuno dei suoi petali brillava come un cristallo nero.


ROAR –


Il drago ruggì di nuovo, e l’oceano di lava esplose con la forza di un milione di vulcani attivi. Subito dopo, dei giganteschi artigli attaccarono senza pietà il loto nero, con la chiara intenzione di distruggerlo in un solo colpo. La pressione della loro aura gravò sull’anima degli spettatori come una montagna.


All’improvviso, il loto nero sbocciò una seconda volta e si espanse a una velocità sovrannaturale. Prima che chiunque potesse rendersene conto, il loto nero aveva raggiunto un raggio di varie centinaia di chilometri.


Gli artigli che stavano sfrecciando verso di esso rallentarono all’improvviso.


Persino il Dio Drago Immacolato si sentì attratta dal loto diabolico senza rendersene conto. I suoi pistilli e i suoi innumerevoli petali oscuri, dal misterioso bagliore nero, in particolare, sembravano una schiera di braccia che stavano trascinando la sua coscienza verso il fondo di un abisso senza fine…


Il Dio Drago Immacolato riuscì a costringersi a recuperare lucidità, liberandosi dall’effetto del loto diabolico. Tuttavia, nella sua anima c’erano ancora delle vertigini, dalle quali non riusciva a liberarsi.


Quello era il leggendario potere della Regina Diabolica, capace di rubare l’anima delle altre persone?


Non stava neppure combattendo direttamente con l’influenza diabolica della sua anima, perciò non era lei il bersaglio di quell’attacco, eppure aveva comunque avuto effetto su di lei. L’anima della Regina Diabolica era davvero straordinaria.


Per sua sfortuna, il suo avversario era il Dio Drago Cremisi della Distruzione!


Come c’era da aspettarsi, il gigantesco drago cremisi si fermò solo per un istante o due, prima di riprendersi. Poi, un’aura sconfinata schiacciò di nuovo il loto nero, e il Dio Drago Cremisi della Distruzione gridò con orgoglio: “Credi davvero che una misera Anima Diabolica come la tua possa sconfiggermi?”


Come se quella breve distrazione l’avesse fatto infuriare, dal drago eruppe un’aura ancora più potente di prima, poi sferrò di nuovo un attacco con i suoi artigli verso il loto nero. In quel momento, le sole onde d’urto create dal suo Dominio spirituale avrebbero distrutto all’istante l’anima di chiunque fosse al di sotto del Divine Sovereign Realm, senza lasciargli neppure la possibilità di opporre resistenza.


Il loto nero si distorse, colpito dal potente attacco del drago. Persino il Dominio spirituale nero come l’inchiostro di Chi Wuyao stava tremando violentemente.


RUMBLE –


Stavolta, gli artigli cremisi colpirono con tutta la loro forza il loto nero, generando al tempo stesso una gigantesca onda di lava turbinante e riducendo di molto le dimensioni del Dominio spirituale di Chi Wuyao. Tuttavia, il loto nero non venne distrutto.


Nero e cremisi si scontrarono fra loro, tentando di respingersi a vicenda. Per un istante, la battaglia giunse a un punto di stallo.


A causa di tutte le provocazioni di Chi Wuyao, il Dio Drago Cremisi della Distruzione aveva utilizzato quasi tutta la forza della sua anima. Lei, tuttavia, era comunque riuscita a difendersi dai suoi attacchi diretti. Era davvero sbalorditivo.


“Fratello Maggiore,” la voce del Dio Drago Immacolato risuonò nella mente del Dio Drago Cremisi della Distruzione: “La Regina Diabolica è una donna astuta e ingannevole. Finiscila il prima possibile, nel caso abbia qualche asso nella manica.”


Quasi tutti gli Dei Draghi erano individui orgogliosi e piuttosto solitari, con una sola eccezione, ovvero proprio il Dio Drago Immacolato. Era una donna dal temperamento tranquillo, lucida, nonché quella con più autocontrollo di tutti. Ecco perché il Dio Drago Cremisi della Distruzione aveva deciso di farsi accompagnare da lei.


Ovviamente, il Dio Drago Cremisi della Distruzione disprezzava profondamente i Diavoli, e non lo stava affatto nascondendo. Tuttavia, al tempo stesso non era così sciocco da sottovalutare coloro che avevano sconfitto la Regione Orientale e quella Meridionale.


Perciò, quando il Dio Drago Immacolato gli suggerì di concludere lo scontro il prima possibile, il suo Dominio spirituale cambiò drasticamente.


ROAR ––––––––


Se i Nove Cieli fossero stati materiali, la sola potenza di quel ruggito sarebbe bastata a farli crollare.


Gli occhi cremisi dell’immenso drago brillarono più luminosamente del sole stesso.


I suoi artigli, già giganteschi, crebbero ancora di più, fino a occupare ogni centimetro libero del Dominio spirituale.


Il Dominio spirituale di Chi Wuyao, intorno al loto nero, si restrinse sempre di più, fino a quando vi comparirono improvvisamente delle crepe. Ancora peggio, il bagliore cremisi continuò a espandersi sempre più velocemente.


“Che la tua misera, disgustosa Anima Diabolica venga distrutta!”


Il ruggito penetrò nell’oscurità, e gli artigli colpirono il loto, facendolo a pezzi.


I petali del loto vennero ridotti in frammenti e si dispersero, e l’anima di Chi Wuyao tremò violentemente, schiacciata dalla soverchiante aura draconica.


Ma, all’improvviso, quell’aura si indebolì e nel Dominio spirituale rosso cominciarono a comparire dei piccoli punti neri.


Il Dio Drago Cremisi della Distruzione aveva schiacciato senza fatica il loto, ma i suoi petali neri erano comparsi all’improvviso in tutta la sua anima. Da mille, divennero… diecimila… poi, un milione…


Avvolsero completamente la sua anima, come uno stormo di farfalle nere, o una nevicata oscura, facendogli avvertire un terribile, diabolico presagio.


L’oceano di lava si calmò senza preavviso, e il gigantesco drago nel cielo scese lentamente verso terra, avvolto dal mare di diabolici petali neri. Persino la sua aura scomparve prima che il Dio Drago Cremisi della Distruzione potesse reagire.


“La luce è solo un’effimera illusione. Solo l’Oscurità è reale ed eterna.”


La voce diabolica di Chi Wuyao strisciò nelle orecchie di tutti; il suo tono ricordava quasi quello di una preghiera.


“Persino la vita di chi soddisfa tutti i propri desideri è destinata a concludersi, divenendo cenere. Solo l’Oscurità è davvero senza fine. Questo fiore nero contiene innumerevoli anime, è un simbolo di bellezza ed eterno splendore.”


“Danzate con loro, e addormentatevi per sempre nell’Oscurità eterna.”


Quella voce diabolica si avvolse intorno alle loro anime, senza lasciarle andare.


I nervi tesi del Dio Drago Immacolato si rilassarono prima ancora che se ne rendesse conto. Le forze abbandonarono il suo corpo, come acqua da una diga infranta, e sulle sue palpebre gravò un pese sempre maggiore, fino a quando lei non trovò più alcun motivo per cui continuare a vivere.


Ormai aveva un centinaio di migliaia di anni, eppure in quel momento la sua vita le apparve completamente vuota e priva di senso. Era un Dio Drago, uno degli individui più potenti dell’universo, ma questo significava anche che non le restava alcun ulteriore traguardo da raggiungere. Nulla sarebbe cambiato, fino alla sua morte.


La sua vita non aveva alcun senso. La morte non aveva alcun senso. Non importava che i Diavoli minacciassero il mondo, non importava che il Dio Drago Cremisi della Distruzione vincesse o perdesse contro la Regina Diabolica, e non importava neanche che lei morisse in quello stesso istante oppure no…


Ne aveva abbastanza di quella vita vacua, senza alcuno scopo. Forse, almeno l’Oscurità poteva ancora offrirle qualcosa di nuovo? Per scoprirlo, le sarebbe bastato addormentarsi, e…


Il Dio Drago Immacolato si sentì come se uno spillo le avesse punto gli occhi, e tornò immediatamente in sé.


Quell’illusione era durata solo per qualche secondo, eppure lei stava sudando freddo.


Per quei pochi secondi, non aveva desiderato più nulla, aveva rinnegato la sua intera vita, aveva rimpianto di avere ancora così tanti anni di fronte a sé, e aveva desiderato di addormentarsi nell’Oscurità, senza svegliarsi mai più.


Tutti i suoi muscoli si contrassero, ed eresse delle difese spirituali molte volte più intense di prima.


Ora che ne aveva subito personalmente l’effetto, capiva perché anche quell’Imperatore Divino di cui aveva sentito parlare, l’Imperatore del Cielo Limpido, fosse caduto preda della Regina Diabolica. La sua era una tecnica davvero terrificante.


Tuttavia, non era certo sufficiente a sconfiggere il Dio Drago Cremisi della Distruzione!
                                


                                



