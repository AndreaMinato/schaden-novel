---
title: Capitolo 1802 – Sangue di un Dio Drago
pubDate: 2025-03-10T08:57:10.505Z
tags:
    - atg
---


Capitolo regolare (di settimana scorsa), 0 in coda, 0/10 donazione
-Alstor


Il Dio Drago Cremisi della Distruzione spalancò gli occhi. Erano rimasti chiusi per qualche secondo, il che per lui era semplicemente umiliante, ma alla fine il loro bagliore ardente riuscì a disperdere il mare di farfalle nere che stavano cercando di spegnerlo.


“I tuoi trucchetti rimangono pur sempre solo dei trucchetti, Regina Diabolica!”


“Non importa quanto sia potente la tua anima, non importa quanto siano ingannevoli le sue illusioni, non sconfiggerai mai l’anima di un Dio Drago! Schiaccerò te e la tua sciocca arroganza!”


La sua aura eruppe, bruciando come un migliaio di soli, e nello sconfinato oceano di lava comparvero onde alte fino al cielo. Aveva un solo piano, ovvero bruciare tutti i petali neri penetrati nel suo Dominio spirituale.


L’anima di un Dio Drago non possedeva alcun potere bizzarro o complicato. Aveva solo due vantaggi – una forza tirannica e una resistenza che la rendeva quasi indistruttibile – ma non le serviva altro.


I petali neri erano composti da un’energia spirituale oscura di altissimo livello, ma non erano nulla in confronto alla forza della dell’anima del Dio Drago Cremisi della Distruzione.


Quando l’oceano di lava e la luce accecante entrarono in contatto con quelle farfalle nere, quest’ultime resistettero solo per qualche istante prima di cominciare a essere incenerite a una a una.


Il drago lanciò un altro ruggito, che fece tremare il Dominio spirituale e distrusse violentemente ogni cosa. I petali neri continuarono a svanire come bolle di sapone scoppiate, fino a quando il cielo tornò scarlatto. Persino il Dominio spirituale nero di Chi Wuyao cominciò a ritrarsi lentamente.


Nel mondo reale, i capelli di Chi Wuyao erano leggermente disordinati. Le farfalle nere intorno a lei cominciarono a battere le ali sempre più lentamente, e le sue sopracciglia iniziarono a tremare.


Il suo avversario, al contrario, non mosse un muscolo. Neppure la sua espressione cambiò, dall’inizio alla fine.


Un esito perfettamente prevedibile… pensò tra sé e sé il Dio Drago Immacolato.


Quella rana che aveva vissuto in un pozzo, senza mai conoscere la vera forza dell’anima di un Dio Drago, aveva osato affermare che la sua Anima Diabolica non avesse pari al mondo? Ridicolo!


Il Dio Drago Immacolato si voltò verso le due Streghe che Chi Wuyao aveva portato con sé. Per tutta la battaglia, aveva tenuto d’occhio Jie Xin e Jie Ling, nel caso decidessero di attaccare alle spalle il Dio Drago Cremisi della Distruzione. Un disonesto attacco senza preavviso era al di sotto della razza dei Draghi, certo, ma quelle due Streghe non erano decisamente dei draghi.


La luce abbagliante e l’oceano di lava continuarono a disperdere i petali neri sempre più velocemente. Questi cominciarono a danzare caoticamente, e l’anima di Chi Wuyao tremava senza controllo. Più petali bruciavano, più il nucleo della sua anima si avvicinava al collasso.


Se il nucleo della sua anima fosse stato distrutto, avrebbe impiegato moltissimo tempo a rigenerarlo. Anzi, molto probabilmente non si sarebbe mai ripresa.


Chi Wuyao stava tremando violentemente anche nel mondo reale. Le farfalle nere intorno a lei erano scomparse, senza che nessuno se ne fosse accorto. Persino la nebbia nera che la avvolgeva sempre si stava diradando, al punto che di tanto in tanto si riusciva a intravedere il suo volto, terribilmente pallido.


Continuò a lottare con tutte le sue forze, ma si rivelò tutto inutile. Alla fine, tra il Dominio spirituale del Dio Drago Cremisi della Distruzione e il nucleo dell’anima di Chi Wuyao rimase un singolo petalo nero, che cadde lentamente verso il drago sotto di esso.


Il suo bagliore oscuro era quasi completamente scomparso. La sua aura emanava una tetra disperazione.


“Ti avevo avvertita che questa decisione sarebbe diventata il più grande rimpianto della tua vita. Questo è il prezzo della tua arroganza.”


Il Dio Drago Cremisi della Distruzione non distrusse subito quell’ultimo petalo. Mentre parlava, nella sua voce si poteva percepire un misto di disprezzo, ridicolo, e persino una punta di pena.


Pensava che sarebbe stato disonorevole distruggere quell’ultimo petalo, perciò lasciò semplicemente che, cadendo, entrasse in contatto con il suo Dominio spirituale. Del resto, si sarebbe incenerito automaticamente non appena fosse successo. Questa azione, o meglio, questa mancanza di un’azione, fu il suo ultimo segno di pietà per la Regina Diabolica.


La caduta del petalo fu terribilmente lenta e angosciante. Impiegò molto tempo a entrare in contatto con il gigantesco drago nel mezzo dell’oceano di lava. Quando finalmente accadde, Chi Wuyao ruppe il silenzio e disse:


“Ne sei sicuro?”


–E il petalo si trasformò improvvisamente in una gigantesca, distorta ombra.


JIEEEEEEAAAAAAAAAAAAAAAAAAAAA


Odio, dolore, crudeltà, follia… era impossibile descrivere tutto ciò che racchiudeva quel grido. Il Dio Drago Cremisi della Distruzione era certo solo del fatto che si sentì improvvisamente come se la sua anima fosse precipitata in un gelido inferno.


Terrore… un’emozione a lui così poco familiare che, ormai, aveva quasi dimenticato la sua esistenza.


Quell’ombra diabolica sfrecciò verso il drago come una belva inferocita. Era grande solo uno o due metri, incredibilmente piccola rispetto al suo avversario. Tuttavia, questo non le impedì di affondare i suoi crudeli artigli nella testa del drago.


RIIIP!


Ciò che accadde andava contro ogni logica. Non solo quell’ombra riuscì a penetrare nella testa del drago, ma creò anche un marchio oscuro che si diffuse per tutto il suo corpo, dal capo alla coda.


“UAH!”


Il dolore causato da una ferita all’anima era molto peggiore di quello che potevano causare le ferite al corpo. Così, il Dio Drago Cremisi della Distruzione lanciò il grido più raggelante della sua vita.


Ma persino quel dolore atroce non era paragonabile allo sgomento che stava provando, che quasi distrusse la sua fiducia nella propria forza.


La sua anima… l’anima del più potente degli Dei Draghi… era stata ferita gravemente in un solo colpo!?!?


“Co… cosa!?” Poco lontano, il Dio Drago Immacolato quasi perse la ragione dallo stupore.


Dolore e panico travolsero il Dio Drago Cremisi della Distruzione, ma la sua reazione fu rapida e brutale. Raccolse tutta la sua energia spirituale e sferrò un contrattacco contro la piccola ombra.


Un Dio Drago in preda all’ira era assolutamente terrificante, sia nel mondo reale, sia in un duello fra anime. La semplice onda di potere spirituale inghiottì e distorse l’ombra oscura, ancora e ancora, ma questa si rifiutò di separarsi dal drago, per quanti colpi ricevesse. Come una belva infernale in preda alla follia, continuò a penetrare sempre più a fondo nell’anima del Dio Drago Cremisi della Distruzione.


Lacera, taglia, squarcia e lacera di nuovo…


“GRAH… AAAAAAAHHHHH… UAHHH…”


Il Dio Drago Immacolato non riusciva quasi a credere che quelle grida provenissero dal Dio Drago Cremisi della Distruzione in persona.


La sua anima stava tremando violentemente, e i suoi tentativi di liberarsi dall’ombra divennero sempre più violenti. Alla fine, tentò persino di attaccare sé stesso, nella speranza di strappare via quell’ombra terrificante. Ma non ci riuscì. Come un parassita penetrato fin nelle sue ossa, sembrava impossibile da rimuovere.


Il Dio Drago Cremisi della Distruzione continuò a gridare, e il Dio Drago Immacolato rabbrividì. A quel punto, capirono entrambi che quel singolo, minuscolo frammento d’anima, che sembrava poter essere spazzato via da una folata di vento, in realtà era molto più potente dell’anima di un Dio Drago… così potente che non avrebbe dovuto esistere, in quell’era.


L’anima di un drago era forte quanto il suo corpo. E in quell’epoca, erano senza dubbio la razza più potente del Caos Primordiale. Avevano tutto il diritto di guardare dall’alto in basso tutti gli altri esseri viventi.


Se proprio si doveva affermare che un’anima fosse paragonabile a quella degli Dei Draghi, allora l’unica al mondo era la Divina Anima Immacolata di Shui Meiyin.


Tuttavia, nel Regno del Drago nessuno avrebbe mai potuto immaginare che nella misera, infima Regione Settentrionale esistesse un’anima ben al di sopra delle loro! Un frammento dell’Anima diabolica di un Imperatore dei Diavoli dell’Era Primordiale!


L’Anima dell’Imperatore Diabolico del Nirvana!


Quel testardo frammento d’anima aveva vagato per quasi un milione di anni per tutta la Regione Settentrionale, nella disperata speranza di trovare un ospite compatibile, e alla fine ci era riuscito quando era ormai sul punto di svanire completamente. Così, era nata la famosa e temuta Regina Diabolica del Regno delle Anime Rubate.


In parole semplici, quello era solo un minuscolo frammento di anima, ma era comunque a un livello ben superiore a quello degli Dei Draghi.


L’anima del Dio Drago Cremisi della Distruzione era tanto grande quanto quel frammento di anima diabolica era piccolo, ma il secondo stava erodendo la prima come un ago d’acciaio all’interno di un ceppo di legno marcio. Il Dio Drago Cremisi della Distruzione cercò in ogni modo di difendersi, ma quell’ombra continuò ad attaccare la sua anima fino a riempirla di tagli.


Alla fine, il terrore suscitato dalla possibilità che la sua anima venisse letteralmente ridotta a brandelli superò il suo orgoglio. Smise immediatamente di opporre resistenza e ritrasse il suo Dominio spirituale il più velocemente possibile.


Neppure nei suoi sogni più fantasiosi avrebbe mai immaginato che, prima o poi, sarebbe stato costretto a scappare con la coda fra le gambe. Non si sarebbe mai liberato di quell’umiliazione, fino alla sua morte.


Ma non sapeva ancora che persino fuggire sarebbe stato molto più difficile di quanto pensasse.


La sua aura maestosa e apparentemente sconfinata, così come la forza dei suoi ruggiti, era completamente scomparsa.


L’oceano di lava nella sua anima scomparve poco alla volta. L’intero Dominio spirituale sembrava sull’orlo del collasso.


Crack!


Shred!


Crack!


Nella sua anima comparve una fitta ragnatela di tagli neri. Ne erano stati strappati così tanti brandelli che, ormai, quello al suo interno non sembrava neppure più un drago. Il Dio Drago Cremisi della Distruzione non riusciva a sigillare quelle ferite, per quanto ci provasse.


Ci fu un’esplosione e, alla fine, il Dominio spirituale del Dio Drago Cremisi della Distruzione si liberò forzatamente da quello di Chi Wuyao.


“UAH!” l’espressione sul volto del Dio Drago Cremisi della Distruzione era distorta dal dolore, e indietreggiò di alcuni passi barcollando. Il suo sguardo era sia arrabbiato, sia confuso.


Chi Wuyao, al contrario, aprì gli occhi e scattò immediatamente verso il Dio Drago Cremisi della Distruzione. Scagliò una colonna di Energia Misteriosa nera dritta verso il suo petto.


“GAH…” Sebbene stesse gemendo dal dolore, il Dio Drago Cremisi della Distruzione si difese sferrando un colpo coi suoi artigli, nel tentativo di distruggere quella colonna di Energia Misteriosa.


Del resto, in quanto a forza fisica e forza misteriosa, era inferiore solo all’Imperatore del Drago.


Tuttavia, proprio quando i suoi artigli stavano per lacerare l'Energia Misteriosa nera, nelle sue pupille lampeggiò all’improvviso un bagliore oscuro. Poi, si sentì come se una lama avesse squarciato la sua anima già danneggiata.


“AAAAAAAAAAGH!”


Le sue grida fecero tremare lo spazio, e la sua Energia Misteriosa si dissipò rapidamente. L’attacco di Chi Wuyao sbalzò via facilmente i suoi artigli, colpendolo poi dritto allo sterno.


Il Dio Drago Cremisi della Distruzione era potente, ma neppure lui poteva ricevere un colpo del genere senza conseguenze. Il suo petto si incavò verso l’interno, e l’impatto lo scaraventò all’indietro.


In realtà, sebbene si fosse ritirato dal duello spirituale contro Chi Wuyao… non si era liberato dagli effetti dell’Anima dell’Imperatore Diabolico del Nirvana.


“Fratello Maggiore!”


A quel punto, solamente uno sciocco sarebbe rimasto aggrappato al proprio onore e avrebbe rispettato la correttezza dello scontro o sciocchezze simili. Il Dio Drago Immacolato scattò verso Chi Wuyao, tentando di colpirla.


Tuttavia, due sagome nere come l’inchiostro la raggiunsero prima che potesse provarci.


Ovviamente, erano Jie Xin e Jie Ling.


Il Dio Drago Immacolato divenne scuro in volto, trovando sorprendente la loro velocità e la loro forza, ma reagì immediatamente, scagliando verso di loro un’onda di Energia Misteriosa draconica.


Le armi delle due Streghe erano una coppia di spade nere, perfettamente identiche. Sferrarono due fendenti simultanei, e due raggi di Energia Misteriosa Oscura dalla forza straordinaria eruppero dalle loro lame, disperdendo l’onda di Energia Misteriosa draconica. Poi, convergerono in un solo punto, dirigendosi verso la fronte del Dio Drago Immacolato con una forza letale.


Il Dio Drago Immacolato rimase stupito ancora una volta. A scioccarla non fu la perfetta sincronia delle due Streghe, ma la loro Energia Misteriosa diabolica incredibilmente vasta.


Sebbene fosse risaputo ormai da parecchio che i Diavoli almeno al Divine King Realm avessero scoperto come nascondere la propria Energia Misteriosa Oscura, la forza esplosiva delle due Streghe gemelle l’aveva comunque stupita profondamente.


E neppure questo era il peggio. Quando le due Streghe avevano disperso facilmente la sua onda di Energia Misteriosa draconica, la sua esperienza accumulata nell’arco di centomila anni le aveva permesso di comprendere subito una verità terrificante:


Avrebbe potuto battere facilmente una di loro.


Ma insieme, loro due potevano sconfiggere lei altrettanto facilmente!


Il Dio Drago Immacolato fece scattare in avanti una mano e lacerò lo spazio di fronte a sé, costringendo il raggio di Energia Misteriosa Oscura a deviare dalla sua traiettoria. Tuttavia, le due Streghe lanciarono improvvisamente le loro spade in avanti, e subito dopo le armi si divisero a metà, formando quattro lame più corte, ognuna delle quali attaccò un punto vitale del Dio Drago Immacolato.


Le antiche Armi Profound degli Dei solitamente possedevano un grande potere. Le antiche armi dei Diavoli, al contrario, possedevano proprietà peculiari, che stupivano chiunque le vedesse per la prima volta.


Shred!


Le quattro lame si lasciarono alle spalle delle lacerazioni spaziali. Sembravano dei fiocchi neri inchiodati a una tela per dipingere nera.


Il Dio Drago Immacolato scomparve dal punto d’intersezione dei quattro attacchi e ricomparve a cinque chilometri di distanza. Poi, abbassò lo sguardo e osservò il suo braccio destro.


Nella sua semplice manica bianca, adesso c’era un taglio lungo circa cinque centimetri.


I suoi occhi divamparono di rabbia, poi distese le braccia e rilasciò tutta la sua aura. Tuttavia, non ebbe l’opportunità di sferrare un attacco, perché le grida raggelanti del Dio Drago Cremisi della Distruzione la raggiunsero ancora una volta.


BANG! BANG! BOOM!


Il Dio Drago Cremisi della Distruzione barcollò all’indietro, ancora e ancora, incalzato dal turbine di attacchi di Chi Wuyao. Sfruttando una sua momentanea distrazione, la Regina Diabolica si teletrasportò improvvisamente più vicino a lui e distrusse la sua Energia Misteriosa difensiva con un vortice oscuro dal raggio di trecento metri, per poi sferrare un colpo diretto.


L’esplosione generata dall’attacco si trasformò in un vero e proprio fiume di Oscurità.


PUUU –


Dalla bocca del Dio Drago Cremisi della Distruzione sgorgò una fontana di sangue – il sangue di un Dio Drago.


Era passato davvero molto tempo dall’ultima volta che lui aveva visto il suo stesso sangue, al punto che aveva dimenticato il suo colore e il suo sapore. E fra tutti i luoghi in cui poteva essere versato, era successo proprio al confine della disgustosa Regione Settentrionale.
                                


                                



