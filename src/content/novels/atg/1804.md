---
title: Capitolo 1804 – Il Dio Drago Sconfitto
pubDate: 2025-03-10T08:57:10.505Z
tags:
    - atg
---


Capitolo regolare di oggi,
0 in coda, 0/10 donazione
-Schadenfreude


"Che... che potere è questo?!" Disse un Realm King di livello inferiore battendo i denti.


"È proprio il potere di un Dio Drago... Davvero degno del potente Dio Drago Cremisi della Distruzione! Spaventoso! Può fare tremare il cielo e la terra!"


"Non si è sentita più notizia del Dio Drago Cremisi della Distruzione per oltre centomila anni. E pensare che siamo stati abbastanza fortunati da assistere ad un suo combattimento oggi."


"Quella luce nera appartiene all'Energia Misteriosa della razza dei diavoli! Sta affrontando la razza dei diavoli!"


"Sembra che le notizie di come il Dio Drago Cinereo sia stato ucciso dal Sovrano dei Diavoli fossero vere dopotutto. La razza dei diavoli ha destato le ire degli Dei Drago!"


"Il regno del Dio Drago sta attaccando! Il mondo sta per cambiare! Alla fine la razza dei diavoli sarà... ahhhhh!!"


Un'ondata di energia scaraventò via un gruppo di coltivatori. Quelli pi deboli subirono enormi ferite interne e tossirono sangue.


"Andiamo! Dobbiamo andarcene subito! Questo livello di potere può ucciderci facilmente da una grande distanza... Ugh!"


Un'altra onda d'urto interruppe chi stava parlando. Questi coltivatori non sapevano ancora che il Dio Drago Cremisi della Distruzione era impazzito.


Dopodiché i coltivatori della regione orientale si ritirarono ad una distanza di sicurezza. Le notizie di come Cremisi della Distruzione stava affrontando i diavoli si diffusero come un incendio.


Era un evento che riempiva tutti d'emozione.


Il regno del Dio Drago alla fine si era degnato di attaccare la razza dei diavoli. L'arrivo del più potente Dio Drago sembrava che avrebbe dato inizio ad una guerra totale tra la Divina Regione Occidentale e quella Settentrionale.


Questo scontro avrebbe deciso il destino dell'intero regno degli dei.


Tuttavia queste folle non si sarebbero mai immaginate che Cremisi della Distruzione sarebbe finito in condizioni così pessime.


Vergogna, rabbia, dolore, collasso spirituale, la completa perdita di controllo... Chiunque lo avesse visto avrebbe pensato che fosse impazzito.


Ogni attacco era più selvaggio del precedente. La sua aura draconica divenne anche più caotica. Chi Wuyao attaccò di nuovo il Dio Drago Cremisi della Distruzione mentre sfrecciava nell'aria come una piccola barca che stava lottando per sopravvivere ad una tempesta furiosa.


Sfortunatamente il fisico di un Dio Drago era troppo potente. Nonostante tutto non poteva danneggiarlo così tanto.


<em>RUMBLE!!</em>


L'aura di Cremisi della Distruzione esplose e ridusse lo spazio attorno in un inferno. Il bagliore cupo nel suo sguardo diventò più acceso e si irrigidì come una statua mentre la sua aura scoppiava come un palloncino. La sofferenza che provò fu il dolore più intenso che aveva sperimentato finora.


La sua perdita di controllo permise all'anima diabolica di Chi Wuyao di divorare la sua sempre più rapidamente.


Era il momento che la Regina Diabolica aveva aspettato da molto tempo.


Si teletrasportò al centro del suo addome. Il fiocco nero che usava come arma brillò come gli occhi di un antico diavolo.


Un istante... due... tre...


Mezzo respiro!


Il Dio Drago Cremisi della Distruzione stava ancora lottando per sopportare il dolore. Aveva il vago presentimento di essere in pericolo, ma la sua mente era confusa e non poteva nemmeno pensare al modo più appropriato per rispondere, figuriamoci reagire.


Naturalmente il Dio Drago Immacolato percepì questo pericolo e cercò di aiutare il suo compagno, ma le lame di Jin Xin e di Jie Ling la costrinsero ad indietreggiare.


Un respiro... un respiro e mezzo... due respiri!


Al livello degli imperatori divini, un solo passo falso sarebbe stato sufficiente a causare gravi ferite. Se il Dio Drago Cremisi della Distruzione fosse stato lucido, non avrebbe mai dato così tanto tempo per radunare la sua energia alla sua nemica.


Sfortunatamente per lui, non era in condizioni normali. Chi Wuyao era riuscita a preparare la sua tecnica proprio sotto il suo naso.


Quando la Regina Diabolica alzò di nuovo lo sguardo, le sue pupille erano scomparse completamente. Era rimasta solo pura oscurità.


"Oscurità senza leggi... tomba dell'Asura..."


Sussurrò qualcosa e sollevò le mani. Ogni suono si interruppe e sembrava che il tempo stesso si fosse congelato. Si muoveva solo il fiocco rosso, che toccò la pancia del Dio Drago Cremisi della Distruzione e...


<em>Bang!</em>


Penetrò attraverso la sua pelle con un tonfo soffocato.


Il fiocco nero aveva squarciato il corpo del Dio Drago più formidabile come se fosse carta.


Alla fine il tempo tornò a scorrere normalmente.


<em>Whooosh!!</em>


Il sangue schizzò dalla schiena e dalla pancia del Dio Drago come un paio di fontane. Dopo un altro ruggito di dolore, un potere sconvolgente simile all'eruzione di diecimila vulcani si espanse di fronte.


L'energia diabolica che proteggeva Chi Wuyao crollò e lei cominciò a precipitare come un sasso.


Subito sopra di lei cadeva una pioggia di sangue.


Non era la prima volta che il Dio Drago Cremisi della Distruzione subiva una ferita così terribile, ma nessuno era mai riuscito a trapassare il suo corpo prima d'ora.


Il dolore inflitto al suo corpo non era pari nemmeno ad un milionesimo rispetto ai danni al suo senso di sicurezza e alla sua determinazione.


"!!!" Il Dio Drago Immacolato che era famosa per la sua eterna calma si inquietò profondamente quando vide la pioggia di sangue.


Quel piccolo momento di distrazione fu sufficiente per dare un'occasione a Jie Xin e a Jie Ling.


La formazione della doppia calamità delle streghe era una tecnica antica impressa nell'anima dell'Imperatore Diabolico del Nirvana. Anche se era stata Chi Wuyao ad insegnarla alle due donne, Jie Xin e Jie Ling erano le sole al mondo che potevano eseguirla alla perfezione.


Chi Wuyao aveva anche cambiato il nome della tecnica per loro.


Le due streghe attaccarono all'improvviso, disegnando una rete di oscurità che circondò il Dio Drago Immacolato da ogni lato con le loro lame.


Lo spazio stesso fu tagliato in molti frammenti.


<em>Zzzt!</em>


Le conoscenze e le esperienze del Dio Drago Immacolato erano cento volte superiori a quelle di Jie Xin e Jie Ling. Capì subito che era una tecnica terrificante che non poteva affrontare direttamente.


Al contrario di altri Dei Drago, non provava vergogna nell'indietreggiare in uno scontro. Protesse subito il suo corpo con il suo potere, evitò il raggio d'azione della tecnica e riapparì a circa cinque chilometri di distanza. Tuttavia sentì ancora due punti gelidi sul volto.


Gocce di sangue colarono sul suo viso. Sulla sua guancia destra erano apparsi due tagli.


Come se stesse emulando Cremisi della Distruzione, Immacolato era diventata il secondo Dio Drago a subire un colpo del genere ed era la ferita più umiliante per una donna... una ferita sfigurante!


Tuttavia il Dio Drago Immacolato non si infuriò. Non pensò nemmeno al suo sfregio, si approfittò della pausa dei movimenti di Jie Xin e Jie Ling e caricò verso il Dio Drago Cremisi della Distruzione.


Ormai il suo compagno non poteva distinguere un alleato da un nemico. Quando percepì un'aura avvicinarsi a lui a gran velocità, rilasciò un ruggito arrabbiato e la attaccò.


<em>Bang!!</em>


Lo spazio si compresse e si gonfiò... dopo che il Dio Drago Immacolato prese con fermezza gli artigli del suo alleato, ringhiò: "Fratello maggiore, sono io!"


"Grr... ahhhhh!" Cremisi della Distruzione non smise di ringhiare perché soffriva di un dolore dieci volte superiore rispetto all'inizio. Tuttavia non era arrivato al punto da non poter riconoscere il Dio Drago Immacolato. Ritirò il suo potere mentre tremava come una foglia.


"Dobbiamo andarcene, ora! Presto!" Il Dio Drago Immacolato avvolse l'artiglio del suo compagno e lo trascinò verso ovest.


"Ahhhhh!" Il Dio Drago Cremisi della Distruzione si oppose. La spinse con violenza per poi ruggire con dolore: "Io... Cremisi della Distruzione... non sono mai fuggito... da un campo di battaglia!"


"Strega... devo uccidere la strega... devo... uccidere... ahhhhh!"


Una luce bianca brillò dalle pupille del Dio Drago Immacolato e un'ombra pallida apparì dietro di lei. Poi gli parlò usando la voce del suo spirito draconico.


"Svegliati fratello maggiore! Se non espelli l'anima diabolica dal tuo corpo finché potrai farlo, il tuo spirito rimarrà danneggiato per sempre! Vuoi cadere in un abisso senza ritorno?!"


La voce della sua anima lo raggiunse e finalmente Cremisi della Distruzione recuperò un po' di lucidità.


"Andiamo!!"


Il Dio Drago Immacolato radunò nuovamente la sua energia e trascinò di nuovo il suo alleato verso ovest.


Stavolta il suo fratello maggiore si oppose solo per un po' prima di cedere.


In questo modo poteva giustificarsi con sé stesso dicendo che era stato il Dio Drago Immacolato a trascinarlo via; non era scappato dal campo di battaglia di sua iniziativa.


Prima di andarsene, guardò lo spazio dove aveva versato il suo sangue. Chi Wuyao sembrava piccola quanto un granello di sabbia, ma la sua immagine era impressa nel suo spirito come un marchio di vergogna permanente.


Il sangue stava ancora colando dal suo dorso. Ogni goccia di sangue traboccava di odio.


Chi Wuyao non aveva dato l'ordine di inseguirli, così Jie Xin e Jie Ling non stavano cercando di fermare i due Dei Drago che stavano fuggendo proprio di fronte ai loro occhi. Si girarono e tornarono al fianco della loro maestra allo stesso tempo.


La foschia nera che sembrava circondare sempre Chi Wuyao si era sbiadita. Sia Jie Xin che Jie Ling la fissarono preoccupate: "Maestra, lei..."


Chi Wuyao mostrò un lieve sorriso e scossa la testa, indicando che stava bene. Poi chiamò piano: "Hua Jin."


Un paio di respiri di tempo dopo, apparì una persona dal nulla, era la settima strega Hua Jin.


"Com'è andata?" Chiese Chi Wuyao.


Hua Jin rispose rispettosamente: "Ora capisco perché è considerato il tesoro del regno Luce di Gemma. Ha superato ogni mia immaginazione. Non c'è da meravigliarsi che sia riuscito ad ingannare tutti gli imperatori divini allora."


Quando sollevò le mani, mostrò una sfera scintillante.


Era la Pietra dell'Immagine Luce di Gemma!


Era l'oggetto che aveva permesso a Shui Meiyin di registrare cos'era successo veramente quel giorno senza che gli altri lo notassero. Era l'oggetto che aveva fatto crollare ogni fiducia nelle tre regioni divine dopo che il suo contenuto si era diffuso in tutto il mondo tramite la proiezione dell'Eternità.


Secondo Chi Wuyao, le quattro Pietre dell'Immagine Luce di Gemma valevano quanto miliardi di soldati. Era stato anche per questo che, con il permesso di Shui Meiyin, ne aveva presa una un po' di tempo fa.


Chi Wuyao prese la giada e la sondò brevemente con la sua percezione. Il suo sorriso si allargò.


"Meraviglioso. Sembra che dovremo fare un viaggio nel regno dell'Eternità prima." Disse con noncuranza Chi Wuyao. "Sigh, quasi non voglio partire per la Divina Regione Meridionale. La proiezione dell'Eternità è così utile..."


All'improvviso un rossore innaturale accese il suo viso. Poi uno schizzo di sangue fuoriuscì dalla sua bocca.


"Maestra!"


Tutte e tre le streghe impallidirono e accorsero da lei.


Era solo l'inizio. Diverse altre boccate di sangue colarono dalle sue labbra e la facciata forte che Chi Wuyao aveva mostrato finora crollò insieme alla sua aura diabolica. Crollò e lasciò cadere la testa sul petto di Jie Xin.


Anche se aveva inferto un duro colpo al Dio Drago Cremisi della Distruzione, non era stato facile affrontarlo nella sua vera forma. Le ondate di potere che aveva scatenato quando era impazzito erano state assolutamente letali e anche se non era stata colpita direttamente, anche un attacco di striscio era stato sufficiente a ferirla.


L'anima dell'imperatore diabolico del Nirvana era di livello superiore rispetto a quella di Cremisi della Distruzione. Tuttavia era solo un filo; una formica in confronto alla montagna di Cremisi della Distruzione. Chi Wuyao non se l'era cavata facilmente contro gli attacchi spirituali dell'avversario.


Chi Wuyao si portò una mano al petto. Non cercò di sforzarsi e continuò ad appoggiarsi a Jie Xin. Mostrò un sorriso gentile e disse: "Non preoccupatevi, quel drago rosso è in condizioni molto peggiori rispetto a me. Anche se riuscirà ad espellere la mia anima diabolica, per almeno un millennio si spaventerà come un gattino ogni volta che mi rivedrà. Solo per questo ne vale la pena."


"Per favore non si sforzi di parlare. Guariremo subito le sue ferite." Disse con fare urgente Hua Jin.


Chi Wuyao scosse lievemente la testa: "Sto bene. Non dobbiamo tardare. Muoviamoci."


"Un'altra cosa, non fate sapere... delle mie ferite... al Sovrano dei Diavoli..."


Quando la sua vista si annebbiò, un'ondata di fatica irresistibile la assalì. Il mondo vorticò per un istante e tutto precipitò nell'oscurità.


.....


Quando il Dio Drago Cremisi della Distruzione sporco di sangue ritornò nel suo regno sostenuto dal Dio Drago Immacolato, sembrò trasformare l'intera regione in un inferno gelido. I re, le guardie, i maestri, i sovrani anche gli Dei Drago del regno erano rimasti scioccati.


Il Dio Drago Immacolato non ebbe il tempo di spiegare tutto nel dettaglio. La sua priorità era di radunare tutti i suoi compagni e rimuovere l'anima diabolica nello spirito del suo fratello maggiore.


Tuttavia, una terribile notizia li travolse prima che potessero curare Cremisi della Distruzione...


La razza dei diavoli aveva attivato di nuovo la proiezione dell'Eternità.


Sorprendentemente, il protagonista della scena stavolta era il loro capo, il Dio Drago Cremisi della Distruzione!
                                


                                



