---
title: Capitolo 1805 – La Divina Regione Occidentale Avvilita
pubDate: 2025-03-10T08:57:10.505Z
tags:
    - atg
---


Dalla prossima settimana torno con il programma di prima, lunedì, martedì, giovedì e venerdì, quattro a settimana come al solito.
Capitolo regolare di ieri,
0 in coda, 0/10 donazione
-Schadenfreude


Il potente e misterioso Dio Drago Cremisi della Distruzione era apparso negli schermi sopra di loro. Veniva messo alle strette più volte dalla Regina Diabolica, le sue grida roche e i suoi ruggiti di dolore riecheggiarono nel cielo e poi rivelò il suo vero corpo.


L'enorme drago cremisi rilasciò un ruggito sconvolgente mentre veniva preso dalla frenesia. Sembrava completamente impazzito... Dopodiché, Chi Wuyao sfrecciò oltre i suoi attacchi e lanciò degli attacchi incredibili, facendo piovere sangue di drago dal cielo, uno spettacolo scioccante che nessuno si sarebbe mai aspettato.


Invece il Dio Drago Immacolato era stata bombardata continuamente dagli attacchi delle due streghe e il suo viso era stato sfregiato da una lama di energia nera. Alla fine era riuscita a distanziarsi da loro e a fuggire con il suo compare, lasciando una lunga scia di sangue.


Non importava quanto fosse elaborato un discorso, non poteva avere un impatto grande quanto quello di un'immagine vera e propria. Questa proiezione si diffuse velocemente dalla Divina Regione Orientale al resto dell'universo e causò un enorme tumulto.


Questa verità distrusse la fiducia di tutti quanti. Le sconfitte consecutive della Divina Regione Orientale e Meridionale erano stati duri colpi per la loro psiche. Questa immagine però fu un attacco fatale alla sicurezza di ogni coltivatore del Regno degli Dei.


Questo specialmente per gli abitanti della Divina Regione Occidentale!


Che sorta di creature erano i nove Dei Drago?


Erano i bracci destri dell'Imperatore del Drago, le colonne portanti del regno del Dio Drago. La loro posizione era così prestigiosa che erano alla pari con gli imperatori divini degli altri regni.


La morte miserabile del Dio Drago Cinereo nel regno del Mare Meridionale aveva sconvolto l'intero regno e tutti si erano aspettati una risposta furiosa da parte degli Dei Drago. Ma nessuno aveva sottovalutato, né era rimasto deluso dal Dio Drago Cinereo.


Questo perché si diceva che i diavoli più forti della Divina Regione Settentrionale avevano accompagnato Yun Che nel regno del Mare Meridionale. Così non importava quanto fosse formidabile il Dio Drago Cinereo, non avrebbe potuto fare nulla visto che aveva dovuto affrontare i guerrieri più potenti della Divina Regione Settentrionale da solo.


Tuttavia questa battaglia era diversa... Le immagini avevano mostrato come Cremisi della Distruzione e la Regina Diabolica avevano fatto un duello e nessuno aveva interferito nello scontro. Eppure aveva finito con l'essere surclassato dalla Regina Diabolica e alla fine la donna lo aveva trapassato con un attacco. Era stato perfino trascinato a forza dal Dio Drago Immacolato in fuga.


Inoltre il Dio Drago Immacolato era stata messa alle strette dalle due streghe che erano molto meno famose di lei. Era riuscita a stento a contrattaccare e aveva finito con il ricevere una ferita umiliante al viso.


Il Dio Drago numero uno non solo aveva perso contro la Regina Diabolica, lo aveva fatto senza dignità e l'ultima immagine che aveva lasciato era quella della pioggia di sangue dal suo corpo.


La Divina Regione Orientale tremò insieme a quella Meridionale, e anche i diavoli che si stavano spostando silenziosamente verso sud si inginocchiarono con fare venerante quando videro le immagini proiettate sopra di lui. Era stato proprio come quando si erano prostrati davanti al maestoso potere del Sovrano dei Diavoli.


Per quanto riguardava la Divina Regione Occidentale, in quel momento era disceso un silenzio terrificante in questo territorio.


Anche se era la regione divina più formidabile del Regno degli Dei, il regno del Dio Drago era rimasto quasi indifferente nei confronti della Divina Regione Settentrionale. Anche quando l'esercito della regione orientale era stata annientata e quando la regione meridionale era stata stravolta nell'arco di una sola notte, erano rimasti ancora convinti che il regno del Dio Drago fosse imbattibile.


Questo perché il regno del Dio Drago era potentissimo e i nove Dei Drago stessi erano praticamente nove imperatori divini.


Inoltre i potenti individui che avevano ereditato i ricordi dei loro antenati sapevano che il capo tra i loro nove esperti, Cremisi della Distruzione, era un'esistenza terrificante che superava ogni altro imperatore divino, secondo solo all'Imperatore del Drago in persona.


Era questa convinzione che aveva permesso loro di affrontare i diavoli senza battere ciglio. Ma ora questa fiducia era stata infranta nel modo più chiaro e diretto, in un mondo inquestionabile.


Quando le notizie di questo raggiunsero la sala sacra, ogni Dio Drago mostrò un'espressione incredibilmente cupa.


Anche se Cremisi della Distruzione era lucido al momento, la sua anima draconica era stata tormentata dall'incursione diabolica di Chi Wuyao. Era difficile per lui calmare la sua mente e il suo spirito, la sua vista si oscurò nel momento in cui cadde a terra. Sangue schizzò dalla sua bocca e quasi svenne sul posto.


Quando videro tutte le immagini, gli altri Dei Drago... si sentirono salire il sangue alla testa. I loro volti assunsero delle tinte da rosso sangue a nero mentre iniziavano ad ansimare.


Un Dio Drago poteva perdere o anche morire, ma come poteva farsi battere in modo così umiliante, patetico e orribile...


Chi conosceva meglio Cremisi della Distruzione poté credere a stento che il drago impazzito in quella proiezione fosse davvero lui!


Non solo aveva perso l'onore e la dignità, le sue azioni praticamente avevano gettato un enorme disonore in tutti gli Dei Drago.


In quel momento si resero tutti conto che Chi Wuyao aveva escogitato questa trappola in modo da poterli umiliare tutti.


Aveva distolto la loro attenzione a nord e una volta che aveva scoperto di aver attirato Cremisi della Distruzione, aveva escogitato la seconda parte del suo piano. E ora aveva completato la sua trappola... Questa sensazione di umiliazione senza precedenti diede la sensazione a tutti gli Dei Drago che fosse piovuto letteralmente dello sterco sulle loro teste!


Erano stati proprio catturati dalla sua ragnatela e questo aveva sconvolto il Regno degli Dei già tremante.


"Spregevole... Strega... ti ucciderò... sicuramente!" Cremisi della Distruzione aveva ringhiato attraverso i suoi denti rotti. I suoi occhi assomigliavano ad abissi scarlatti e ognuna delle sue parole si era riempita di odio.


Duecentomila anni di orgoglio e gloria erano stati distrutti in un solo giorno.


"Non c'è bisogno di rimuginarci." Il Dio Drago Turchese lo confortò usando il tono più calmo che poteva usare. Si controllò e poi continuò: "Questo affare indubbiamente scuoterà gli abitanti della Divina Regione Occidentale, ma non influenzerà il regno del Dio Drago. Il fratello maggiore riuscirà sicuramente a vendicarsi diecimila volte di più tra due mesi."


Così consolò Long Fei.


Tuttavia il regno del Dio Drago non ne sarebbe stato davvero influenzato?


Perfino il Dio Drago Turchese dall'aspetto cupo era lontano dall'essere calmo. Anche trascurando l'enorme vergogna che provava, era sconvolto.


Il Dio Drago Cinereo era morto miserabilmente ed era riuscito solo a mandare una trasmissione spirituale prima di morire.


Ora Cremisi della Distruzione aveva subìto una sconfitta umiliante. Nonostante fosse caduto nella trappola della Regina Diabolica, era stato comunque battuto. Inoltre la forza non era mai stata il solo fattore decisivo in uno scontro.


Le Divine Regioni Orientale e Meridionale al momento erano avvolte dall'oscurità. E ora un'ombra era entrata nei cuori del regno del Dio Drago prima ancora che iniziassero a lottare contro i diavoli.


I guerrieri di Yun Che erano molto più terrificanti di quanto si immaginassero... Inoltre continuavano a superare le loro aspettative.


Oggi, anche se l'Imperatore del Drago non avesse dato quell'ordine nel regno dell'Inizio Assoluto, nessuno degli Dei Drago ormai avrebbe osato fare mosse avventate.


Solo il ritorno dell'Imperatore del Drago avrebbe fatto tornare tutto alla normalità.


.....


Divina Regione Occidentale, regno Qilin.


Il più forte regno sovrano nella Divina Regione Occidentale dopo quello degli Dei Drago sembrava ricevere molti ospiti oggi. Inoltre queste persone erano arrivate usando i mezzi più discreti e se n'erano andati velocemente dopo la più breve delle visite.


"Sigh." L'Imperatore Qilin era sul tetto di una torre alta mentre sospirava debolmente. Dopodiché spostò lo sguardo dal cielo nuvoloso e si voltò per accogliere il visitatore più recente: "È arrivata."


Energia fredda vorticò nell'aria e nebbia gelida si divise per rivelare una donna alta e snella vestita di blu.


"Imperatore Qilin, sono venuta a disturbarla di nuovo." Rispose l'Imperatrice del Drago Blu.


"L'ho aspettata per molto tempo in realtà." Disse l'altro con uno sguardo caloroso. Voleva salutarla con il suo solito sorriso, ma non importava quanto ci stesse provando, le sue labbra si rifiutavano di ubbidire.


"Quest'aura..." Disse l'Imperatrice del Drago Blu mentre si avvicinava a lui: "È venuto l'Imperatore Divino delle Miriadi di Manifestazione?"


"Tutti loro mi hanno porto visita." Rispose l'imperatore Qilin.


"..." L'Imperatrice del Drago Blu rimase in silenzio per un po' di tempo, ma il suo viso rimase calmo come sempre.


"Tra i miriadi di regni, con Long Bai come re e Long Fei come suo secondo, finché entrambi i draghi regnano volando nel cielo, non ci sarà caos nella terra."


L'Imperatore Qilin sospirò per poi continuare: "Durante la mia lunga vita, non ho mai dubitato di queste parole. Almeno prima di ieri."


L'Imperatrice del Drago Blu rispose: "Così anche lei è rimasto scioccato dall'evento di ieri. Tuttavia, secondo le notizie dal regno del Dio Drago, Cremisi della Distruzione è caduto nella trappola della Regina Diabolica ed è per questo che ha perso. Era in uno stato anormale ieri, così la storia è più che plausibile."


L'Imperatore Qilin scosse la testa e disse: "Ma una sconfitta è comunque una sconfitta. Inoltre ha perso in modo così umiliante e patetico. Inoltre i membri di alto livello della razza dei draghi non hanno mai dato giustificazioni per una sconfitta. Così diffondere queste notizie è più dannoso, perché mostra che il regno del Dio Drago si è innervosito."


"Sì." L'Imperatrice del Drago Blu non aveva altra scelta se non riconoscere questo punto.


"Imperatore Qilin, oggi sono venuta a chiederle consiglio." L'imperatrice del Drago Blu decise di parlare in modo diretto: "In altre parole, spero che possa ottenere il suo riconoscimento riguardo ad una certa questione."


"Eheheh." Ancora prima di sentire la domanda, l'Imperatore Qilin ridacchiò e disse: "Non c'è bisogno di vergognarsi o di aver paura di ciò che sta provando o pensando. Al contrario, è esattamente così che si dovrebbe sentire."


Le labbra dell'Imperatrice del Drago Blu fremettero: "..."


"Se fosse una mera coltivatrice, allora qualsiasi decisione che farebbe sarebbe influenzata solo dalla sua testa calda. Tuttavia è un'imperatrice. In quanto capo di un regno sovrano, è responsabile di un gigantesco regno che è continuato per decine di migliaia di anni. Non ha il diritto di essere impulsiva, né di essere egoista. Dovrebbe fare ognuna delle sue decisioni per prolungare la prosperità e la sopravvivenza del regno del Drago Blu."


"Non sono diversa da lei sotto questo aspetto."


Questa risposta fece accigliare la donna, che chiese con cautela: "Sta dicendo che..."


"Dopo che l'Imperatore del Drago ritornerà nel suo regno, non avremo altra scelta se non ubbidire ai suoi ordini. Anche se non fosse per il regno del Dio Drago, avremmo il dovere di combattere per la nostra regione." L'Imperatore Qilin fece una pausa, ma la sua voce divenne più profonda quando aggiunse: "Tuttavia, dobbiamo prepararci ad un'eventuale sconfitta del regno del Dio Drago."


Il potente regno del Mare Meridionale era stato distrutto nell'arco di un solo giorno.


Gli altri tre regni sovrani rimasti avevano scelto di sottomettersi senza opporsi.


Qianye Fantian, un uomo dalle ambizioni sconfinate, aveva scelto di puntare il tutto per tutto e lasciare il suo regno del Monarca del Brahma alla compagna di Yun Che, Qianye Ying'er. I due antenati del Brahma, che inaspettatamente erano tornati in questo mondo, avevano scelto di allearsi con i diavoli.


Anche i draghi dell'Inizio Assoluto, che si erano isolati dal resto dell'universo, avevano scelto di abbandonare la loro neutralità e di schierarsi.


Erano tutte scelte incredibilmente scioccanti. Era perché avevano visto qualcosa in Yun Che?


Questo perché ancora prima di considerare la morte miserabile del Dio Drago Cinereo e la patetica sconfitta di Cremisi della Distruzione...


Considerati tutti questi fattori, anche una persona che si fidava e capitava il regno del Dio Drago avrebbe iniziato a provare dubbi.


"Perciò risparmi un po' delle sue forze e si assicuri di avere un po' di vie di fuga, lo faccia tutto a sua discrezione." L'imperatore Qilin chiuse gli occhi: "Non importa cosa sceglie, ricordi, non c'è una risposta giusta o sbagliata."


L'Imperatrice del Drago Blu annuì lentamente: "Questo viaggio non è stato invano. Le sue parole hanno alleviato molto il peso sul mio cuore."


"Il mondo è impaurito e pieno d'ansia, così non la disturberò ulteriormente. Addio." La donna si voltò e ritirò la sua aura prima di prepararsi ad andarsene.


"Specialmente lei." Disse all'improvviso l'Imperatore Qilin. "Negli ultimi anni la luce nei suoi occhi è diventata spenta e pesante. È a causa di Yun Che?"


L'Imperatrice del Drago Blu si irrigidì per un momento per poi rispondere: "I pensieri della mia razza sono come l'acqua e i nostri cuori sono di ghiaccio. Ci vendichiamo quando subiamo dei torti e ripaghiamo i nostri debiti di gratitudine. Solo Yun Che... è diventato un nodo nel mio cuore che non sono riuscita a sciogliere."


L'Imperatore Qilin rise all'improvviso e quella risata era eccezionalmente calda e gentile: "È stata imperatrice per così tanti anni, ma questo è un tratto che ha avuto fin da giovane. Molto bene... molto bene."


L'Imperatrice Qilin annuì lievemente in risposta alle sue parole e poi se ne andò silenziosamente.


La perdita di sicurezza del regno del Dio Drago avrebbe fatto considerare agli altri regni sovrani la possibilità di venire sconfitti.


E questo era esattamente il risultato che Chi Wuyao sperava di ottenere.
                                


                                



