---
title: Capitolo 1806 – Le Tre Donne
pubDate: 2025-03-10T08:57:10.505Z
tags:
    - atg
---


Capitolo regolare di oggi,
0 in coda, 0/10 donazione
-Schadenfreude


Dopo aver lasciato la Divina Regione Orientale, le arche profound nere che non dovevano più nascondere la loro presenza aumentarono drasticamente la loro velocità mentre sfrecciavano verso sud.


La Divina Regione Meridionale fu colta dal panico, ma queste imbarcazioni profound ignorarono tutto il resto e si diressero verso il regno del Mare Profondo delle Dieci Direzioni in formazione. Tutti i regni stellari principali e i centri della regione erano rimasti intoccati al contrario di quello che era accaduto nell'area orientale.


Erano trascorsi pochi giorni da quando le arche profound nere erano volate nel regno del Mare Profondo delle Dieci Direzioni, ma l'esercito dei diavoli non mostrò segno di voler sbarcare. Nonostante fosse così, il terrore che aveva avvolto l'intera regione meridionale non si era ancora dissipato.


Il nucleo della Divina Regione Settentrionale era passato da est a sud, e per i regni stellari e i coltivatori della regione meridionale non era diverso dal finire nelle fauci di una tigre. Nessuno si poteva immaginare quando avrebbe strappato le loro teste a morsi.


Stavolta la Divina Regione Settentrionale aveva davvero spostato tutti i suoi uomini. I tre regni sovrani del nord, quello della Luna Ardente, delle Anime Rubate e Yama avevano fatto strada e l'esercito principale dei regni stellari superiori e intermedi aveva viaggiato insieme a loro. Questo grande movimento faceva sembrare che stessero abbandonando il territorio conquistato ad est per cercare disperatamente di evitare la furia del regno del Dio Drago.


Chi Wuyao e le tre streghe Jie Ling, Jie Xin e Hua Jin arrivarono per ultime.


Quando entrò nel regno del Mare Profondo delle Dieci Direzioni, chiunque la vedesse si sarebbe inchinato di fronte a lei. Sia i diavoli del nord che gli abitanti di questo territorio. Se prima lo avevano fatto per venerazione, ora lo facevano per pura paura.


Questa era la Regina Diabolica del Nord, Chi Wuyao! La donna terrificante che aveva sconfitto il Dio Drago numero uno e l'aveva fatto scappare con la coda tra le gambe!


Inoltre le due splendide donne dietro di lei dall'espressione fredda e serena erano le gemelle che avevano sconfitto il Dio Drago Immacolato da sole.


Tutti nel Regno degli Dei avrebbero riconosciuto queste tre persone.


"Cang Shitian del regno del Mare Profondo delle Dieci Direzioni dà il benvenuto alla Regina Diabolica."


Dopo aver gridato con entusiasmo, Cang Shitian si fece avanti per darle il benvenuto con il suo seguito di Dei del Mare. Si inchinò rispettosamente prima ancora che si avvicinasse e gridò: "La potenza divina della Regina Diabolica scuote il mondo e ne avevo già sentito parlare già da dieci millenni fa. Finalmente ho avuto l'onore di vedere le sue prodezze pochi giorni fa e perfino qualcuno di così forte come il Dio Drago Cremisi della Distruzione non è stato altro che un verme di fronte alla sua forza incredibile."


"La sola al mondo degna di essere la regina del Sovrano dei Diavoli è lei e il solo a meritarsi le grazie della Regina Diabolica è il Sovrano dei Diavoli stesso! Se unirete la forza, darete davvero inizio ad una nuova era! È il momento che si scrivano nuove regole!"


Con il viso nascosto da nebbia nera, Chi Wuyao scorse Cang Shitian con il suo sguardo seducente per poi rispondere languidamente: "Ho sentito parlare dell'Imperatore Divino Cang Shitian molto tempo fa ed è davvero all'altezza della sua reputazione. Anche le sue lodi sono al livello di un imperatore divino."


Cang Shitian chinò la testa e disse: "Non oso accettare lodi così generose dalla Regina Diabolica. Il fatto che ci faccia grazia della sua presenza è già una benedizione per noi. Per averla con noi, vale la pena affrontare anche cento calamità..."


Prima che potesse finire di parlare, Cang Shitian percepì un'aura estremamente pesante e opprimente che si stava avvicinando rapidamente. Capì subito a chi apparteneva, si girò e si inginocchiò: "Porgo i miei rispetti al Sovrano dei Diavoli."


Yun Che era disceso dal cielo con Qianye Ying'er al suo fianco, i tre antenati Yama lo stavano seguendo da lontano.


"Sua magnificenza." Chi Wuyao lo salutò con un lieve ma dolce sorriso. La sua voce dolce risuonò nell'aria, facendo tremare le anime di chi la sentiva. Alcuni provarono una sensazione di stordimento sentendo una voce così seducente. "E pensare che durante la visita improvvisa che hai fatto a sud hai sottomesso l'intera Divina Regione Meridionale. Mi hai dato proprio una piacevole sorpresa."


Yun Che la fissò per un po' di secondi e poi si rimangiò ciò che stava per dire. Rispose con tono calmo: "Non hai fatto la stessa cosa? Anche tu mi hai dato un'enorme sorpresa."


Chi Wuyao si spostò in avanti, la sua figura snella ed elegante si protese verso Yun Che: "È stata un'idea che mi è venuta al volo. È stato presuntuoso da parte mia. Se il Sovrano dei Diavoli vorrà punirmi di fronte a tutti, non mi lamenterò."


All'apparenza sembrava che si stesse preparando ad un castigo, ma la sua voce era incredibilmente seducente. Cang Shitian, che era lì vicino, si sentì bruciare tutto il corpo... Si concentrò e cercò di calmarsi mordendosi la punta della lingua. Solo quando sentì il sapore metallico del sangue riuscì a reprimere i suoi istinti selvaggi ed evitare di mostrare espressioni inappropriate.


Anche se il suo corpo bruciava di desiderio, le profondità dello sguardo di Cang Shitian erano piene di shock e di umiliazione.


Era proprio all'altezza della fama che aveva appena conquistato distruggendo la reputazione millenaria di Cremisi della Distruzione in una sola battaglia. Solo poche parole lo avevano influenzato in modo così spaventoso.


Tuttavia ciò che lo sbalordì di più fu la reazione di Yun Che.


Cang Shitian era solo uno spettatore e aveva rischiato di perdere il controllo, ma Yun Che era l'obiettivo diretto dell'attacco di Chi Wuyao. Le sue labbra erano vicine al suo orecchio e ogni sua parola risuonava nel suo spirito. Tuttavia la sua espressione rimase impassibile sotto questo "assalto" e l'unica ovvia reazione che Cang Shitian fu lo spostamento dello sguardo di Yun Che.


"Hai sempre ottenuto successi in tutte le tue iniziative." Disse Yun Che. "Stavolta non hai fatto eccezione. Tuttavia è meglio se non ti comporti in modo così imprudente e presuntuoso in futuro, perché... non ce n'è bisogno."


Chi Wuyao: "..."


Qianye Ying'er strinse gli occhi... Quando si parlava di imprudenza, nessuno poteva paragonarsi a Yun Che. Ma era il Sovrano dei Diavoli, così cosa potevano farci?


Tuttavia furono le parole "non c'è n'è bisogno" ad essere state particolarmente pungenti. Anche se le intenzioni di Yun Che erano scoraggiarla dal correre rischi, inevitabilmente ferivano.


Yun Che avanzò un po' di passi per evitare di guardare direttamente Chi Wuyao negli occhi. "Il paesaggio del regno del Mare Profondo delle Dieci Direzioni è particolarmente bello, dovresti darci un'occhiata. Tra sei ore voglio che tutti si rechino nella sala principale, ho qualcosa di importante da annunciare."


Dopo aver finito di parlare, Yun Che se ne andò.


Qualcosa di importante?


Chi Wuyao mostrò un'espressione pensosa e rimase sul posto.


Che fosse...


"Sei rimasta ferita?" Chiese Qianye Ying'er.


"Non ti devi preoccupare di queste misere ferite." Rispose con noncuranza Chi Wuyao.


"Perfino io posso capire se sono gravi o no, credi che lui non ci sia riuscito?"


Qianye Ying'er fissò oltre la nebbia nera e la fissò negli occhi. "So molto meglio di te quanto è forte Cremisi della Distruzione. La tua anima da diavolo unica è impareggiabile, ma alla fine è troppo debole. Inoltre ne hai già diviso un filo per impiantarlo nel corpo di Zhou Xuzi. Non credo tu abbia nemmeno il dieci per cento di possibilità di vincere contro il Dio Drago Cremisi della Distruzione."


"Correre rischi del genere non è il tuo stile."


"Possibilità di vincere, uh." Queste tre parole fecero sorpirare Chi Wuyao.


Qianye Ying'er: "...?"


"Yun Qianying, ti ricordi ancora cosa mi preoccupava di più quando abbiamo iniziato questa guerra?" Chiese all'improvviso Chi Wuyao.


"Il Regno del Dio Drago." Rispose Qianye Ying'er.


Quando avevano usato la vendetta come pretesto per invadere la Divina Regione Orientale, temevano sopratutto che il regno del Dio Drago li avrebbe sorpresi e sarebbe intervenuto.


Le loro preoccupazioni non erano così assurde. Quando gli imperatori divini avevano tradito Yun Che, l'Imperatore del Drago aveva mostrato un intento omicida anormale nei suoi confronti. Questo era stato particolarmente evidente durante il loro confronto fuori dalla Stella Polo Blu. Le sue azioni nei confronti di Yun Che e Mu Xuanyin erano state incredibilmente crudeli.


Avevano scoperto solo dopo il motivo di tutto questo... E pensare che anche la Regina dei Draghi, pura come un loto celeste, avesse finito con il dormire con Yun Che!


Così, l'Imperatore del Drago non sarebbe riuscito a sfogare il suo odio nemmeno se lo avesse ucciso un milione di volte.


Eppure Yun Che non si era mai preoccupato del regno del Dio Drago. Il suo sguardo brillava di anticipazione praticamente ogni volta che veniva menzionato, come se non vedesse l'ora di affrontarlo.


Pareva anche che considerasse il regno del Dio Drago una minaccia inferiore rispetto ai regni sovrani delle Divine Regioni Orientale e Meridionale.


Sia Chi Wuyao che Qianye Ying'er avevano percepito diverse volte questa strana sicurezza.


"Perché non teme il regno del Dio Drago? Ci ho pensato moltissime volte negli ultimi mesi." Disse lentamente Chi Wuyao.


Le parole "non ce n'è bisogno" avevano mostrato chiaramente la sua mancanza di preoccupazione.


"Lo sai?" Chiese Qianye Ying'er.


"Li sconfiggerà con la sua anima di drago?" Chiese con tono dubbioso Qianye Ying'er.


Chi Wuyao scosse la testa e mostrò un lieve sorriso. "Sembra che non lo sappia nemmeno tu, ma non sarà così semplice."


Qianye Ying'er incrociò le braccia sotto il petto per poi rispondere con tono secco: "L'ho già detto molte volte. Non è più come prima. Adesso si controlla un po' di più con tutti, anche con la mogliettina che ha appena raccolto. Umpf."


"Inoltre non l'ha detto per ferirti deliberatamente." Disse ridacchiando Qianye Ying'er. "Dal momento in cui ha ricevuto notizia che stavi affrontando da sola Cremisi della Distruzione fino a quando non ha visto le immagini proiettate era pieno di ansia e impazienza."


"Oh davvero?" La nebbia nera che circondava Chi Wuyao vorticò più lentamente e diventò più densa, ma la Regina Diabolica sorrise lievemente. "Ciò che mi sciocca davvero è che sia stata proprio tu a dirlo."


"Anche io sono cambiata costantemente." Disse Qianye Ying'er alzando lo sguardo al cielo. "Continuiamo a parlare delle possibilità di vincere che sembra che ti preoccupino così tanto. Se hai corso un rischio del genere, significa che non sei molto sicura di che risultato otterrai contro la Divina Regione Occidentale."


"Sì." Chi Wuyao non lo negò. "Dal momento in cui siamo usciti dalla Divina Regione Settentrionale, più ho pensato al regno del Dio Drago e alla sua regione, più mi sono preoccupata. Durante questo periodo sono riuscita a spiare il nucleo dei loro eserciti e sono giunta velocemente a questa conclusione. Senza contare il fattore 'Yun ChÈ, non abbiamo nessuna possibilità di vincere contro di loro al momento."


"..." Qianye Ying'er non mostrò nessuno shock sentendo questa conclusione.


"Consideriamo come esempio il mio recente duello con Cremisi della Distruzione. Anche se ha finito con il perdere in modo patetico, nemmeno io me la sono cavata facilmente. a Dire la verità, il suo potere ha superato di gran lunga perfino le mie più alte previsioni. Mi ha ferito fino a questo punto nonostante la sua anima sia stata erosa dalla mia."


L'espressione di Chi Wuyao si incupì. Non stava nascondendo nulla, né stava scherzando. "Pensavo che non importava quanto fosse forte Cremisi della Distruzione, non sarebbe stato più potente di Yan Uno. Ma in realtà è ancora più forte di lui."


"Dopo che Jie Xin e Jie Ling hanno ricevuto il battesimo della Calamità Oscura dell'Eternità, sono diventate abbastanza forti da affrontare alla pari Yan Tianxiao, tuttavia sono riuscite a stento a sfregiare il Dio Drago Immacolato nonostante fosse distratta."


"Questo non mi ha lasciato altra scelta se non rivalutare la forza degli altri Dei Drago."


Qianye Ying'er rispose: "Dato che sei così preoccupata, perché non glielo dici? Potresti cogliere l'occasione per scoprire perché è così sicuro per quanto riguarda il regno del Dio Drago."


Chi Wuyao sorrise e scosse la testa.


"Dovresti sapere che non sono mai disposta a fare qualcosa a meno che non sia sicura che abbia successo. Al suo posto, avrei scelto di rintanarmi nella Divina Regione Settentrionale per almeno un millennio, ma lui non è riuscito nemmeno ad aspettare per cinque anni."


"Tuttavia è proprio perché è lui che ha il diritto di essere testardo quanto vuole. Perciò non obietterò, né cercherò di forzarlo a rispondere su qualcosa di cui non vuole parlare. Devo solo usare i miei metodi per aumentare le possibilità di vittoria."


"Non vale lo stesso per te?"


"Hai ragione." Disse Qianye Ying'er mentre la guardava. "Ma ci sono alcune differenze. Che sia impulsivo o calmo, testardo o scaltro, che vinca o perda, viva o muoia... ho le mie preoccupazioni, ma non provo molta apprensione. Perché qualunque cosa accada in futuro lo seguirò."


"Anche se finirò sepolta in un abisso profondo, anche se sarò ricordata nella parte più marcia della storia del Regno degli Dei, voglio che il mio nome venga scritto accanto al suo."


"Sei diversa. L'intera Divina Regione Settentrionale dipende da te, perciò devi considerare molte più cose rispetto a me."


Chi Wuyao girò la testa delicata verso di lei e la osservò silenziosamente per molto tempo. Quando alla fine rispose, disse con un tono pieno di significato: "Yun Qianying. E pensare che la dea del Monarca del Brahma che non si sarebbe fermata a nulla pur di perseguire i suoi interessi sarebbe diventata così soddisfatta nell'essere la sottoposta di un uomo. Probabilmente questo è il 'miracolo' più scioccante nella Divina Regione Orientale."


"Sottoposta? Non mi arrabbierei nemmeno se fossi definita il suo giocattolo o la sua schiava. Forse potrei sentire perfino uno strano tipo di soddisfazione."


Lo sguardo di Qianye Ying'er si velò e disse con tono disapprovante: "Credi che sia sempre stata così volgare di natura? O credi che abbia impiantato segretamente un qualche tipo di maledizione su di me?"


Chi Wuyao sospirò piano: "Non è un tipo di fortuna e felicità? In effetti... è il tipo di felicità più esagerato, non è vero?"


"...Alla fine dovremmo solo fidarci di lui." Rispose Qianye Ying'er. "Data la sua forte sete di vendetta, non sarebbe uscito dalla Divina Regione Settentrionale se non fosse stato abbastanza sicuro dei suoi piani. In realtà sono più impaziente di vedere cosa accadrà che preoccupata. Che sorta di asso nella manica sfodererà quando affronterà l'Imperatore del drago e la Divina Regione Occidentale?"


Fu in quel momento che un'aura opprimente precipitò dal cielo, facendo spostare gli sguardi di entrambe.


Caizhi discese lentamente dal cielo. Anche di fronte a donne come Qianye Ying'er e Chi Wuyao, sembrava eccezionalmente piccola e delicata.


Il suo abito era ancora multicolore, un simbolo della sua nostalgia passata che non era disposta ad abbandonare. Solo la cintura che indossava era nera. Inoltre il suo viso era ancora perfetto e bianco come il latte come prima.


In passato era sempre sembrata una splendida bambola. Ora però irradiava un'aura oscura e pericolosa, e aveva acquisito un fascino strano e allettante.


"Sei rimasta ferita?" Chiese con un po' di preoccupazione Caizhi mentre guardava Chi Wuyao.


"Sono solo lievi ferite. Nulla di cui vi debba preoccupare." Disse sospirando debolmente Chi Wuyao. Anche la piccola Caizhi era riuscita a vedere quanto era gravemente ferita con una sola occhiata. Sembrava che stavolta avesse subìto un danno spettacolare alla sua energia vitale.


"Oh?" Qianye Ying'er mostrò uno sguardo sorpreso. "Non vi state incontrando per la prima volta? Perché sembrate così familiari l'una con l'altra?"


"Sparisci!" Abbaiò Caizhi mentre rivelava il suo intento omicida.


Chi Wuyao fece un passo indietro silenziosamente, come se la questione non la riguardasse minimamente.


"Sigh, mia cara lupetta celeste." Qianye Ying'er non se ne andò immediatamente, sospirò con tristezza e impotenza. Naturalmente sembrava ancora splendida come sempre mentre fingeva di essere afflitta e disse: "Dovresti aver già origliato la conversazione tra me e la Regina Diabolica, così dovresti sapere che seguirò per sempre Yun Che. Nemmeno lui può sognarsi di scacciarmi via, figuriamoci te."


"Che ne dici di cercare di andare d'accordo invece?" I suoi occhi dorati si rivolgevano verso Caizhi e sembravano celare delle increspature. "Visto che sei sua moglie, sarei disposta a fare dei compromessi finché tu fossi disposta a fare pace. Potrei perfino non badarci... se mi chiedessi ti chiamarmi sorella maggiore."


"Scordatelo!" Lo sguardo di Caizhi si riempì di furia e malvagità mentre rifiutava. "Hai condotto alla morte mia zia e il fratellone e hai quasi ucciso mia sorella! Non ti perdonerò mai! Una volta che avremo sconfitto il regno del Dio Drago e non gli sarai più di alcuna utilità, ti ucciderò!"


"Oh cielo, non c'è bisogno di essere così crudele, no?" La voce di Qianye Ying'er era diventata dolce e mielosa, qualcosa che accadeva raramente e fingendo di essere fragile rispose: "Il Lupo Celeste Xisu è morto per me di sua spontanea volontà ed era soddisfatto di questo. Ne sei ben consapevole."


"Per quanto riguarda la Dea Stellare del Massacro, anche se ho usato Nan Wansheng per metterla all'angolo, alla fine non ci sono riuscita. L'ho aiutata ad incontrare Yun Che ed è così che hai finito con l'ottenere il tuo attuale marito, sai."


"In tal caso non dovresti ringraziarmi?" Disse Qianye Ying'er mentre arrotolava una ciocca di capelli al dito con fare languido. Dopodiché mormorò tra sé e sé: "Stava frequentando la sorella maggiore anche mentre divorava la sorella minore in segreto. Era davvero una bestia depravata ancora prima di diventare un diavolo."


"Tu..." Le strane parole di Qianye Ying'er fecero esitare Caizhi.


"Tua zia è morta a causa della stupidità di Yue Wuya e della crudeltà di Xing Juekong. Il Lupo Celeste Xisu è morto per me di sua spontanea volontà. La Dea Stellar del Massacro è morta per mano di Zhou Xuzi. Dovresti odiarmi, ma non a tal punto da poter risolvere questa ostilità solo con la mia morte."


"Se non puoi davvero mettere da parte il tuo odio..." Qianye sospirò come se fosse profondamente triste. Intrecciò le dita delicate sul suo splendido petto e disse: "Allora rimarrò ferma qui e lascerò che tu mi colpisca per una volta. Che ne dici?"


"..." Gli occhi luminosi come stelle di Caizhi iniziarono a stringersi, la luce nel suo sguardo stava diventando pericolosa: "Ne sei sicura?"


"Naturalmente... è uno scherzo!"


<em>Whoosh!</em>


Qianye Ying'er lasciò una scia di energia tempestosa mentre si spostava a diversi chilometri di distanza. Il suo tono sembrava eccezionalmente spensierato mentre risuonava nell'aria. "Lupetta, se venissi picchiata, ferirebbe sopratutto il tuo amato marito. Dopotutto sono il giocattolo più perfetto al mondo per lui, qualcosa che una mocciosa immatura non potrà mai rimpiazzare! Eeheheheh!"


<em>RUMBLE!!!</em>


L'energia diabolica e intento omicida eruttarono dal corpo di Caizhi e il terreno sotto di lei si frantumò. Proprio quando stava per prendere il volo, Chi Wuyao la afferrò per mano e la trattenne gentilmente.


"Non puoi farle niente, perché ti disturbi ad inseguirla?" Chi Wuyao sorrise mentre scuoteva la testa. Quando si trattava di uno scontro verbale, nemmeno dieci Caizhi avrebbero potuto reggere il confronto con Qianye Ying'er.


Il piccolo petto di Caizhi ansimò violentemente per un po' di tempo, ma alla fine non inseguì Qianye Ying'er.


Ci mise molto tempo prima di calmarsi. Dopodiché si voltò verso Chi Wuyao e iniziò a fissarla.


La sua pelle assomigliava a della neve, era bianco puro. La "nebbia" nera che avvolgeva il suo corpo era composta dall'energia diabolica di più alto livello nell'universo, eppure sembrava un po' sbiadita in confronto al bagliore della sua pelle perfetta.


Inoltre il suo corpo era così sinuoso che Caizhi non aveva parole per descriverlo e possedeva un fascino sconvolgente. Non aveva nemmeno bisogno di provocare una persona per accendere il suo desiderio. In effetti non doveva nemmeno ricorrere a sguardi o alla sua voce per fare impazzire qualcuno.


Che fossero uomini o donne.


"..." Caizhi distolse lo sguardo e tornò ad ansimare nonostante fosse riuscita a calmarsi con molta difficoltà.


"Mmmh?" Chi Wuyao batté gli occhi mentre ammirava il rossore che si stava espandendo sul viso e sul collo bianco come la neve della giovane.


"Regina Diabolica, ti farò una domanda e devi rispondermi assolutamente." Disse Caizhi mentre la fissava con un'espressione seria. Anche la sua voce era diventata seria e sincera.


"Bene." Disse con un lieve sorriso Chi Wuyao. "Chiedi pure."


Caizhi aprì la bocca, ma non riuscì a dire nulla. Presto si sentì bruciare le guance... il suo rossore aveva iniziato ad espandersi dal viso al resto del corpo.


Si girò frettolosamente e si mordicchiò il labbro inferiore. Dopodiché sussurrò nel tono più debole e sincero possibile: "Come posso... come posso... diventare come te?"


Disse l'ultima parte della frase in modo incredibilmente veloce. Dopo aver fatto la sua domanda, si mordicchiò di nuovo il labbro e si rifiutò di guardare negli occhi Chi Wuyao.


"..." Dopo una breve pausa, Chi Wuyao ridacchiò, si avvicinò e sussurrò all'orecchio della giovane: "Dovresti chiederlo a lui. È lui il vero esperto."


"!!@#%..." Caizhi, che era tesissima, tremò per un po', poi si girò e disse: "Tutte le donne come te... sono incredibilmente meschine! Umpf!"


Mentre guardò Caizhi scappare, Chi Wuyao sorrise. Mormorò piano con fare timido: "Tutte le donne come me? In realtà l'ultima volta sono stata io a farti quella domanda."


.....


Nel cielo distante sopra il centro della regione del Mare Profondo.


Tian Guhu era accorso il più velocemente possibile e, nel momento in cui vide Yun Che, si inginocchiò e disse con tono ansioso: "Tian Guhu porge i suoi rispetti a sua magnificenza. Aspetto il suo ordine."


"Dì questo a tutti i regni sovrani e intermedi." Lo sguardo di Yun Che sembrava contenere un'oscurità che prima non c'era. "Che si radunino tutti nella sala reale del Mare Profondo entro le prossime sei ore. Ho qualcosa di importante da annunciare."


Tian Guhu tremò per poi dire con voce tremante: "Ubbidisco! Ora partirò!"
                                


                                



