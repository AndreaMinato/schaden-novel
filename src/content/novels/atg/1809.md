---
title: Capitolo 1809 – Meiyin Yingyue
pubDate: 2025-03-10T08:57:10.506Z
tags:
    - atg
---


Capitolo regolare,
0 capitoli in coda, 0/10
-Schadenfreude


Dopo che Yun Che aveva accettato, He Ling si calmò.


Una luce verde appariscente brillò per breve tempo e poi He Ling apparì di fronte a Yun Che. Sulle sue braccia alzate stava roteando lentamente un ammasso denso e misterioso di luce bianca.


"La Perla dell'Eternità?" Lo sguardo di Yun Che brillò: "È cambiata in qualche modo?"


Anche se Yun Che era il padrone della Perla dell'Eternità, era molto meno esperto nell'utilizzarla rispetto alla Perla del Veleno Celeste. In realtà era più un proprietario indiretto.


Era He Ling la vera padrona dell'artefatto. Tuttavia, dato che Yun Che era il maestro di He Ling e le loro vite erano collegate, questo rendeva Yun Che il padrone della Perla dell'Eternità. Così avrebbe potuto darle dei semplici ordini, ma non poteva percepire i cambiamenti a cui andava incontro.


He Lin rispose con tono melodioso. "Durante questo periodo di tempo, ho fatto del mio meglio per recuperare e fondere il resto del potere della perla dell'Eternità. Anche se sono passati molti anni dall'ultima volta che è stata attivata, l'ultima volta ha esaurito la sua energia. È anche possibile che sia così lenta a causa dell'ambiente del Caos Primordiale. Sono riuscita a recuperare una piccolissima quantità della sua forza nonostante i miei sforzi."


"Tuttavia è sufficiente solo ad aprire il regno divino per un breve periodo di tempo."


Yun Che mostrò uno sguardo sorpreso, ma sentì calore al petto.


Le loro vite erano legate e lei lo accompagnava silenziosamente, sacrificandosi per lui.


Radunare il potere rimasto della Perla dell'Eternità sembrava semplice a parole, ma richiedeva una vasta quantità di energia, concentrazione e potere spirituale. Dopotutto avevano ottenuto la perla solo pochi mesi fa, così He Ling non poteva ancora controllarla alla perfezione. Inoltre non era comunque semplice assumere il controllo di un tesoro di questo livello.


"Per quanto tempo lo puoi tenere aperto?" Chiese con tono gentile Yun Che. Non se la sentì di rifiutare subito la sua idea.


"Tre anni." Rispose He Ling. "Tuttavia, visto che il suo potere si è indebolito di molto, il Regno Divino dell'Eternità non potrà piegare le leggi del tempo come ha fatto l'ultima volta. Sarà solo cento volte più lento stavolta."


"Questo significa... che tre anni nel regno divino dell'Eternità saranno circa solo undici giorni nel mondo reale e solo due persone possono entrarci se vogliamo che tutti i fattori rimangano gli stessi. Ogni persona aggiuntiva ridurrà di molto la quantità di tempo che può essere trascorsa nella perla."


Dopo che l'Assemblea Profound God si era conclusa nella Divina Regione Orientale, l'Imperatore Divino dell'Eternità aveva esaurito tutto il potere della perla. Il regno divino poteva contenere mille persone e sarebbe rimasto attivo per tremila anni, facendo però passare solo tre anni nel mondo reale.


Non solo era rimasto attivo per molto tempo, aveva anche rallentato di mille volte il tempo all'interno.


Al momento He Ling poteva aprirlo al massimo per tre anni e rallentare il tempo solo di cento volte... Così il regno divino sarebbe resistito solo per undici giorni nel mondo reale prima di collassare.


"Tre anni sono un periodo di tempo estremamente breve e la maggior parte dei coltivatori non ne beneficerebbero affatto. Tuttavia il maestro è diverso. Questa quantità di tempo è più che sufficiente per te per fare grandi progressi. Potresti avanzare al Divine Master Realm in soli tre anni. Se accadrà, il maestro potrebbe attraversare una trasformazione miracolosa e la minaccia che pone il regno del Dio Drago si ridurrà di molto... moltissimo."


"Inoltre se ci metterai undici giorni non dovrai cambiare gli ordini che ha dato prima."


He Ling fece del suo meglio per persuadere Yun Che. Prese anche un ammasso di pallida luce divina tra le mani mentre i suoi occhi brillavano speranzosi.


Tuttavia la luce in quegli occhi smeraldini stava tremando gentilmente. Temeva proprio che lui avrebbe rifiutato... era animata dalla più pura premura nei confronti del suo maestro.


Tuttavia lui poté solo scuotere piano la testa.


"He Ling, lo sai. Non posso aspettare... nemmeno un giorno di più." Disse Yun Che con tono fermo, ma con più gentilezza possibile.


La luce speranzosa negli occhi della giovane si offuscò mentre sussurrava piano: "Ma sono solo undici giorni..."


"Ma per me saranno tre anni."


Fece un passo avanti, abbracciando la vita sottile e dall'aspetto fragile di He Ling. "Se avessi avuto abbastanza razionalità e pazienza, mi sarei seppellito nella Divina Regione Settentrionale per molti anni. Con le eredità del Dio Malvagio e dell'Imperatrice Diabolica sono sicuro che potrei schiacciare l'Imperatore del Drago da solo un giorno. In effetti potrei annientare il suo intero regno da solo."


"Ma non posso aspettare. Non potevo aspettare nemmeno dieci anni, figuriamoci decine di migliaia di anni. Lo sai. Dal momento in cui sono fuggito nella Divina Regione Settentrionale... Sono passati solo quattro anni."


"L'odio è la cosa più terribile e terrificante in questo mondo. Anche se un tempo ero perso nel labirinto del mio odio e del mio risentimento, è impossibile che possa sopportarne di nuovo gli effetti."


"In questi quattro anni, ho avuto la sensazione che la mia anima stesse bruciando in un purgatorio infernale ogni secondo. Ogni volta che chiudo gli occhi, temo di cadere in un sonno profondo. Perché finché non compierò la mia vendetta e non ucciderò tutti quelli che meritano di morire, non potrò guardare in faccia i miei genitori, Wuxin, Caiyi, Xue'er... e innumerevoli altre persone. Anche nei miei sogni."


"Non posso nemmeno contare quante volte sono quasi impazzito a causa del mio odio... e ogni volta ho dovuto usare tutta la mia forza per sopprimere questo desiderio."


Era stato fortunato sopratutto ad avere Qianye Ying'er, la dea in persona, per sfogarsi più e più volte.


"Quando mi sono deciso ad uscire dalla Divina Regione Settentrionale e a tingere questo universo con il sangue, è stato anche perché ho raggiunto il limite."


"Capisco, ho sempre capito." Disse He Ling mentre ritirava frettolosamente quella pallida luce bianca. Si gettò tra le braccia di Yun Che per stringerlo. Un tempo anche lei era stata consumata dall'odio che le aveva divorato lo spirito e la mente, così sapeva quanto era una tortura...


Lei, che aveva ottenuto la sua vendetta, ora provava un senso di colpa incredibile per aver cercato di usare la sua premura per costringere Yun Che a fermarsi.


Yun Che disse: "Non preoccuparti. Non oserei dire quanto sia sano al momento, ma anche se venissi consumato completamente dall'odio, non lascerò che mi tolga la possibilità di raggiungere i miei obiettivi. Dopotutto, la sola cosa peggiore per me di una vendetta non ottenuta è morire futilmente."


"Inoltre ciò che mi ha convinto ad estendere gli artigli diabolici della vendetta è qualcosa che sai solo tu. Nemmeno la Regina Diabolica e Qianye lo sanno."


He Ling annuì gentilmente mentre posava la testa sul suo petto.


Yun Che guardò verso l'alto, una luce nera brillò nei suoi occhi: "Tra i sei regni sovrani della Divina Regione Occidentale, cinque di loro fanno parte della razza dei draghi. Ora che finalmente mi sono fuso con quel potere, ora sono pronto a dare loro il mio dono. Questo è il mio vero asso nella manica."


"Non posso spiegare tutto alla Regina Diabolica, non solo ho la piena sicurezza di poter uccidere Long Bai, ma ho il 70% di possibilità di distruggere il regno del Dio Drago!"


"Anche nel peggiore caso possibile in cui venissi sconfitto, anche se ci fossero variabili sconosciute, potrei ritirarmi nella Divina Regione Settentrionale e continuare a radunare potere. Allora, non importa che difficoltà ci saranno, potrei resistere finché non otterrò la mia prossima opportunità finché tu sarai al mio fianco."


"Così..." Yun Che si piegò verso di lei, il suo respiro caldo accarezzò l'orecchio della giovane. "Non c'è bisogno che ti preoccupi e c'è ancora meno bisogno che ti sforzi così tanto. Devi solo accompagnarmi."


Appoggiata sul petto di Yun Che, He Ling chiuse gli occhi, le sue lunghe ciglia tremavano gentilmente.


"Va bene."


.....


C'erano molti movimenti tra la Divina Regione Meridionale e quella Orientale, tutti stavano tornando nel regno del Mare Profondo delle Dieci Direzioni.


La Divina Regione Occidentale era caduta in un profondo silenzio dalla sconfitta di Cremisi della Distruzione e non c'erano state più notizie da loro. Tutti gli altri immaginavano che stessero aspettando il ritorno dell'Imperatore del Drago.


Dato che aveva incassato una sconfitta del genere, il regno del Dio Drago molto probabilmente avrebbe stretto i denti e avrebbe sopportato finché il suo capo non sarebbe tornato. Era improbabile che lanciassero un attacco contro i diavoli del nord nel frattempo.


I giorni passarono lentamente e l'atmosfera del regno del Mare Profondo delle Dieci Direzioni divenne sempre più oscura o opprimente. Un'energia cupa e agitata stava iniziando a permeare il regno sovrano.


Mancavano solo sette giorni prima dell'attacco contro il regno del Dio Drago. Nel frattempo Chi Wuyao aveva il compito di dirigere la battaglia e Qianye Ying'er doveva ancora tornate dalla Divina Regione Orientale. Nel frattempo, la razza dei diavoli si stava preparando alla battaglia. Si erano assicurati che i loro corpi fossero al picco delle loro condizioni e che i loro artefatti profound fossero pieni di energia.


Quel giorno, una piccola arca misteriosa atterrò nel regno del Mare Profondo delle Dieci Direzioni e arrivarono altri due distinti ospiti.


"Fratellone Yun Che!!"


Quando le porte dell'arca misteriosa si aprirono, una voce effimera e splendida come una pioggia di primavera risuonò nell'aria prima ancora che la persona apparisse. Era una voce incredibilmente allegra e brillante, esprimendo la sua mancanza di proprietà. Era ovvio che non badasse a chi la sentiva e si stesse godendo la sua felicità.


L'abito nero fluttuava nell'aria mentre Shui Meiyin scattava fuori dall'arca misteriosa come una farfalla nera. Nel momento in cui percepì che era rimasta solo l'aura di Yun Che, si precipitò tra le sue braccia. Si accoccolò sul suo petto con vigore, il suo viso era liscio e morbido come nel primo giorno in cui si erano incontrati.


"Perché sei venuta qui?" Yun Che le tenne il viso tra le mani con gentilezza. Sentì una sensazione di calore al petto mentre toccava la sua pelle morbida.


In realtà non aveva bisogno di chiederlo. Era stato sicuramente perché Qianye Ying'er le aveva mandato una trasmissione del suono.


"Naturalmente sono dovuta venire qui." Shui Meiyin alzò la testa per fissarlo negli occhi, come se non volesse distogliere assolutamente lo sguardo dal suo. "E non sono sola."


Una figura snella e splendida come una fata celeste uscì lentamente dall'arca. La signorina adorabile indossava un abito azzurro che fluttuava gentilmente nella brezza. L'orlo della sua gonna danzava con fare stuzzicante mentre la luce lunare sembrava scorrere sul tessuto come dell'acqua.


Il suo portamento era raffinato ed elegante come sempre. Il suo splendido collo di giada era alto e orgoglioso, i suoi lunghi capelli corvini le arrivavano fino alla vita, proprio come a Shui Meiyin. Un bagliore danzava e fluiva nei suoi splendidi occhi, come se fosse riflesso in uno specchio. La sua espressione serena e composta abbelliva soltanto il suo fascino e le dava un'aura eterea.


"Realm King del regno Luce di Gemma?" Disse Yun Che con voce scioccata mentre guardava la bellezza celestiale fluttuare lentamente a terra.


Non era davvero sorpreso dell'arrivo di Shui Meiyin, ma non si aspettava sicuramente che accorresse Shui Yingyue dopo aver ricevuto notizia di come stavano per attaccare il regno del Dio Drago.


Shui Yingyue lo salutò: "Sua magnificenza. La Divina Regione Orientale vive ancora nella paura e ha schiacciato in un batter d'occhio la Divina Regione Meridionale. Sua magnificenza è proprio un talento inimmaginabile."


"Realm King Luce di Gemma." Lo sguardo di Yun Che divenne concentrato e la sua voce era un po' inquieta: "Dovrebbe sapere esattamente chi sto per affrontare. Non teme che il regno Luce di Gemma venga messo all'angolo se perderò?"


Shui Yingyue sorrise lievemente e questo momento rarissimo si impresse nella memoria di Yun Che per la prima volta. "Meiyin è stata da tempo promessa in sposa a lei e da allora è stata considerata parte della razza dei diavoli. Per quanto riguarda me, sono qui per questioni private e la sola cosa che ho portato con me del regno è questa spada del rivolo di giada, la mia compagnia fidata di una vita."


"Non sono il Realm King del regno Luce di Gemma ora, sono solo una sorella maggiore che non può smettere di preoccuparsi per la sicurezza della sua sorella minore. Se a sua magnificenza non importa, può semplicemente chiamarmi Yingyue."


"..." Yun Che annuì ma non rispose.


"Inoltre è anche quello che desidera mio padre." Shui Yingyue mostrò un altro dei suoi sorrisi troppo rari mentre guardava con significato la sorella, che sembrava non volesse assolutamente staccarsi da Yun Che.


In passato, Shui Yingyue avrebbe sospirato in silenzio e scosso la testa vedendo come si comportava la sorella, ma ora stava iniziando a provare una strana ammirazione.


Esprimere tutte le sue emozioni vivendo nel momento senza un solo rimpianto, forse era questo il modo migliore per trovare un senso nella vita.


"Mi ricorderò sempre dell'affetto e dell'amore che il regno Luce di Gemma ha mostrato nei miei confronti." Disse Yun Che guardando Shui Yingyue. Sorrise lievemente e continuò: "E questo include anche il tuo amore e affetto."


"...?" Shui Yingyue si irrigidì per un momento mostrando uno sguardo scioccato.


Shui Meiyin aveva detto molte cose strane su di lei durante questo periodo. Questo insieme all'improvviso sorriso di Yun Che le fece intuire che "l'amore e l'affetto" a cui si riferiva Yun Che non fosse platonico.


Dopo un breve momento di silenzio imbarazzante, poté rispondere solo distogliendo lo sguardo. Yun Che vide il suo splendido profilo bianco come la giada mentre lei sussurrava: "La sua lode è troppo generosa. Tuttavia, non importa quale sarà il risultato di questa battaglia imminente, spero che sua magnificenza almeno si preoccupi della sua incolumità."


"Naturalmente." Rispose con un sorriso Yun Che, stringendo con gentilezza la piccola mano di Shui Meiyin. "Anche se il fato è davvero crudele, ci sono ancora molte cose splendide in questo mondo. Come i sorrisi di Meiyin e Yingyue. Non sono disposto a morire, non importa quale sarà il risultato dello scontro."


"..." Forse perché era diventata troppo sensibile, ma Shui Yingyue non riuscì a capire se le parole di Yun Che non avessero certi sottintesi.


Arricciò istintivamente le dita color giada mentre iniziava ad emozionarsi, ma si limitò ad annuire e a dire: "Bene allora. Allora Meiyin dovrebbe preoccuparsi molto di meno... credo che sia il momento che visiti la Regina Diabolica, così ora mi congederò. Scusatemi."


l'Energia Misteriosa si increspò come le onde di un oceano, ma il marchio che Shui Yingyue lasciò nello spazio sembrava molto più intenso del normale.


"Eehehh!" Shui Meiyin iniziò a ridere in modo civettuolo mentre era nelle sue braccia.


"Cosa c'è di così divertente?" Chiese Yun Che mentre le accarezzava gentilmente il viso. Era chiaro che non volesse lasciarla.


"Umpf, hai flirtato con mia sorella proprio di fronte a me e mi stai chiedendo cosa c'è di così divertente?" Alzò il naso verso di lui, ma il suo tono "arrabbiato" in realtà non conteneva nessuna irritazione. In realtà sembrava fosse contenta e soddisfatta.
                                


                                



