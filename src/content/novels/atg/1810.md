---
title: Capitolo 1810 – Un Capriccio
pubDate: 2025-03-10T08:57:10.506Z
tags:
    - atg
---


Capitolo regolare (di lunedì),
0 capitoli in coda, 0/10
-Schadenfreude


"Flirtare con tua sorella?" Yun Che scoppiò a ridere. Massaggiò il suo viso come se stesse preparando un impasto e disse: "Che sorta di sciocchezze stai dicendo? Stiamo parlando di tua sorella! Stiamo per prendere parte ad una grande battaglia, così non posso pensare a cose del genere adesso."


"Umpf, umpf." Shui Meiyin sbuffò con fare giocoso. "Anche se i tuoi pensieri non sono sinceri, le tue azioni e le tue parole certamente lo erano."


Yun Che: (UUUUH?!)


"Negli ultimi due mesi, mi sono assicurata di menzionarti almeno una volta al giorno di fronte a mia sorella." Disse con uno strano scintillio negli occhi. Poi sussurrò con fare misterioso: "Le ho fatto anche sapere 'di nascosto' che hai sempre fatto pensieri inappropriati su di lei e che spesso sbirciavi la sua schiena quando non guardava. Le ho anche detto che mi avresti chiesto di proporle per tuo conto di diventare una delle tue mogli."


"!@#%*..." Yun Che strabuzzò gli occhi e rimase stordito: "Io... quando mai ho detto una cosa del genere?"


"Non l'hai mai fatto." Disse Shui Meiyin facendo l'occhiolino.


Risuonò un sibilo mentre Yun Che sussultava.


Non c'era da meravigliarsi che Shui Yingyue avesse reagito in modo così strano!


"Non mi importa." Disse Shui Meiyin mentre i suoi occhi brillanti scintillavano e le sue labbra morbide e umide formarono un adorabile sorriso birbante: "Mia sorella è l'angelo più splendido e perfetto nell'intero universo! Nessuno a parte il fratellone Yun Che può toccarla!"


Yun Che: "..."


"Alla peggio, userò la mia Divina Anima Immacolata per farle perdere i sensi un giorno. Poi la spoglierò e la metterò nel letto del fratellone Yun Che! Dato che il fratellone è un super enorme pervertito, sicuramente non si lascerà scappare un'opportunità del genere. Eeh eeh ehh."


Sembrava che stesse parlando di uno scherzo puerile, ma Yun Che vide una determinazione risoluta... e anticipazione nel suo sguardo!


Non aveva sentito le parole "super enorme pervertito"... per così tanto tempo.


"Parliamone la prossima volta. La prossima volta, va bene?" Gemette Yun Che, esasperato.


Tuttavia il suo cuore che prima era stato appesantito da una montagna di pressione negli ultimi giorni, aveva iniziato a rilassarsi.


Shui Meiyin all'improvviso si girò e abbracciò Yun Che. Il suo seno premette sul suo braccio e disse: "Questa è la prima volta che visito la Divina Regione Meridionale, ma ho sentito parlarne molto fin da molto piccola. Questa è tutta colpa del novantanovesimo fratello! Ha continuato a dirmi storie della Divina Regione Meridionale e ha sempre detto che se avessi avuto un'occasione di visitarla, sarei dovuta andare in un posto che si chiamava regno delle sette stelle."


"Regno delle sette stelle?" Yun Che ripensò a tutte le informazioni che aveva su questo territorio, ma non riuscì a ricordarsi di un nome del genere.


"È un regno stellare inferiore molto piccolo, così probabilmente non ne hai mai sentito parlare." Disse con tono incantevole Shui Meiyin. "Secondo le coordinate che mi ha dato il novantanovesimo fratello, non è molto vicino al regno del Mare Profondo delle Dieci Direzioni, ma non è nemmeno molto lontano. Se ci andiamo velocemente, dovremmo poterlo raggiungere in dieci o venti ore."


"Possiamo andarci insieme? Per favore?"


"Adesso?" Chiese Yun Che, il suo sopracciglio sinistro fremette per la sorpresa.


"Esatto! Il novantanovesimo fratello me ne ha parlato troppe volte, così ora la prima cosa che voglio fare è visitare il regno delle sette stelle." Shui Meiyin lo guardò piena di gioia ed aspettativa, i suoi occhi brillavano come stelle. Era chiaro che volesse visitare quel regno da molto tempo.


"..." Yun Che all'inizio pensava che stesse scherzando, ma poi ebbe l'impulso di rifiutare la richiesta.


Ci sarebbero volute almeno dieci ore, anche con la loro velocità, quindi sarebbe stato un viaggio piuttosto lungo da fare.


L'intero viaggio d'andata, la visita e il ritorno avrebbero richiesto almeno un giorno. Mancavano solo sette giorni prima dell'attacco e, in quanto nucleo degli eserciti della Divina Regione Settentrionale, era impossibile per lui sprecare tempo a fare un giro del genere durante un periodo così critico.


"Andiamo! Andiamo! Andiamo ora, va bene? Va beneeee."


La sua voce era dolce e setosa mentre scuoteva il braccio di Yun Che come un cagnolino impaziente. I suoi occhi erano pieni di una tale speranza che Yun Che ricacciò in gola il rifiuto che stava per dare.


"Cosa c'è di così speciale in questo regno delle Sette Stelle? Cosa ti ha fatto diventare così impaziente di andarci?" Chiese Yun Che.


"Wuuuu..." Sembrava che stesse riflettendo sulla domanda per poi mostrare uno sguardo adorabilmente birichino e premette le sue morbide labbra sul suo orecchio: "In realtà, anche se il novantanovesimo fratello l'ha menzionato molte volte, in realtà sto cercando solo una scusa, va bene."


"Io... volevo avere il fratellone Yun Che tutto per me per un giorno... solo noi due? Per favore?"


Il suo respiro caldo gli solleticò l'orecchio mentre la sua voce gentile si insinuava nella sua anima. La giovane un po' di volte si mise anche a stuzzicargli giocosamente l'orecchio con la lingua, facendogli sentire una scarica elettrica per la sua spina dorsale.


"Va bene, andiamo a dare un'occhiata nel regno delle Sette Stelle allora." Disse Yun Che. Non c'era la minima traccia di riluttanza nel tono della sua voce. "Durante il tempo che ho trascorso nella Divina Regione Meridionale, non ho mai avuto tempo per godermi il paesaggio. La sai una cosa, non sembra una brutta idea rilassarsi un po' prima dello scontro con il regno del Dio Drago."


Non poteva rifiutare la proposta di Shui Meiyin e, in realtà, non voleva più respingerla.


Si era sacrificata fin troppo per lui, ma non era mai riuscito a fare nulla per lei. Non c'era motivo per cui non potesse accontentare questo capriccio oggi.


Dopo che mandò due trasmissioni del suono a Chi Wuyao e a Yan Tianxiao, Yun Che strinse la sottile e piccola vita di Shui Meiyin e disse: "Andiamo! Non mi importa se è il regno delle sette o delle nove stelle, andrò ovunque tu voglia oggi!"


"Mmm!!" Le stelle negli occhi di Shui Meiyin scintillarono mentre la sua stretta diventava ancora più forte. Appoggiò la testa delicata contro le sue spalle per poi ridacchiare e dire: "Dovrei chiederlo anche alla sorellona?"


"Per favore non farlo." Disse Yun Che scuotendo la testa nel panico.


"Posso aiutarti ad approfittarti di lei, sai."


"...Smettila di scherzare!"


"Eeh eeh!"


Proprio mentre i due stavano per partire, Caizhi apparì all'improvviso di fronte a loro.


Caizhi sapeva chi era Shui Meiyin da molto tempo. Durante l'Assemblea Profound God, Caizhi aveva visto Shui Meiyin, che allora aveva quindici anni, tramite la proiezione dell'eternità.


Tuttavia oggi era la prima volta che le due ragazze si incontravano ufficialmente.


Il portamento e l'aspetto di Shui Meiyin erano cambiati drasticamente da allora, ma quello di Caizhi no grazie al potere divino del Lupo Celeste... Tuttavia, ora che si era persa nell'oscurità, non aveva più il suo spirito libero e la sua innocenza adorabile, e invece possedeva un'oscurità gelida che faceva rabbrividire.


Quando vide la coppia, Caizhi non disse nulla, né si fermò. Continuò a volare in lontananza.


Yun Che fu sul punto di dire qualcosa, ma Shui Meiyin lo anticipò: "Sorellona Caizhi!"


"..." Caizhi esitò per un breve momento per poi fermarsi. Quando si girò, i loro sguardi si incrociarono. Uno sguardo era cupo come un abisso, l'altro brillava come una galassia.


"Sorellona?" Disse con tono secco Caizhi. Yun Che non era sicuro se fosse divertita o insoddisfatta da un riferimento del genere.


Contando normalmente le loro età, Shui Meiyin in realtà era un po' più giovane di Caizhi, ma se avesse incluso il tempo nel regno divino dell'Eternità, allora Meiyin... era di circa 3000 anni più grande di Caizhi.


Perciò la questione su come riferirsi a chi era diventato piuttosto complicato.


Tuttavia Shui Meiyin non aveva nemmeno un dubbio.


"Sono Shui Meiyin del regno Luce di Gemma, la fidanzata del fratellone Yun Che." Disse con tono piuttosto serio.


"Lo so." La risposta di Caizhi tuttavia fu fredda e brusca.


Sfortunatamente per lei, il sorriso brillante di Shui Meiyin non si vacillò minimamente. "Allora... prenderò in prestito il fratellone Yun Che per oggi e ve lo restituirò domani."


Dopo aver dato un'occhiata a Yun Che, Caizhi si girò all'improvviso e disse con tono freddo: "Non è che appartenga o me o cosa, non c'è bisogno che me lo restituisci."


Dopo aver detto questo, scatenò la sua Energia Misteriosa e scattò via, lasciando uno spazio tremante lungo la sua strada.


Yun Che aprì la bocca per poi alla fine sospirare. Caizhi era cambiata molto negli ultimi anni.


Ripensò al giorno in cui l'aveva incontrata la prima volta. Era una ragazza estremamente adorabile con un vestito color arcobaleno che ronzava attorno a lui come una fata birichina. La sua mente brillante e curiosa le aveva permesso di capire subito la sua identità e aveva usato il nome "piccola Jasmine" per prenderlo in giro.


Ma ora... sembrava che avesse sigillato il suo mondo precedente e si fosse calata nell'oscurità.


Mentre guardava verso il basso, scoprì che Shui Meiyin stava fissando con affetto dov'era appena andata Caizhi e continuò a farlo a lungo.


"Cosa stai guardando?" Chiese Yun Che.


Shui Meiyin aprì la bocca, ma non disse nulla. Solo dopo un po' sussurrò: "Sto guardando... una persona che sta facendo del suo meglio per avvolgersi nella freddezza, nell'oscurità e nell'odio così che tutti pensino che sia una persona fredda e cupa. Tuttavia in realtà è una ragazzina esausta che ha rinunciato a sé stessa, è terribilmente sola e piena di preoccupazioni... Una ragazzina che teme sé stessa, ma ancora di più teme che le persone che la amino la odieranno."


"..." Queste parole toccarono violentemente le corde del cuore di Yun Che.


"Fratellone Yun Che." Shui Meiyin disse piano mentre sollevava la testa. "La prossima volta per favore non lasciarla scappare via di nuovo. Devi inseguirla, prenderla e stringerla tra le braccia. Più lotta, più devi abbracciarla forte... finché non ha più la forza di lottare."


"Sembra che non abbia bisogno di nessuno, ma in realtà... ha più bisogno di te più di me, più di chiunque altro al mondo."


Yun Che guardò nella direzione in cui se n'era andata Caizhi e rimase un po' stupito. Ma dopodiché mostrò un sorriso e disse: "Dici sempre le cose più strane... andiamo."


.....


I due si tennero per mano mentre volavano fuori dal regno del Mare Profondo delle Dieci Direzioni, godendosi il vasto regno divino color blu cielo mentre ascendevano sempre più in alto.


"Come sono le condizioni di tuo padre?" Chiese Yun Che.


"L'onorabile padre è in ottima forma. Il suo umore è diventato eccezionale da quando ha scoperto che la sua forza misteriosa sarebbe tornata al suo picco, sta meglio di sempre." Disse con tono allegro Shui Meiyin.


Yun Che rispose in tono di scusa: "La situazione della Divina Regione Meridionale è cambiata troppo all'improvviso, così non sono riuscito ad aiutare il signor Shui a guarire. Una volta che ucciderò Long Bai e distruggerò il regno del Dio Drago, tornerò con te nel regno Luce di Gemma."


"Farai meglio a dire sul serio stavolta." Shui Meiyin mosse la mano di Yun Che sul suo petto, permettendogli di sentire il suo battito cardiaco regolare.


Continuarono ad incontrare coltivatori del nord che stavano rilasciando Energia Misteriosa oscura. Nel momento in cui sentirono l'aura di Yun Che o lo videro, si prostravano subito di fronte al Sovrano dei Diavoli. La loro reverenza e lealtà era fin troppo chiara.


Suscitò la stessa reazione da ogni singolo coltivatore della Divina Regione Settentrionale. Non importava se fossero Realm King o semplici soldati, tutti cadevano immediatamente in ginocchio per venerarlo.


"Non c'è mai stato un Realm King o divino imperatore che ha ricevuto una tale adorazione nella storia del Regno degli Dei." Disse con fare sentito Shui Meiyin. "Sto iniziando a credere che queste persone non stiano più combattendo solo per la Divina Regione Settentrionale. Forse sarebbero disposta a sacrificare la vita solo per te."


Le parole noncuranti di Shui Meiyin erano state solo spontanee, ma toccarono un argomento di cui Yun Che non era disposto a parlare.


"Sono solo l'opportunità e il capo della Divina Regione Settentrionale che stavano aspettando da tempo. Anche se non esistessi, potrebbe esserci una persona ancora più adatta che sarebbe nata in un'altra era. Il desiderio della Divina Regione Settentrionale è sempre stato di cambiare la percezione nei confronti dell'oscurità nell'universo e di salvare il loro territorio sofferente. Non è qualcosa con cui un semplice titolo come il 'Sovrano dei Diavoli' possa competere."


Shui Meiyin aprì la bocca per dire qualcosa, ma quando vide che Yun Che stava fissando deliberatamente di fronte a sé e non stava fissando la gente sotto di lui, si rimangiò ciò che stava per rispondere. Invece mostrò un sorriso brillante e lanciò un gridolino: "Stiamo per lasciare il regno del Mare Profondo delle Dieci Direzioni! Wow, guarda là! Quello è un regno stellare rosso e viola che sembra cosparso di scie di fulmini. Andiamo a dare un'occhiata!"


"Va bene!"


Yun Che naturalmente non avrebbe rifiutato, così i due cambiarono la traiettoria del loro volo verso il mondo che brillava di luce viola.


Yun Che aveva messo da parte tutte le sue preoccupazioni e si godette i paesaggi e i suoni della Divina Regione Meridionale insieme a Shui Meiyin mentre si facevano strada verso il regno delle Sette Stelle.
                                


                                



