---
title: Capitolo 1814 – Follia
pubDate: 2025-03-10T08:57:10.506Z
tags:
    - atg
---


Capitolo regolare,
10 capitoli in coda (Federico), 0/10
-Schadenfreude


Nella regione più sud del regno delle Sette Stelle, un'aura senza precedenti stava traboccando come un vulcano.


Lo sguardo e l'aura di Yun Che erano fissi sul giovane muscoloso di fronte a lui. Stava ansimando e le sue palpebre stavano fremendo... non era mai stato così scosso da quando era entrato nella Divina Regione Settentrionale ed era diventato un diavolo.


Non poteva dimenticarsi di lui nemmeno se avesse provato. Era un amico più stretto di una famiglia e un fratello che doveva essere morto molti anni fa...


Era proprio Xia Yuanba in persona!


Erano trascorsi più di quattro anni dall'ultima volta che si erano incontrati, ma Xia Yuanba era un po' meno forzuto rispetto a come lo ricordava. Le Divine Vein Tyrannical Emperor dovevano aver alterato lievemente il suo fisico dopo che era entrato nella via del divino.


I suoi lineamenti erano più fermi di prima e la sua aura era più potente.


Tuttavia, anche se fosse cambiato molto di più, Yun Che l'avrebbe riconosciuto all'istante. Lo ricordava bene, senza menzionare le sue Divine Vein che stavano brillando come un sole sul suo petto.


C'erano poche persone che Yun Che avrebbe potuto identificare più velocemente e più facilmente di Yuanba, eppure non poteva smettere di squadrarlo e sondarlo con la sua percezione spirituale. Non poteva crederci...


Un sosia?


La sua aura vitale e quella della sua coltivazione erano identiche a quelle di Yuanba, e aveva le Divine Vein Tyrannical Emperor...


Ma dovrebbe essere già...


Xia Qingyue aveva distrutto la Stella Polo Blu con le sue mani, ma come poteva essere ancora vivo? Figuriamoci gli abitanti di quel pianeta, erano rimaste a stento delle macerie.


Xia Yuanba lo stava fissando a sua volta.


Se il cambiamento di Xia Yuanba era significativo, allora Yun Che si era trasformato.


I suoi capelli erano il doppio più lunghi rispetto a prima e sembravano fatti con il tessuto della notte stessa. Il modo in cui ricadevano come una tenda d'oscurità dietro la sua schiena era sinistro.


Lo Yun Che che Xia Yuanba conosceva preferiva abiti di colore chiaro. Questo specialmente dopo che era entrato nel Palazzo Immortale Frozen Cloud e indossava quasi sempre vestiti bianchi. Tuttavia, questo Yun Che indossava un abito nero su cui erano incise delle rune diaboliche.


Il colore della sua pelle sembrava innaturalmente pallido. I suoi occhi e la sua aura erano completamente diversi rispetto a prima. Yuanba si sentì gelare il sangue e la sua anima non avrebbe smesso di tremare come una foglia.


Gli unici aspetti che quest'uomo aveva in comune con Yun Che erano i lineamenti e la sua figura.


Non... non è il cognato!


Per un po' i due che erano cresciuti insieme a clan della Nuvola Vagante e avevano un rapporto più stretto della maggior parte di fratelli di sangue... non osarono salutarsi.


"I-i-i-i-il... Sovrano dei Diavoli!"


Risuonò un grido sgradevole. Erano i due coltivatori del regno delle Sette Stelle che stavano urlando di terrore. Quando videro Yun Che, ogni capello dei loro corpi si rizzò e la paura che traboccava dai loro pori era quasi tangibile.


"Pie... tà... Sovrano dei Diavoli... pietà... pietà..."


Non avevano dubbi che il Sovrano dei Diavoli avesse sentito ogni parola della loro dichiarazione "audace" che avevano fatto al coltivatore dei regni inferiori con le Divine Vein Tyrannical Emperor.


Non potevano credere di avere una sfortuna del genere.


Avrebbero voluto trovarsi in qualsiasi altro posto eccetto qui, ma non potevano nemmeno muovere le gambe. Figuriamoci stare in piedi, non si ricordavano nemmeno come usare Energia Misteriosa. potevano solo strisciare via come un paio di larve disperate.


Yun Che non si mosse, ma i due si dispersero silenziosamente in cenere nera.


Il mondo tornò silenzioso, ma Xia Yuanba non lo notò perché era troppo concentrato su Yun Che.


Nel frattempo, Shui Meiyin finalmente lo aveva raggiunto. La sua confusione diventò shock quando vide Yun Che e Xia Yuanba fissarsi a vicenda.


"Yuan... ba..."


Sussurrò piano Yun Che, come se temesse di infrangere l'illusione. "Sei... tu?"


Xia Yuanba spalancò gli occhi. Ogni sua paura o dubbio si trasformarono in gioia selvaggia. Saltellò e gridò con entusiasmo: "Sì, sono io cognato! Tu... sei ancora vivo! Sei ancora vivo!"


Il nome familiare lo travolse come un'ondata di energia.


C'erano solo due persone che si riferivano a lui in questo modo ed erano Caizhi e Xia Yuanba...


Così doveva essere Yuanba...


Yuanba è vivo?


Yuanba... è vivo??


Il Sovrano dei Diavoli era a dir poco terrificante, ma sembrava che Yuanba non potesse percepire affatto la sua aura. Si precipitò da Yun Che con ovvia gioia ed entusiasmo.


Non importava in cosa si fosse trasformato Yun Che, non importava a che livello sarebbe arrivato in futuro, per lui sarebbe stato sempre un fratello che amava e di cui si fidava in maniera incondizionata.


"Finalmente ti ho trovato cognato! Finalmente... Finalmente..."


L'uomo muscoloso dovette mordersi le labbra e trattenersi dal singhiozzare prima ancora di poter finire due frasi. Le lacrime però velarono i suoi occhi.


Sogghignò mentre si asciugava le lacrime. "Sei scomparso per così tanti anni così pensavo... Sss... non è più importante. Va tutto bene finché sei sano e salvo. Grazie al cielo..."


Shui Meiyin non riuscì a chiudere la bocca quando si rese conto della situazione. Gradualmente il suo sguardo si riempì di emozioni contrastanti e sospirò piano.


Lo si poteva definire... destino?


Xia Yuanba era così agitato che stava piangendo e sorridendo allo stesso tempo. In superficie Yun Che sembrava impassibile, ma in realtà si stava emozionando ancora di più di Yuanba. Entusiasmo, confusione e ogni altro tipo di emozione indescrivibile lo stavano stravolgendo.


stese una mano e toccò il braccio di Xia Yuanba. Sentì la sua aura vitale potente e vulcanica.


"Sei... vivo." Sussurrò.


"Eheheh, naturalmente!" Xia Yuanba si batté il petto. "L'ascensione al Regno degli Dei è pericolosa come dicevi, ma non sono più debole, in effetti sono anche riuscito a trovarti!"


Ovviamente non aveva capito davvero cosa intendeva Yun Che.


"A proposito," Squadrò Yun Che di nuovo per poi ridacchiare: "Sei cambiato molto vedo. Sembra strano, ma... è anche un po' fico."


"E quei due bulli non ti hanno chiamato Sovrano dei Diavoli prima? Sei davvero... uh?"


Si girò verso le due canaglie che lo avevano attaccato prima, solo per mostrare uno sguardo confuso. Non li vedeva più.


Nel frattempo Yun Che aveva fatto del suo meglio per ricomporsi. Solo adesso si era calmato un po'.


Yun Che strinse il braccio di Xia Yuanba e chiese: "Hai lasciato la Stella Polo Blu quattro anni fa?"


Considerato l'attacco al suo pianeta, era impossibile che Xia Yuanba fosse riuscito a sopravvivere.


Perciò la sola possibilità rimasta... era che non ci fosse nemmeno stato, doveva essere partito prima che accadesse.


Grazie alla Divina Acqua della Vita, Xia Yuanba allora era già arrivato al primo livello del Divine Origin Realm. Avrebbe avuto il potere per viaggiare nello spazio, anche se a stento.


"Cosa? Naturalmente no." Ma Xia Yuanba, sorpreso, scosse la testa immediatamente. Non capì perché Yun Che avesse detto una cosa così strana. "Sono partito quattro mesi fa e sono arrivato in questo regno delle Sette Stelle giusto ieri, così puoi immaginarti quanto sono rimasto piacevolmente sorpreso nell'averti trovato così presto."


A parte questo, c'erano molte domande che voleva fare a Yun Che.


Per esempio voleva sapere perché tutti coloro a cui aveva chiesto di "Yun Che" erano scappati via come se fosse una pestilenza. Quelle due canaglie di prima lo avevano anche attaccato.


"Quattro mesi fa..." Yun Che scosse la testa. "No, non può essere."


Xia Yuanba si grattò la testa e disse con imbarazzo: "So che sono stato molto più lento del dovuto. Ho incontrato diverse turbolente spaziali e sono anche atterrato su diversi pianeti morti lungo la strada. Seriamente, stavo girando a caso. Ovviamente non sono bravo quanto te cognato."


"Però non importa. Ora che so che sei al sicuro, non vedo l'ora di tornare indietro e dire a tutti che stai bene." Disse con un sorrisetto Xia Yuanba.


Yun Che aprì e chiuse la bocca meccanicamente: "Tutti... intendi...?"


"Beh, sei scomparso per diversi anni. Erano tutti preoccupati per te sai?" Xia Yuanba divenne serio. "Sai per quanto tempo ha pianto Wuxin dopo che non ci sei stato al suo diciottesimo compleanno? Stava per partire per il Regno degli Dei lei stessa dopo che sei mancato al suo diciannovesimo compleanno. Ho dovuto prometterle che sarei andato subito nel Regno degli Dei per fermarla."


"..." Sembrava che fosse esplosa una bomba nella mente di Yun Che.


Wuxin... Diciannovesimo compleanno...


Clap clap clap. Ogni parola gli dava la sensazione che la sua anima venisse fulminata.


Tre lunghi secondi scioccati dopo, Yun Che strinse ancora di più la presa: "Di che diavolo stai parlando... quale Wuxin... che diciannovesimo compleanno... Cosa stai... di che Wuxin stai parlando? Di quale Wuxin... quale Wuxin!!"


La sua presa era così intensa al punto da far mostrare una smorfia di dolore a Xia Yuanba, ma non era inquietante quanto l'espressione di Yun Che.


Strabuzzando gli occhi, Xia Yuanba gridò con fare confuso: "Di chi altri starei parlando? Sto parlando di tua figlia naturalmente! Ahia... cognato, stai... stai bene?"


Yun Che si morse la punta della lingua, riempiendo la sua bocca di dolore e del sapore del sangue.


Stava ancora ansimando rapidamente, costringendosi a calmarsi... e a lasciare andare Xia Yuanba. Stringendo i denti disse con sguardo duro: "Stai mentendo... stai mentendo!"


"Siamo nella parte sud della Divina Regione Meridionale! È impossibile che sia passato dal confine della Divina Regione Orientale fin qui in quattro mesi! Tutto ciò che mi hai detto finora è una menzogna!"


Aveva assistito ai suoi occhi a come Xia Qingyue aveva distrutto la Stella Polo Blu. Aveva sentito l'ondata di polvere planetaria e aveva percepito l'odore di sangue dovuta alla morte di innumerevoli persone... non poteva essere un falso ricordo.


Anche se fosse, gli imperatori divini e i Realm King non si sarebbero potuti sbagliare.


Aveva visto il suo pianeta natale dallo spazio molte volte. Era blu, misterioso e incantevole anche in confronto alle stelle abbaglianti che aveva attorno. Non si sarebbe mai sbagliato riguardo alla sua luce, al suo spazio e alla sua posizione. Non poteva.


Così era impossibile che sua figlia fosse ancora viva.


"Il confine della Divina Regione Orientale?" Xia Yuanba spalancò ancora di più gli occhi. "Ora che lo menzioni, c'è un'altra cosa che ti volevo chiedere! Non mi hai detto che la regione più vicina al nostro pianeta era la Divina Regione Orientale? Per questo ho cercato di volare verso ovest dopo che sono partito. Tuttavia ho scoperto velocemente che stavo andando nella direzione sbagliata perché più andavo avanti e più l'energia si assottigliava e diventava torbida."


Yun Che: "..."


"Solo quando ho cambiato traiettoria e sono volato verso nord sono arrivato qui. Se non mi fossi sbagliato fin dall'inizio, sono sicuro che sarei arrivato prima."


Lo sguardo di Yun Che si incupì. "Sei volato verso nord e sei arrivato qui? Mi stai dicendo che la Stella Polo Blu è a sud della Divina Regione Meridionale?"


"Naturalmente." Xia Yuanba annuì. "Temevo che avrei sbagliato di nuovo direzione, così ho lasciato una marea di impronte spirituali per esserne sicuro."


Indicò verso sud e disse: "È lì, a sud della Divina Regione Meridionale. In effetti è quasi direttamente a sud di questo regno delle Sette Stelle... emh, mi sbaglio?"


All'improvviso iniziò a tremare dalla testa ai piedi.


 Perché sentì che un intento omicida freddo lo stava avvolgendo.
                                


                                



