---
title: Capitolo 1816 - Così vicino eppure così lontano
pubDate: 2025-03-10T08:57:10.507Z
tags:
    - atg
---


Capitolo sponsorizzato, ringraziamo Federico!
8 capitoli in coda (Federico), 0/10
-Schadenfreude


"Eh? Palazzo Immortale Frozen Cloud? C... come?"


Xia Yuanba fissò la Regione del Ghiaccio Estremo di fronte a lui con fare scioccato per poi guardare Shui Meiyin.


<em>Oh cielo, questa ragazza è incredibile!


Aspetta un secondo, ci ho messo quattro mesi per arrivare nel Regno degli Dei! Non ci sono stato nemmeno tre giorni che sono già tornato?! Eddai!</em>


Pensò con amarezza Xia Yuanba per poi rivolgersi di nuovo verso Yun Che gridando: "Vedi cognato? Questa è la Regione del Ghiaccio Estremo! Non solo la Stella Polo Blu è intatta, è molto più stabile di diversi anni fa. E ti chiedevi perché sono sorpreso quando hai detto che era stata d... di..."


"..." Yun Che non reagì minimamente. Sembrava aver perso lo spirito.


"La maestra di palazzo Murong e Fata Yuechan dovrebbero essere dentro adesso. Anche Wuxin lo frequenta ogni giorno... Ah! Giusto!" Xia Yuanba afferrò Yun Che per il braccio e lo trascinò: "Avanti! Andiamo ad incontrarli così che possano tranquillizzarsi..."


Lo sguardo di Shui Meiyin brillò prima che potesse finire la sua frase e Xia Yuanba si congelò come una statua. Spalancò gli occhi quando si rese conto che non poteva muoversi, né parlare. Da un punto di vista esterno, la sola cosa che dimostrava che era ancora cosciente erano i suoi occhi che si muovevano.


"Fratellone Yun Che." Sussurrò Shui Meiyin mentre si avvicinava a Yun Che e sentiva i tremori della sua anima. "Non dubitare che questa sia la Stella Polo Blu. Sei senza dubbio nel pianeta natale che ti mancava così tanto. Non è né un'illusione né un sogno."


"I tuoi parenti, la tua famiglia, i tuoi migliori amici, le tue amanti, tua figlia... sono tutti vivi. Sono sempre stati vivi e in buona salute."


"...Ugh..." Le dita di Yun Che tremarono nel palmo di Shui Meiyin. Anche i suoi denti stavano battendo visibilmente.


Shui Meiyin continuò: "È perché il pianeta che l'Imperatrice degli Dei Lunari ha distrutto era un pianeta che si chiamava Stella d'Acqua Celeste. L'hai scambiata per la Stella Polo Blu perché sono simili sia in termini di dimensione che di colore. È anche più difficile differenziarle dallo spazio."


"La posizione in cui siamo adesso è dove un tempo stava la Stella d'Acqua Celeste."


"Le due stelle sono state scambiate di posto prima della distruzione. La Stella Polo Blu è stata teletrasportata a sud della Divina Regione Meridionale e la Stella d'Acqua Celeste è stata teletrasportata ad est della Divina Regione Orientale."


"...???" Xia Yuanba strabuzzò gli occhi. Aveva la sensazione di ascoltare un qualche mito impossibile.


Shui Meiyin alzò la Spina dell'universo e disse piano: "Muovere pianeti sembra il tipo di miracolo che solo un Vero Dio antico potrebbe fare, vero?"


"Ma c'è ancora un oggetto al mondo che può farlo...  era un miracolo che potrebbe non accadere più, ma è avvenuto alla perfezione grazie a te."


La sua voce sfiorò di nuovo la sua anima come un vento gentile.


Le dita di Yun Che fremettero mentre stendeva le braccia in avanti con molta lentezza. Sembrava che stesse cercando di toccare il mondo di fronte a lui.


Un mondo che pensava di aver perso per sempre.


Non lo stava facendo coscientemente, era un desiderio nato dal profondo del suo cuore.


Allo stesso tempo rilasciò la sua percezione spirituale nel tentativo di raggiungere le persone e le anime che pensava di aver perso per sempre.


Shui Meiyin, sorpresa, cercò di fermarlo, ma Yun Che stesso rabbrividì come se si fosse reso conto di qualcosa e la ritirò nel panico. Smise perfino di respirare, come se quest'azione fosse sufficiente a rivelare la sua presenza al mondo.


"Fratellone... Yun Che." Shui Meiyin sentì bruciore al naso e lo abbracciò gentilmente.


Yun Che non aveva smesso di tremare fin dall'inizio. Strinse i denti con forza e represse l'urlo che minacciava di scappargli dalla gola.


La voce di Shui Meiyin però fece cadere una lacrima, che precipitò tra l'infinita distesa di neve sotto i suoi piedi e svanì dalla sua vista.


Dieci respiri... venti respiri...


Era così silenzioso che si poteva sentire solo il vento, la neve e qualche suono che sfuggiva dalla gola di Yun Che.


"Fratellone Yun Che."


Shui Meiyin lo tirò per la manica e il silenzio si ruppe. Yun Che si girò lentamente per fronteggiare Xia Yuanba.


I suoi occhi erano chiusi e stava facendo del suo meglio per controllare la sua espressione, le sue emozioni e la sua aura... ma i suoi muscoli facciali stavano ancora fremendo incontrollabilmente.


Quando finalmente riuscì a parlare, la sua voce sembrava roca e distante: "Torna a casa Yuanba. Non... dire a nessuno che mi hai visto."


Recuperare ciò che aveva perso...


Ma doveva nascondere la sua presenza dai suoi cari, figuriamoci incontrarli...


Ora aveva la sensazione che la sua anima fosse una barca solitaria che stava fronteggiando la più grande tempesta che avesse mai visto in tutta la sua vita.


Shui Meiyin smise di contenere Yuanba, che riprese controllo del suo corpo e dei suoi sensi dopo un tremito.


Provò un'improvvisa pressione quando riguardò Yun Che. Sentiva una pesantezza tale che quasi non poteva respirare.


Xia Yuanba aveva troppe domande da fare, ma non era più il giovane innocente e sciocco di un tempo. Si era accorto che non era il momento giusto.


Chiese semplicemente: "Quando... tornerai cognato?"


Un breve silenzio dopo.


"Quando avrò ucciso... tutti coloro... che meritano di morire."


Disse le parole più crudeli con la voce più tremante.


"Capito." Xia Yuanba annuì per poi inspirare brevemente: "Non mi sono dimenticato del giorno in cui hai rischiato la vita per salvarmi cognato. Dopo hai salvato Ventoblu, l'Regno Demoniaco Illusorio, il continente del Cielo Misterioso e l'intera Stella Polo Blu..."


"Anche se non ho visto il mondo esterno, sarai sempre il più grande eroe per me. So che ti stai facendo carico di qualcosa che non posso capire, ed è una responsabilità senza precedenti per te. Ma non importa cosa accadrà, devi tornare sano e salvo."


"Ci sono innumerevoli persone che sono preoccupate per te e aspettano il tuo ritorno, sei molto più importante di quanto tu possa immaginare. Per questo... devi tornare sano e salvo, va bene?"


"..." Yun Che non rispose, né si girò. L'unica reazione che vide Yuanba furono le sue dita che sbiancavano a causa della forza che stava esercitando.


Molto tempo dopo, dopo che Yun Che distolse lo sguardo da Yuanba, il giovane muscoloso sospirò un po' e si preparò a saltare giù nella regione nevosa sotto di lui. Poi vide qualcosa che fece rimpicciolire le sue pupille e lo fece esclamare: "Wuxin?!"


Yun Che smise di tremare.


Un respiro... due respiri...


La lucidità già vacillante di Yun Che fu distrutta da un desiderio bruciante. Si girò di scatto e vide la direzione in cui stava puntando Yuanba. Shui Meiyin strinse la presa sulla sua mano, ma non lo fermò.


Vide una donna che camminava lentamente per la neve.


La regione bianca che sarebbe dovuta essere un paesaggio impareggiabile si era ridotto ad una mera decorazione quando si rivelò. Sembrava che ogni luce al mondo fosse concentrata sulla donna.


Quando Yun Che se n'era andato, Yun Wuxin aveva meno di quindici anni.


Oggi ne aveva quasi venti.


Questo era il periodo più splendido per la vita di una ragazza. Ogni anno era una trasformazione bellissima e irripetibile.


L'immaturità e l'ingenuità che Yun Wuxin mostrava liberamente di fronte a lui non era più presente. Era diventata una donna straordinariamente pura e splendida proprio come sua madre.


La sua andatura era lenta e leggera. Sembrava quasi che non volesse disturbare questo mondo eterno di ghiaccio con la sua presenza.


I suoi capelli erano cresciuti fino ad arrivarle oltre la vita. Ondeggiavano con lo stesso ritmo della sua gonna. I suoi occhi sembravano stelle circondate da nebulose... sfortunatamente le nuvole di stelle erano fatte da tristezza straziante.


La neve che stava calpestando era color bianco puro, eppure lei sembrava brillare con una luce ancora più sacra e immacolata. La sua bellezza era così eterea che sembrava la creazione più perfetta nell'universo. uno sguardo era sufficiente per annegare chiunque nella sua bellezza.


Era... sua figlia.


Il suo cuore traboccò di calore. Il suo sangue ribollì. Yun Che strinse con forza la mano di Shui Meiyin per timore che avrebbe perso il controllo e andasse ad abbracciare Wuxin.


Era cresciuta... sua figlia era cresciuta...


Non solo si era perso ogni giorno, ogni anno della sua crescita miracolosa...


Era un periodo che non avrebbe mai potuto recuperare.


"Dovremmo andarcene fratellone Yun Che."


Shui Meiyin lo chiamò piano e interruppe la sua trance.


"..."


Distogliendo lo sguardo da Wuxin con una determinazione che sconfinava nella crudeltà, chiuse gli occhi e rimase immobile.


"Yuanba," disse piano, "ti prometto che tornerò sano e salvo... non solo, tornerò... più velocemente di quanto tu possa immaginare!"


Xia Yuanba non poteva dire una parola.


Yun Che si era fermato dall'avvicinarsi a Yun Wuxin dopo averla vista con i suoi occhi. Non poteva nemmeno immaginarsi quanto fosse pesante la responsabilità che stava portando.


Poté solo annuire e battersi il petto con fare solenne: "Molto bene cognato. Aspetterò! Finché non tornerai, prometto che nessuno toccherà la Stella Polo Blu a meno che non sia morto!"


Dopodiché Xia Yuanba tentò di saltare giù di nuovo dalla collina. Tuttavia...


"Aspetta." Yun Che lo chiamò di nuovo. "Puoi... chiedere qualcosa a Wuxin per me?"


Xia Yuanba si voltò verso di lui e lo ascoltò con serietà.


"Puoi chiederle... se mi odia?" Non aveva aperto gli occhi mentre lo diceva.


"Emh..." Xia Yuanba sembrava combattuto, ma non poteva rifiutare la richiesta di Yun Che, specialmente in una situazione del genere. Alla fine annuì e disse: "Va bene."


"A proposito, c'è una cosa che vorrei chiedere anche io." Disse Xia Yuanba: "Come sta mia sorella?"


Shui Meiyin: "..."


"..." Yun Che non reagì molto alla domanda. Rispose con tono profondo: "Ti prometto che ti dirò tutto dopo che sarò tornato."


Non era una vera risposta, ma Xia Yuanba non insistette. Annuì con forza per poi dire: "Capito! Non dimenticarti della tua promessa cognato! Devi tornare sano e salvo, va bene?!"


"Oh, e anche mia sorella! Devi riportarla sana e salva a casa! Aspetto con impazienza di vedere come saranno i vostri bambini, sai? Eheh!"


Xia Yuanba mostrò un sorriso brillante e ritirò la sua aura. Poi scese dalla collina e atterrò nella regione nevosa sotto.


Yun Che rimase sul posto come una statua e Shui Meiyin rimase in silenzio al suo fianco. Non lo sollecitò a muoversi, lo lasciò fare proprio come lui l'aveva sempre accontentata.


Dopo aver valutato le distanze, Xia Yuanba rilasciò la sua Energia Misteriosa e accelerò. Atterrò proprio di fronte a Yun Wuxin.


La ragazza si fermò e fissò Xia Yuanba con sorpresa: "Zio Xia, sei... tornato?"


"Emh..." Xia Yuanba si grattò la testa con uno sguardo pieno di amarezza: "Ho incontrato un paio di turbolenze spaziali che non sono riuscito a superare quando mi sono avvicinato al Regno degli Dei, così sono tornato per prepararmi. Non preoccuparti, sono sicuro che avrò successo il prossimo viaggio."


Yun Wuxin sorrise lievemente. Il suo viso era ancora più bianco della neve lucente: "Grazie zio Xia, e riposa bene. Sono sicuro che il viaggio è stato difficile."


Dopodiché annuì piano, lo superò e continuò ad avanzare verso il palazzo immortale Frozen Cloud vicino.


Gli anni l'avevano resa fredda come sua madre.


"Wuxin," Xia Yuanba la fermò frettolosamente prima che potesse svanire: "Ho... una domanda che vorrei farti."


Yun Wuxin si fermò e lo guardò: "Chiedi pure zio Xia."


Il suo battito cardiaco accelerò senza motivo. Era ben consapevole che Yun Che lo stava guardando dal cielo.


"Tu... odi tuo padre... un po'?"


Si costrinse a chiedere Xia Yuanba. Nonostante il suo impegno, si era accorto anche lui che la sua voce sembrava un po' secca.
                                


                                



