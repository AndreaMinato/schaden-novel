---
title: Capitolo 1819 – Debito di Sangue
pubDate: 2025-03-10T08:57:10.507Z
tags:
    - atg
---


Capitolo sponsorizzato, ringraziamo Federico!
5 capitoli in coda (Federico), 0/10
-Schadenfreude


Shui Meiyin stava facendo del suo meglio per contenersi, ma le sue spalle iniziarono a tremare e perse il controllo. Continuò a stringere i denti o a mordersi il labbro inferiore, ma non funzionò nulla.


"Va bene, non piangere, non piangere." La consolò Yun Che con tono gentile.


Non era stato facile per Shui Meiyin per farlo smettere di piangere, ma ora aveva finito con il fare la stessa cosa.


"Io... io... Buhuuuuu..."


Yun Che non disse nulla, si limitò ad abbracciarla forte... e non l'avrebbe più lasciata andare.


Sapeva che Shui Meiyin si stava solo sfogando. Aveva continuato a reprimere le sue emozioni per tutto questo tempo e non aveva potuto confidarsi con qualcuno nel frattempo. Doveva essere stato un enorme peso e tortura per lei.


Inoltre ogni singola lacrima che rigava le sue guance era dovuta a lui.


Pianse per quindici minuti prima di riuscire a fermarsi. Tuttavia, quando alzò la sua testa delicata per guardare Yun Che, i suoi occhi brillanti erano ancora velati di lacrime che dovevano ancora cadere.


Mentre stava fissando gli occhi arrossati di Shui Meiyin, lui ridacchiò e disse: "Se tua sorella ti vedesse ora, sicuramente mi attaccherebbe con la spada Rivolo di Giada."


"Umpf, mia sorella è davvero gentile, non lo farebbe mai. Ahah!" Protestò ridacchiando Shui Meiyin. "Inoltre sei il grande e potente Sovrano dei Diavoli, chi oserebbe attaccarti..."


Le sue dita batterono piano sul petto di Yun Che mentre diceva con gli occhi inumiditi: "Tuttavia il petto del fratellone Yun Che è diventato davvero caldo ora, non è più un pezzo di ghiaccio. Questo è il motivo per cui... non ero disposta a lasciare la presa. Eeh eeh."


Yun Che stesso poteva sentire che il suo sangue non era più freddo come il ghiaccio.


"Ma..." Shui Meiyin si fermò e tenne appoggiate le dita al suo abito. Disse con tono gentile: "Puoi dare questo calore solo a me e ai tuoi cari. Devi comunque essere lo spietato e crudele Sovrano dei Diavoli con i tuoi nemici e le minacce che devi eliminare, va bene?"


"Va bene." Yun Che annuì. "Era questo uno dei motivi per cui esitavi, vero?"


"Sì."


La voce di Shui Meiyin si ridusse ad un mormorio mentre continuava: "All'inizio volevo dirti tutto dopo che avresti sconfitto il regno del Dio Drago e distrutto ogni minaccia rimasta."


"Temevo che se te l'avessi detto troppo presto, ti saresti comportato con imprudenza e avresti messo in pericolo la Stella Polo Blu. Temevo anche che il tuo odio e il tuo risentimento sarebbero scomparsi una volta che l'avessi scoperto e che non saresti stato spietato come un tempo. Temevo anche che le tue preoccupazioni e i tuoi legami avrebbero iniziato ad interferire con le tue decisioni..."


"Tuttavia, il metodo che hai usato con il regno del Mare Meridionale mi ha fatto gelare il sangue. Inoltre il tuo ordine di attaccare il regno del Dio Drago è stato fin troppo imprudente e improvviso... ero convinta che la tua sicurezza e la tua determinazione nell'affrontare il regno del Dio Drago fosse perché avevi in serbo qualche metodo estremamente crudele. Un metodo per cui avresti pagato un caro prezzo."


"..." Yun Che non riuscì a negarlo.


"Capisco." Disse pieno di sensi di colpa. "Non preoccuparti, farò del mio meglio per proteggermi quando affronterà il regno del Dio Drago e la Divina Regione Occidentale... non correrò più rischi del genere."


Ora che era arrivato a questo punto, ovviamente aveva capito perché Shui Meiyin aveva voluto dirgli tutto prima di lanciare l'attacco contro il regno del Dio Drago.


Sperava che avrebbe smesso di rischiare la vita una volta che lui avesse rivisto la Stella Polo Blu e che avrebbe riniziato a pensare alla sua incolumità, così da poter incontrare nuovamente i suoi cari una volta che fosse finito tutto.


Shui Meiyin era ancora esitante quando stavano per partire dal regno delle Sette Stelle e il loro incontro con Jin Yue l'aveva spinta a continuare a nasconderlo.


Tuttavia il fato aveva deciso che oggi avrebbero incontrato Xia Yuanba, che era entrato nel Regno degli Dei per cercare Yun Che.


"Anche se dovessi ripagare la mia piccola Meiyin per il resto della mia vita, mi assicurerò che tu viva bene e a lungo d'ora in avanti." Disse con fare un po' scherzoso Yun Che.


Shui Meiyin lo guardò pensosamente per poi dire: "Fratellone Yun Che, se... se vuoi davvero ripagarmi, puoi... promettermi solo tre cose?"


Yun Che fu sorpreso dalla richiesta prima, ma quando vide lo sguardo brillante di Shui Meiyin, che stava tremando con una luce strana, annuì lentamente e disse con estrema serietà. "Va bene, accetterò qualsiasi cosa, non importa cosa sarà."


Questo era un giuramento solenne che aveva fatto con sincerità, perché il debito che aveva nei confronti di Shui Meiyin era troppo grande. Anche se si fosse sforzato per tutta la vita di ripagarlo, non ci sarebbe riuscito, così che importavano tre piccole promesse?


Shui Meiyin si asciugò le lacrime e la sua espressione divenne solenne.


"La prima cosa che voglio che il frateellone Yun Che mi prometta... e che non importa cosa incontrerai in futuro, anche se sarà più orribile degli eventi traumatici del passato, anche se ti farà precipitare in una disperazione ancora più grande, devi... devi essere gentile con te stesso. Non lasciare che il tuo odio e il tuo risentimento ti facciano del male... e che ti facciano rischiare la vita nella speranza di morire."


"Perché..."


Shui Meiyin, che si era appena calmata, arricciò il naso e le lacrime tornarono ad inumidire i suoi occhi: "La tua vita e il benessere non appartengono più solo a te. In questo mondo, c'è qualcuno... che si preoccupa per te... e ti ama... molto più di quanto tu possa immaginare. Per te, ha... rinunciato a tutto... tutto per te... anche... anche..."


"Anche se fosse solo per non... deluderla, non puoi... gettarti di nuovo in quel profondo abisso. Perché, anche se... ti lasciassero davvero... per sempre... I tuoi cari vorrebbero che tu vivessi contento... anche dopo la loro morte."


Le sue lacrime iniziarono a scorrere a fiumi mentre diceva queste parole.


Il cuore di Yun Che pulsò con violenza. Stese una mano per asciugare gentilmente le lacrime della ragazza. Dopodiché disse con tono gentile, ma solenne: "Va bene. Mi ricorderò ogni parola che hai appena detto. Non mi comporterò più in quel modo. Prometto... lo prometto per il resto della vita."


Che motivo aveva per serbare odio e risentimento se c'era una persona disposta a fare così tanto per lui?


Shui Meiyin aspettò finché non si ricompose per poi continuare: "La seconda cosa che voglio che il fratellone Yun Che mi prometta e che tratterà il resto dell'universo con gentilezza e compassione una volta che sconfiggerà il regno del Dio Drago e diventerà il nuovo sovrano dell'universo."


Yun Che: "..."


Non fu sorpreso minimamente da questa richiesta. Lo aveva già più o meno intuito quando aveva trascorso del tempo con Shui Meiyin nella regione di scambio delle Sette Stelle.


"Anche se il Regno del Dio Drago ha tradito Yun Che e l'Imperatore del Drago non può essere perdonato per aver ucciso la tua maestra, il regno del Dio Drago è stato il miglior sovrano che l'universo abbia mai potuto chiedere in tutto questo tempo. È stato così competente che nessun regno sovrano avrebbe potuto sperare di rimpiazzarlo."


"Il Regno del Dio Drago ha un potere impareggiabile e potrebbe schiacciare facilmente tutti gli altri regni sovrani se lo avesse desiderato, tuttavia gli dei drago sono una razza orgogliosa che sdegna chi maltratta il debole. Anche se non hanno paura di combattere, non hanno mai istigato guerre. Di conseguenza non hanno mai usato il loro potere per saccheggiare le risorse degli altri. Gli altri regni sovrani così non hanno avuto altra scelta se non moderare i loro eccessi e la loro tirannia vista la sorveglianza del regno del Dio Drago."


"Se fossero stati il regno del Monarca del Brahma o quello del Mare Meridionale a governare il Caos Primordiale, potresti immaginarti come sarebbe finita."


Yun Che ascoltò le sue parole con sincerità. Anche se odiava il regno del Dio Drago e non avrebbe mai risparmiato Long Bai, non poteva negare le parole di Shui Meiyin.


Nell'ultimo milione di anni, il regno del Dio Drago in effetti era stato il miglior candidato per governare il Regno degli Dei.


"Questo regno delle Sette Stelle è un angolo estremamente piccolo di questo piano, ma sanno anche loro cos'è successo perché le immagini sono state proiettate dalla Divina Regione Orientale. Sanno che il fratellone Yun Che è stato ferito e tradito, e che sei stato tu a salvarli tutti."


"Comunque, reagiranno subito con terrore e inquietudine nei confronti dell'invasione della Divina Regione Settentrionale. Come hai visto, alcuni di loro hanno perfino le loro case ancestrali e sono fuggiti. I regni stellari sono diventati caotici e privi di leggi. Alcuni potrebbero collassare tra non molto tempo."


"Nessuno nel Regno degli Dei può immaginarsi un mondo dove regnano i diavoli e hanno tutti paura."


"È inevitabile, ma..." Guardò con affetto Yun Che. "Credo che in un futuro non troppo lontano, il fratellone Yun Che farà un lavoro ancora migliore del regno del Dio Drago, vero?"


Yun Che stese lentamente una mano e si fissò il palmo.


Allora, quando era morto nel regno degli Dei Stellari ed era rinato nel continente del Cielo Misterioso, era precipitato nella disperazione. Tuttavia aveva anche incontrato Chu Yuechan e Yun Wuxin, che lo avevano aiutato ad uscire da quel periodo buio...


Allora, quando Yun Wuxin aveva sacrificato il suo talento e aveva rischiato la vita per salvarlo, si era fissato le mani in questo modo e aveva giurato di non macchiarle con il sangue.


Questo aveva cambiato drasticamente il suo temperamento. Il calore e la gentilezza avevano occupato il suo cuore e la sua anima, e aveva provato perfino ribrezzo per le sue azioni passate. La colpa e gli spargimenti di sangue erano stati parte del suo stile di vita, ma aveva iniziato a rifiutarli mentre il suo odio, il suo risentimento e la sua violenza avevano iniziato ad affievolirsi.


Un ricordo lo colpì in quel momento. Quando era tornato nel Regno degli Dei, Xia Qingyue lo aveva messo alle strette con una sola domanda: "Ti sei ammorbidito a causa di tua figlia?"


Non molto tempo dopo, era cambiato drasticamente... da allora le sue mani si erano macchiate ancora di più di sangue e non sarebbe mai riuscito a pulirle.


"Va bene." Disse Yun Che nel tono più morbido mentre distoglieva lo sguardo e stringeva le mani.


<em>Tutto questo massacro, sangue e colpa sono mie responsabilità.


Un tempo desideravo fare precipitare questo mondo nell'oscurità eterna, ridurre questo sporco Regno degli Dei in un purgatorio cupo.


Ma ora...


Anche solo per farli toccare da queste colpe, darò luce a questo mondo.


Ma questo solo dopo che tutto sarà finito!


Prima tutti coloro che devono morire, ogni possibile minaccia... devono essere annientati completamente!


Anche se dovrò macchiarmi di colpe migliaia di volte più gravi, non posso permettere assolutamente che gli errori del passato si ripetano!</em>


"Allora qual è la terza promessa?" Chiese mostrando un lieve sorriso.


Tuttavia, uno sguardo di improvviso dolore e perdita di Shui Meiyin fece scomparire quel sorriso.


"Devi... espiare... insieme a me."


"E... espiare?" Chiese con perplessità e shock.


Aveva già commesso troppe malvagità, in effetti il numero di persone morte a causa sua ormai era incalcolabile.


Espiare insieme... per la sua colpa?


Shui Meiyin abbassò la testa sussurrando: "La Stella dell'Acqua Celeste che ha rimpiazzato la Stella Polo Blu... non era un pianeta morto."


Yun Che: "..."


"Se il pianeta che avesse rimpiazzato la Stella Polo Blu non avesse avuto nessuna traccia di sangue o di innumerevoli anime disperse nell'etere dopo la loro distruzione, i nemici avrebbero individuato subito questa anomalia."


"Così la Stella d'Acqua Celeste era piena di vita. La sua aura vitale era densa quasi quanto quella della Stella Polo Blu."


"Ogni creatura vivente lì, dal più piccolo filo d'erba e ogni insetto, erano completamente innocenti. Tuttavia, a causa del mio egoismo, tutti... sono stati tutti..."


"Non è stata colpa tua." Yun Che la interruppe. "Sono stati uccisi dall'Imperatrice degli Dei Lunari e sono morti a causa mia. Tu li hai solo teletrasportati lì... Non ha niente a che fare con te!"


Prima di iniziare questa guerra, aveva distrutto tre interi regni stellari nella regione settentrionale per accusare ingiustamente il regno dell'Eternità e creare un casus belli per attaccare la Divina Regione Orientale.


Allora non aveva provato la minima emozione al riguardo, né senso di colpa, né esitazione.


Tuttavia Shui Meiyin era diversa da lui.


Era la sola a possedere la Divina Anima Immacolata in questo universo. Era di nobili origini e aveva un potenziale quasi illimitato, la sua coltivazione aveva raggiunto il settimo livello del Divine Master Realm...


Tuttavia non poteva sentire il minimo odore di sangue su di lei e il suo sguardo sembrava sempre brillare con una luce pura e immacolata.


Anche se aveva già raggiunto gli stadi avanzati del Divine Master Realm, forse non aveva mai ucciso nessuno prima e non aveva mai macchiato le sue mani.


Eppure adesso era piena di senso di colpa per aver ucciso un intero mondo a causa sua.


Shui Meiyin non annuì, né scosse la testa. Si limitò a mormorare piano: "Espiamo insieme, va bene?"


"..." Yun Che cercò di pensare a qualcosa da dire, ma non gli venne in mente nulla.


Non importava quanto avesse provato a consolarla, darle consigli o ringraziarla, non importava come cercava di addossare tutte le colpe su di sé, pareva fosse vuoto di fronte agli occhi brillanti di Shui Meiyin.


Così Yun Che poté solo annuire gentilmente.


Poteva espiare la colpa di aver ucciso un uomo salvandone altri cento?


Non lo sapeva e non credeva che qualcun altro avrebbe potuto rispondere a questa domanda.


Se cento persone non erano sufficienti, allora ne avrebbe salvate mille. Se mille non erano sufficienti, allora ne avrebbe salvate diecimila!


Poteva andare nel più profondo degli inferni, espiare una quantità sconfinata di colpe... ma non avrebbe mai permesso a Shui Meiyin di provare il suo stesso dolore.
                                


                                



