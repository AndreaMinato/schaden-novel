---
title: Capitolo 1823 – Il Ritorno dell'Imperatore del Drago
pubDate: 2025-03-10T08:57:10.508Z
tags:
    - atg
---


edit aggiunto il pezzo da "Quando pronunciò questo nome"...
Capitolo sponsorizzato, ringraziamo Federico!
1 capitoli in coda (Federico), 0/10
-Schadenfreude


L'Imperatore del Drago non cercò di nascondere la sua presenza quando tornò nel suo territorio. Perciò ogni Dio Drago si accorse subito del suo ritorno.


"Sua maestà, finalmente è tornata!"


"...la Divina Regione Settentrionale è più forte di quanto avessimo immaginato. La Divina Regione Orientale è stata distrutta completamente, massacrata. Il regno degli Dei Lunari è stato annientato. Il regno del Monarca del Brahma si è sottomesso ai diavoli per preservarsi..."


"Yun Che ora è forte quanto un imperatore divino!"


"La razza dei diavoli possiede tre vecchi mostri terrificanti. Due Imperatori Divini del Monarca del Brahma che pensavamo fossero morti, Qianye Wugu e Qianye Bingzhu sono riemersi e si sono alleati con la razza dei diavoli! Ora abbiamo conferma che il regno del Monarca del Brahma stava nascondendo il Sigillo Primordiale della Vita e della Morte, e che hanno trovato un modo per usarlo!"


"Il regno del Mare Meridionale è stato distrutto in un solo giorno. La Divina Regione Meridionale si è spaventata così tanto che i regni del Mare Profondo, Xuanyuan e del Viola Misterioso si sono tutti arresi ai diavoli senza resistere."


"Cinereo è stato ucciso! Il fratello maggiore è stato ferito dalla Regina Diabolica e si deve ancora riprendere..."


"Sua altezza, Cremisi della Distruzione... prova troppa vergogna!"


"Tutti i regni della Divina Regione Occidentale sono pronti a combattere. Abbiamo solo bisogno dei suoi ordini e della sua guida ora. Sua maestà..."


.....


Le trasmissioni del suono degli otto dei drago risuonarono nelle sue orecchie in rapida successione. Poteva sentire il loro entusiasmo, gioia, rimpianto... era un caos senza precedenti. Era ovvio quanto fosse grave la situazione.


L'Imperatore del drago non rispose però. La sua espressione rimase impassibile.


Avanzò lentamente e silenziosamente verso una certa destinazione. Era il supremo sovrano di questo mondo, eppure camminava in punta di piedi come se fosse terrorizzato di disturbare qualcosa... o qualcuno.


Molto tempo dopo si fermò.


Una maestosa barriera draconica che isolava tutto, l'aura, la luce, il suono e altro ancora, era di fronte a lui.


Ogni creatura vivente che fosse arrivata nel raggio di cinquecento chilometri dalla barriera sarebbe stata colta dal terrore. Non avrebbe osato nemmeno fare un passo avanti.


Perché la barriera era stata creata da lui. L'aura draconica emanata dalla protezione era la sua.


Non solo, aveva iniettato una piccola quantità del suo spirito nella barriera. Se qualcuno avesse provato ad infrangerla, sarebbe stato allertato immediatamente a meno che non fosse stato nel Regno Divino dell'Inizio Assoluto.


Comunque era certo che nessuno avesse toccato la barriera.


C'erano molti uccisori di draghi in questo universo, ma nessuno di loro era abbastanza folle da provocare l'imperatore in persona.


Di conseguenza, nessuno sapeva cos'era successo nel mondo dentro la barriera.


L'Imperatore del Drago alzò silenziosamente la mano e apparì un varco alto 3,5 metri di fronte a lui.


Sospirò ed entrò. Il passaggio svanì nel momento in cui ci passò, senza dare a nessuno la possibilità di sbirciare dentro.


L'Imperatore del Drago rimase sul posto e fissò la luce bianca di fronte a lui per molto, molto tempo.


La luce apparteneva alla barriera della Terra Proibita del Samsara, una protezione che era esistita per oltre duecentomila anni. Era silenziosa, pura, immacolata ed eterna. Il potere usato per costruirla era di una classe superiore a tutte le altre, eppure non era affatto intimidatoria. In effetti purificava la mente e l'anima come l'acqua più limpida dell'intero universo.


Ma non era più così.


Erano passati solo un paio di anni da quel giorno, eppure era diventata debole, fragile e quasi inesistente. La barriera ora era così sottile che sembrava un filo di fumo che poteva scomparire da un momento all'altro.


Un'ora dopo Long Bai finalmente avanzò.


Anche l'ambiente attorno era cambiato completamente.


Gli elementi non erano più gentili, l'aria non sembrava più fresca, il vento non era più confortevole e il suolo non aveva più un profumo inebriante.


La nuvola che di solito vagava tra l'erba era scomparsa completamente. Non c'erano più gli uccelli cinguettanti e le farfalle danzanti, perfino i fiori spirituali e le piante nel terreno erano appassite.


La Terra Proibita del Samsara era solo il posto dove si trovava la Ruota del Samsara. Non era mai stata una terra fatata, era stata la presenza di Shen Xi a renderla tale.


Ora che era scomparsa, tutto ciò che era rimasto era un giardino che stava appassendo rapidamente e una ruota morta da un'eternità.


Negli ultimi duecentomila anni, guardare anche solo una volta Shen Xi lo riempiva di gioia infinita e soddisfazione. Nulla gli sembrava insormontabile quando c'era lei.


Ora non c'era. Non più. Forse non sarebbe mai più tornata.


"Ascolta Long Bai… Se succedesse… succedesse… qualcosa a Xi’er…”


"Rinuncerò alla luce… mi trasformerò in un diavolo… e mi assicurerò che tu soffra ogni tortura nell’universo!”


"Verserò il tuo sangue e disperderò le tue ceneri… in ogni angolo di questo Regno egli Dei… così che tu venga calpestato da ogni creatura vivente per tutta l’eternità!!”


Long Bai alzò la testa serrando gli occhi. I suoi muscoli facciali chiaramente stavano fremendo per l'agonia.


Ogni giorno, le maledizioni piene di lacrime e odio sarebbero risuonate nella sua mente milioni di volte.


Il modo in cui l'aveva guardato in particolare gli dava la sensazione che la lama più crudele e velenosa stesse scavando nel suo cuore, più e più volte... incessantemente.


Chissà quanto tempo dopo, alla fine arrivò al centro della Terra Proibita del Samsara, la casa precedente di Shen Xi.


La casa di bambù dove viveva era crollata diventando un tappeto di bambù morti.


All'improvviso percepì dei fili di pura energia spirituale. Gettò un'occhiata di lato e vide che c'erano ancora delle piante spirituali che ondeggiavano al vento.


Questi fiori spirituali erano l'esistenza più misera in questo piccolo mondo, eppure attirarono la sua attenzione come avrebbe potuto fare Shen Xi in persona.


Il suo battito cardiaco accelerò, si diresse verso il cespuglio finché le sue gambe non si afflosciarono e cadde a terra. Le sue ginocchia che non si erano mai piegate di fronte a nessuno schiacciarono un paio di fiori e delle foglie, sprofondando nel morbido suolo.


Al centro del cespuglio di fiori c'era una pozza di sangue secco. Erano passati un paio di anni da quel giorno, ma emanava ancora una debole aura di luce... per un momento, l'aura che apparteneva solo a Shen Xi riempì la sua anima.


Stese la mano verso il sangue, le sue dita tremavano incontrollabilmente. Poco prima che lo toccasse però, ritirò di scatto la mano e... si piegò come un pesce morente che era stato gettato in una pozza secca. Stava inalando questo odore come se ne dipendesse la sua stessa vita.


Nessuno avrebbe mai creduto che l'Imperatore del Drago, il maestro impareggiabile di questo mondo, sarebbe stato capace di un atto così disgustoso nemmeno vedendolo con i propri occhi.


Era il braccio che aveva ferito Shen Xi quell'anno.


Un rapporto che era durato per trecentomila anni e un sogno che era durato più di duecentomila anni... erano spariti in un istante.


Prima c'era Shen Xi e poi... non più.


"Dove sei... Regina Drago... dove sei..."


"So... che sei ancora viva... ma perché... perché non posso trovarti..."


"Farò qualsiasi promessa... se tornerai..."


"Farò di tutto per salvare tua figlia... la crescerò come se fosse mia... La renderò la futura maestra della razza dei draghi se lo desideri..."


"Se tornerai..."


"Ugh... mmh!"


Il suo sguardo era spento e continuava a mormorare tra sé e sé. Il sangue colava dalla sua bocca, eppure non lo notava nemmeno.


"Questo braccio..." Si fissò il braccio destro con una scioccante quantità di odio: "Me lo taglierò per averti fatto del male... per ora però ne avrò ancora bisogno..."


"Ne ho bisogno... per uccidere Yun Che!"


Quando pronunciò questo nome, il suo sguardo divenne tagliente e il suo intento omicida crebbe così tanto da diventare quasi tangibile.


"Nessuno... è degno... della mia Regina Drago... e quell'animale... HA OSATO... violarla?!"


"Lo farò a pezzi... distruggerò il suo corpo... lo ridurrò in polvere... e disperderò le sue ceneri per il mondo!"


<em>Crack!</em>


Le sue ossa crepitarono mentre stringeva i pugni.


L'Imperatore del Drago odiava Yun Che tanto quanto Yun Che odiava lui.


Long Bai era una variabile che Chi Wuyao voleva evitare il più possibile quando avevano lanciato il loro primo assalto alla Divina Regione Orientale, ma Yun Che? Il Sovrano dei Diavoli aveva desiderato che Long Bai si sarebbe mostrato, così da poter sacrificare la sua origine divina e farlo a pezzi con God Ash non appena possibile.


E il sentimento era ricambiato. In effetti la follia di Long Bai poteva essere ancora superiore a quella di Yun Che!


C'era un'ombra oscura dietro il suo sguardo, ma non era la razza dei diavoli del nord, era Yun Che.


Una fiamma velenosa bruciò nell'ombra. Per tutto questo tempo aveva aspettato che Yun Che riapparisse. Sapeva che quel ragazzo prima o poi sarebbe tornato.


Tuttavia era stato molto più presto di quanto avesse previsto.


In soli quattro anni, il ragazzo era diventato potente quanto un Imperatore Divino e aveva assunto il controllo di tutta la Divina Regione Settentrionale... perfino lui doveva ammettere che i suoi progressi erano terrificanti e impressionanti.


Non importava però quanto fosse incredibile, non sarebbe mai, mai, mai stato degno della sua Regina Drago. Non avrebbe mai dovuto macchiarla!


Il supremo sovrano del Regno degli Dei era acceso da un tipo di follia inimmaginabile per una persona ordinaria, voleva annientare Yun Che non appena possibile!


Nella Divina Regione Meridionale, nel regno del Mare Profondo delle Dieci Direzioni.


Chi Wuyao si alzò di scatto e si accigliò.


"Cos'è successo?" Chiese immediatamente Qianye Ying'er.


"..." Chi Wuyao tornò lentamente al suo posto e disse: "L'Imperatore del Drago... è tornato."


"Oh?" Qianye Ying'er sembrava sorpresa. Non hai detto che sarebbe rimasto nel regno divino dell'Inizio Assoluto per altri due mesi? Sono passati solo quindici giorni dalla tua dichiarazione."


"Per questo si dice che nessun piano resiste al primo contatto con il nemico." Rispose Chi Wuyao mentre continuava ad accigliarsi. Pensò: <em>era il ritorno prematuro di Long Bai il motivo dietro le mie preoccupazioni?


È una minaccia, ma non mi torna...</em>


La sua anima dell'Imperatore Diabolico del Nirvana era un'esistenza così trascendente che a volte le dava una percezione del pericolo sovrannaturale. L'avrebbe avvertita del pericolo prima che arrivasse una crisi. Era molto diversa dalla Divina Anima Immacolata di Shui Meiyin.


"Umpf. È una buona notizia, vero?" Rispose Qianye Ying'er. "Yun Che desidera da tempo uccidere con le sue mani Long Bai. Strategicamente parlando, abbiamo perso la nostra migliore occasione per distruggere il regno del Dio Drago quando l'Imperatore del Drago era sparito. Tuttavia Yun Che lo considererà solo positivo."


"Uscirà fuori tra quattro giorni comunque. È un tempismo perfetto."


"..." Chi Wuyao rimase mortalmente silenziosa.


"Sembri... preoccupata?" Qianye Ying'er la osservò. "È vero che il controllo del regno del Dio Drago sulla Divina Regione Occidentale aumenterebbe soltanto con il ritorno del loro imperatore, ma se Yun Che lo ucciderà, allora quel controllo svanirebbe in modo ugualmente veloce, se non ancora più rapido. Abbiamo già considerato tutto questo, di cosa ti stai preoccupando?"


"Bella domanda." Chi Wuyao strinse gli occhi: "Di cosa mi sto preoccupando?"


"Permettimi di cambiare un po' la mia domanda. Che tipo di scenario ci coglierebbe alla sprovvista?" Mormorò Chi Wuyao battendosi le labbra con un dito.


"Umpf." Qianye Ying'er sbuffò con sdegno: "La sola cosa che potrebbe sorprenderci ora è se Long Bai ci attaccasse insieme a tutto il regno del Dio Drago proprio in questo momento."


Qianye Ying'er ovviamente stava scherzando, ma Chi Wuyao sbiancò.


Yun Che al momento era nel Regno Divino dell'Eternità e sarebbe rimasto lì per altri quattro giorni prima di uscire. Se il regno del Dio Drago avesse davvero attaccato a tutta forza mentre non c'era, sicuramente sarebbero stati in grave pericolo. Spiritualmente parlando, l'assenza di Yun Che durante l'invasione avrebbe abbassato drasticamente il morale dei diavoli. Fisicamente parlando, anche la loro forza combattiva sarebbe diminuita senza la Calamità e Tragedia.


Inoltre il regno del Dio Drago da solo era quasi imbattibile. L'intera Divina Regione Occidentale? Era semplicemente impossibile per loro sconfiggerla.


Inoltre Yun Che aveva ordinato specificatamente di non disturbarli finché fosse rimasto nel Regno Divino dell'Eternità. Non potevano nemmeno spostare la perla perché farlo forse avrebbe potuto destabilizzarla.


Il Regno Divino dell'Eternità era un ambiente speciale con le sue leggi spazio temporali indipendenti. Se fosse collassato, sarebbe avvenuta una distorsione e avrebbe annientato Yun Che e Shui Meiyin.


In altre parole, non era possibile nemmeno nascondersi.


La reazione di Chi Wuyao sorprese Qianye Ying'er, che strinse lievemente gli occhi e dise: "Credi davvero che possa accadere? Ahah, anche se Long Bai desse l'ordine di marciare per la Divina Regione Meridionale proprio adesso, e senza eventuali ritardi, ci metterebbe almeno diversi giorni per mobilitare gli eserciti della Divina Regione Occidentale. Quando ci raggiungeranno, saranno già passati dieci giorni."


Chi Wuyao aprì gli occhi e disse con serietà: "Il colpo peggiore al mondo proviene da un avversario sconosciuto."


"Il regno del Dio Drago non sa che abbiamo l'Arca Primordiale Misteriosa. Allo stesso modo..." Il suo tono divenne cupo: "Potrebbe esserci qualcosa che non sappiamo del regno del Dio Drago."


"Dopotutto è il regno del Dio Drago! È il regno più forte, più vecchio e più grande di tutta la storia del Regno degli Dei!"


.....
                                
                                



