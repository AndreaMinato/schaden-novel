---
title: Capitolo 1824 – Il Segreto delle Gemelle
pubDate: 2025-03-10T08:57:10.508Z
tags:
    - atg
---


<em><strong>edit aggiunto il pezzo da "Quando pronunciò questo nome"... del 1823.
</strong>Capitolo sponsorizzato, ringraziamo Federico!
0 capitoli in coda (Federico), 0/10
-Schadenfreude</em>


Sia la voce che l'espressione di Chi Wuyao erano gravi e solenni, e fecero inarcuare le splendide sopracciglia dorate di Qianye Ying'er.


Dopo aver conosciuto Chi Wuyao negli anni, si era resa vagamente conto delle sue strane capacità di premonizione. Di conseguenza, Qianye Ying'er non trascurava mai le sue sensazioni di inquietudine.


Dopo averci riflettuto, Qianye Ying'er disse: "Se si avverasse il peggiore caso possibile che abbiamo ipotizzato, il regno del Dio Drago dovrebbe avere una grande formazione dimensionale della classe più elevata, qualcosa che ti permetterebbe di arrivare ad un'altra regione divina."


"Tuttavia non ho mai visto una formazione dimensionale del genere negli annali di qualsiasi regno stellare. Ho già assorbito la maggior dei ricordi di tutti gli Imperatori Divini del Brahma precedenti e non c'è nessuna traccia di una costruzione del genere. Al contrario, una formazione dimensionale molto simile a ciò che ho descritto è apparsa in questa generazione."


"La grande formazione dimensionale conosciuta dall'intero universo. Quella che il regno dell'Eternità ha costruito con la cooperazione di innumerevoli regni stellari per affrontare la Calamità Cremisi. La formazione dimensionale che ha connesso il regno dell'Eternità ai confini del Caos Primordiale."


Inoltre le fondamenta di questa formazione dimensionale esistevano ancora nel regno dell'Eternità e potevano essere attivate finché vi fosse stato versato abbastanza potere... Anche se la quantità di risorse da consumare per un solo viaggio d'andata e di ritorno sarebbe stato sufficiente a fare venire le convulsioni ad un Realm King.


Questo era anche il motivo per cui quando il regno dell'Eternità aveva dichiarato di aver dato il tutto per tutto quando aveva iniziato a costruire questa formazione dimensionale.


"..." Chi Wuyao rimase in silenzio a contemplare, ma stava ascoltando con attenzione.


Qianye Ying'er continuò: "Per finire di costruire quella grande formazione dimensionale in tempo, il regno dell'Eternità ha iniziato a prepararsi dieci anni in anticipo e ha dovuto comunque contare sull'aiuto di molti regni sovrani e superiori nelle ultime fasi del progetto, solo per arrivare alla fine. Inoltre sono riusciti a farlo in tempo solo perché il regno dell'Eternità possedeva il più grande artefatto profound spaziale nell'universo, il Grande Calderone del Vuoto. Qualunque altro regno sovrano non avrebbe potuto finire il progetto nemmeno se avesse avuto cento anni di tempo."


"Così queste parole hanno dimostrato che il peggior caso possibile non può avvenire." Qianye Ying'er giunse alla sua conclusione.


"Mmmmh... ma se esistesse già una formazione del genere?" Disse pensosamente Chi Wuyao.


"Una formazione dimensionale che permetterebbe di passare dal regno del Dio Drago alla Divina Regione Meridionale non solo sarebbe gigantesca, ma ci vorrebbe moltissimo tempo per costruirla. Le vibrazioni di energia emanate durante la costruzione di sicuro si diffonderebbero molto lontano ed è impossibile che questo evento non sia rimasto registrato nelle note storiche."


"..." Chi Wuyao rimase di nuovo in silenzio a lungo per poi annuire lievemente e dire: "Il tuo ragionamento è impeccabile."


Tuttavia la sua inquietudine non era diminuita minimamente.


"Ma questa questione è troppo importante e dobbiamo procedere con la massima cautela. Dopotutto Yun Che sarà assente nei prossimi giorni e dobbiamo proteggerci da ogni evenienza." Lo sguardo di Chi Wuyao divenne freddo mentre abbaiava un ordine: "Hua Jin! Convoca Cang Shitian!"


In poco tempo, Cang Shitian si precipitò da loro.


"Shitian porge i suoi saluti alla Regina Diabolica. Ha qualche ordine per me?"


Cang Shitian mostrò la stessa quantità di riverenza che normalmente avrebbe rivelato di fronte a Yun Che.


"Imperatore Divino Shitian, dove sono le più forti barriere e formazioni difensive del regno del Mare Profondo delle Dieci Direzioni?" Chiese direttamente Chi Wuyao.


Qualsiasi regno stellare degno di questo nome avrebbe avuto le sue barriere difensive. I più forti, non avrebbero mai trascurato l'importanza di queste protezioni. Anzi, consideravano la questione con la massima importanza e ogni generazione avrebbe cercato di rafforzare almeno un po' le barriere. Perché loro, che erano abituati a guardare dall'alto il resto dell'universo, avevano paura soprattutto di venire distrutti.


Il motivo più importante dietro la rapida distruzione dei regni dell'Eternità e del Mare Meridionale era il fatto che i nemici si erano già infiltrati nei loro territori, rendendo le barriere inutili.


Cang Shitian capì i sottintesi dietro le sue parole e rispose: "La barriera del mio regno del mare Profondo delle Dieci Direzioni non copre l'intero territorio, ma si concentra sulla Regione Divina. Nel momento in cui sarà attivata, solo coloro che possiedono il sangue del Mare Profondo potranno entrare ed uscire liberamente. Chi non lo possiede potrà uscire, ma non potrà più rientrare."


"Quanto tempo ci vuole per preparare l'attivazione?" Chiese Chi Wuyao.


Cang Shitian non sprecò tempo a fare domande. Invece rispose immediatamente: "Riforniamo le nostre barriere ogni tre anni e manteniamo sempre una riserva di energia di almeno del 70%. Anche se dovremo affrontare una grave minaccia, possiamo attivare la barriera in trenta respiri di tempo."


"Molto bene." Rispose Chi Wuyao. "Allora voglio che carichi la barriera al massimo della sua capacità e la tenga in uno stato in cui può essere attivava in qualunque momento."


"Ho bisogno che tu lo faccia il più velocemente possibile, non badare a spese sulle risorse da usare!"


Cang Shitian si accigliò leggermente, ma poi porse i suoi rispetti e rispose: "Sì! La Regina Diabolica potrà ispezionare personalmente la barriera tra dodici ore!"


"Puoi andare."


Cang Shitian si inchinò brevemente e poi andò ad eseguire immediatamente il suo compito.


"Umpf, non ha detto nulla di inutile, né ha fatto domande. Che lacchè degno di fiducia." Qianye Ying'er, che aveva lanciato occhiate fredde a Cang Shitian per tutto il tempo, sbuffò con sdegno.


Chi Wuyao chiuse gli occhi e usò le dita per pizzicarsi la fronte. Fili di luce nera scorrevano lungo i suoi capelli neri mentre diceva con tono solenne: "Durante questo periodo di tempo dovrò concentrare tutta la mia attenzione sui movimenti del regno del Dio Drago. Lascerò a te il comando. Ho già mandato una trasmissione del suono alle mie bambine, così ubbidiranno ai tuoi ordini nel frattempo."


"Oh davvero?" Qianye Ying'er strinse i suoi occhi dorati che emanarono uno strano bagliore: "Non temi che coglierò questa opportunità per ordinare a quelle streghe di diventare i nuovi giocattoli del Sovrano dei Diavoli?"


"Sigh..." Chi Wuyao fece un lungo sospiro esausto. "Immagino che anche poterti addestrare fino a questo punto sia uno dei suoi talenti."


"Lui?" Qianye Ying'er bussò freddamente. "È solo una bestia che sa solo andare in calore. La sola persona che controlla le mie azioni sono io, nessun altro può scegliere cosa diventerò."


Dopo aver finito di parlare, Qianye Ying'er si girò e se ne andò.


Quando uscì dalla sala, Qianye Ying'er alzò lo sguardo verso il cielo. Un tempo era blu come l'oceano, ma ora era coperto da uno strato spento di nuvole grigie.


Il cielo ad ovest si era già incupito. Nuvole oscure si muovevano in modo turbolento e sembrava che una grande tempesta stesse per abbattersi su di loro.


Qianye Ying'er si accigliò mentre si girava e volava verso la sala reale del Mare Profondo.


Quando attraversò le barriere e arrivò nel cuore della sala, vide che la Perla dell'Eternità stava brillando con una densa luce bianca. I tre antenati Yama erano seduti attorno in una formazione a triangolo e ognuno di loro era a tre metri di distanza dall'artefatto. Non si erano spostati di un centimetro da quando avevano iniziato a fare il loro dovere.


"Ascoltate." Disse Qianye Ying'er. "Il vostro padrone uscirà dalla Perla dell'Eternità tra quattro giorni. Prima che arrivi il momento, non dovete assolutamente distrarvi. Il vostro lavoro sarà solo proteggere la Perla dell'Eternità. Non fatevi coinvolgere da altri problemi che potreste percepire. Questa è la vostra unica e più importante missione, avete capito?"


"Sì, sì. Non si preoccupi signora Qianying." Dissero all'unisono i tre antenati Yama mentre annuivano ubbidientemente.


Un paio di occhi dorati si soffermarono sulla Perla dell'Eternità per molto tempo prima che Qianye Ying'er se ne andasse.


I tre antenati Yama si scambiarono delle occhiate.


Stavano tutti pensando:


"È estremamente strano. È venuta qui apposta per ripetere un ordine che ci è stato già dato prima? Crede che con l'età ci stiamo diventando smemorati?"


.....


Nel Regno Divino dell'Eternità, dentro il mondo della Perla del Veleno Celeste.


"Yaaaawn!!"


Hong'er sbadigliò forte mentre si stiracchiava pigramente. Dopodiché iniziò a lamentarsi: "Sono così annoiata! Il maestro sta facendo di nuovo quella cosa strana e la sorellona He Ling non si muove! Non hanno giocato con noi già per così tanto tempo!"


"..." You'er annuì stoicamente.


"Oh giusto. Cogliamo questa occasione per provare di nuovo mentre il maestro sta facendo quella cosa strana con la sorellona." Quando Hong'er toccò l'argomento, i suoi occhi iniziarono a brillare di rosso e si riempì di entusiasmo.


You'er aprì e chiuse la bocca un po' di volte per poi riuscire a rispondere con un tono debole come quello di un neonato: "Va bene."


Hong'er saltò in avanti contenta per poi fermarsi di fronte a You'er. Dopodiché stese entrambe le mani verso di lei. Le loro dita bianche come la neve erano diverse solo per la luce irradiata dalla loro pelle mentre si stringevano per mano.


"Chiudi gli occhi." Disse Hong'er mentre faceva lo stesso. Dopodiché il suo viso arrossì un po' mentre esclamava: "Iniziamo!"


Entrambe le ragazze si appoggiarono lentamente l'una sull'altra mentre i loro capelli iniziavano ad intrecciarsi silenziosamente e si fermarono solo dopo che le loro fronti si toccarono.


Luce rossa pulsò dal corpo di Hong'er e un bagliore grigio iniziò a scorrere da You'er. I due colori meravigliosi in netto contrasto cominciarono a mescolarsi... e i loro corpi iniziarono ad impallidire mentre iniziavano a fondersi con fare bizzarro. Presto formarono il corpo di una ragazza splendida e snella che sembrava un po' più grande di loro.


Lunghi capelli argentati e occhi color rubino... Le sue spalle tremavano gentilmente mentre si guardava attorno. Quel breve momento di grazia e bellezza era sufficiente ad offuscare il bagliore smeraldino che brillava sempre nella Perla del Veleno Celeste.


Tuttavia la pelle della ragazza iniziò ad impallidire per poi scomparire, facendo riapparire all'istante Hong'er e You'er, che caddero a terra strillando di dolore.


"Wah!" Hong'er si tirò su a sedere ridacchiando con entusiasmo: "È così divertente! E siamo riuscite a resistere per molto tempo stavolta!"


Anche se questa trasformazione era durata solo per due secondi, era un periodo di tempo molto più lungo rispetto ai loro tentativi precedenti, così per loro era tanto.


"Inoltre ho sentito ancora di più i pensieri di You'er. Come pensavo, sei come me. Ci manca la sorellona He Ling. Umpf! È tutta colpa del maestro."


You'er aprì bocca e iniziò a dire due parole: "Ni... Jie..."


Il suo sguardo era pieno di confusione stordita. Non aveva idea del perché le fossero venute in mente queste due parole.


"Eh?" Hong'er inclinò la testa per poi rispondere: "Come pensavo, You'er è come me! Anche a me è venuto in mente questo nome... Eh? Perché sapevo che è un nome? È così strano."


"Ah, che importa!" Hong'er non si faceva mai frustrare troppo da qualcosa. Fece un piccolo cenno e una spada lunga dalla brillante luce viola apparì dal nulla. Dopodiché iniziò a morderla, rompendola in due. La teneva con entrambe le mani mentre masticava contenta.


Prima di entrare nel regno divino dell'Eternità, Yun Che aveva ordinato a Yan Tianxian di accumulare una pila di spade divine. Queste armi sarebbero servite come spuntini per Hong'er, così che non avrebbe provato a fare scherzi mentre lui stava coltivando.


"You'er, devi ricordarti che questo è il nostro piccolo segreto! Non dobbiamo dirlo ancora al maestro." Disse con serietà Hong'er. Vederla parlare con severità con le guance piene di cibo era divertente e adorabile.


"...Va bene." Disse You'er annuendo ubbidientemente. Le sue sopracciglia si alzarono adorabilmente mentre sorrideva in modo troppo puro e adorabile con il suo visino da bambola.


.....


Il ritorno dell'Imperatore del Drago aveva fatto agitare l'intera Divina Regione Occidentale.


Il regno del Dio Drago che aveva stretto i denti in silenzio per tutto questo tempo finalmente poteva muoversi senza troppe restrizioni.


"Porgiamo i nostri saluti all'Imperatore del Drago!"


"Porgiamo i nostri saluti all'Imperatore del Drago!!"


Mentre Long Bai avanzava, tutti i draghi attorno a lui piegarono la testa e si inginocchiarono.


I maestri, i sovrani e gli otto Dei Drago si erano radunati nel dominio del Dio Drago da molto tempo.


Quando entrò nella sala imperiale del drago, la prima persona su cui Long Bai posò los guardo fu un ospite speciale.


"Fratello Eternità, hai sofferto molto." Disse subito Long Bai con tono profondamente triste.


Zhou Xuzi rise con amarezza per poi porgere i suoi saluti e dire: "Il regno dell'Eternità è stato distrutto a causa mia, così non merito più di essere chiamato "Eternità". Ora spero solo di poter diventare una vecchia spada nella cintura dell'Imperatore del Drago mentre ti accompagnerò a cacciare via i diavoli e uccidere Yun Che."


Long Bai rispose: "Non c'è bisogno che il fratello Eternità sia così cupo. Sei ancora vivo, così il giorno in cui la razza dei diavoli si estinguerà sarà anche il momento in cui il tuo regno tornerà a brillare."


"Grazie per le parole gentili, mi tranquillizzano." Sorrise con gratitudine all'Imperatore del Drago mentre faceva avanzare un giovane accanto a lui: "Questo è il mio figlio indegno, Qingfeng. Il futuro del nuovo regno dell'Eternità riposerà sulle sue spalle e su quelle della sua generazione."


Tuttavia, anche se avessero distrutto la razza dei diavoli, un regno dell'Eternità senza la sua perla... sarebbe davvero riuscito a recuperare la gloria perduta?


Zhou Qingfeng si inginocchiò e si prostrò di fronte all'Imperatore del Drago: "Junior Zhou Qingfeng porge i suoi rispetti all'Imperatore del Drago."


Long Bai lo guardò e disse: "Dato che sei il successore scelto personalmente dal fratello Eternità, compierai sicuramente grandi imprese in futuro. Non c'è bisogno di formalità del genere, alzati per favore."


Gli otto Dei Drago si erano posizionati in due file per accogliere il loro imperatore. Cremisi della Distruzione fu il primo ad alzarsi. Represse l'entusiasmo e la sua agitazione per poi dire con tono solenne: "Mio signore Imperatore del Drago..."


"Non c'è bisogno di dire nulla." Long Bai alzò una mano per interromperlo prima che potesse iniziare. Volse lo sguardo in lontananza mentre una luce divina sconvolgente eruttò dai suoi occhi: "Manda subito quest'ordine al regno Qilin, al regno dell'Imperatore Chi, al regno del Drago Blu, al regno del Drago Hui e al regno delle Miriadi di Manifestazioni. Dì ai loro imperatori che guideranno personalmente tutti i loro Divine Master nel regno del Dio Drago entro le prossime quarantotto ore. Mi aspetto che entro allora siano tutti presenti."


"Ricorda..." Lo sguardo di Long Bai era pieno di indifferenza e il suo tono era tenue, ma sembrava che ogni parola penetrasse nelle profondità dello spirito. Non dava nessuno spazio per la minima traccia di ribellione: "Tutti i loro Divine Master!"


"Chiunque osi trattenersi, non potrà biasimarmi se sarò spietato!"


Tutti e otto i Dei Drago annuirono mentre i loro cuori battevano freneticamente.


In quanto Dei Drago, le persone più vicine a Long Bai, questo era l'ordine più tirannico e scioccante che avessero mai sentito da lui. Era così dispotico che potevano credere a stento che provenisse dal loro imperatore.
                                
                                



