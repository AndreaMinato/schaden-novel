---
title: Capitolo 1826 – Crisi del Mare Profondo (prima parte)
pubDate: 2025-03-10T08:57:10.508Z
tags:
    - atg
---


Capitolo regolare,
0 capitoli in coda, 0/10
-Schadenfreude


Dopo un breve, ma terrificante silenzio, i cinque grandi Venerabili Draghi Avvizziti si alzarono lentamente. Lo spazio sotterraneo e cupo tremò gentilmente per un istante e sembrava ancora che fremesse nonostante si fosse calmato.


"Abbiamo solo sette giorni." Disse Long Yi.


Long Bai alzò le mani e fece un semplice gesto di rispetto in quanto imperatore: "Dopo questi sette giorni, la gloriosa impresa di come i cinque venerabili distruggeranno i diavoli rimarrà negli annali della storia."


"Una volta che diventerà un Drago Avvizzito non le importerà più di qualcosa di così fuggevole come la fama." Disse con tono rimbombante Long Er.


Gli Dei Drago che avevano preservato la loro vita e la loro forza per trasformarsi in guardiani dormienti naturalmente avevano abbandonato ogni desiderio mortale da tempo.


Erano stati i sovrani dell'universo in passato, ma erano anche persone relegate nelle pagine di storia.


"Dove sono le creature dell'oscurità adesso?" Chiese Long San, la sua maestà imperiale scuoteva l'aria.


Tra i cinque grandi Venerabili Draghi Avvizziti, due di loro erano stati Imperatori del Drago, uno era Long Wu e l'altro era Long San.


Long Yi, Long Er e Long Si erano stati tutti Dei Drago.


Tuttavia, chiunque avesse il privilegio di coltivare l'Ibernazione Divina del Drago Avvizzito e fosse diventato uno dei guardiani dormienti del regno, era arrivato al limite massimo della coltivazione di quest'era.


Questo valeva in particolare per Long Er, che era stato uno degli Dei Drago di Long San in "vita" ma che quando era entrato in ibernazione aveva superato il suo imperatore.


La comparsa di questi cinque grandi venerabili indubbiamente avrebbe indubbiamente sconvolto l'intero universo.


"La Divina Regione Meridionale, nel regno del Mare Profondo delle Dieci Direzioni." Rispose Long Bai. "Ho già dato l'ordine di mobilitare la nostra intera razza e ho anche radunato la forza del regno Qilin, quello dell'Imperatore Chi, del Drago Blu, del Drago Hui e delle Miriadi di Manifestazioni. Tra due giorni attaccheremo la razza dei diavoli."


"Tra due giorni?" Long Wu alzò la testa e guardò Long Bai, la potenza fredda della sua voce era evidente: "Perché ci ha destato adesso allora?"


Dato che aveva ricevuto la benedizione di Shen Xi per tutta la vita, Long Bai era indubbiamente l'Imperatore del Drago più forte nella storia del regno, sia in quanto a fisico che a spirito.


Di conseguenza non avrebbe mostrato timore nemmeno di fronte alla potenza dei suoi predecessori. Rispose con calma. "Capisco che vi rimangono solo sette brevi giorni, così suggerirei ai cinque venerabili di dare un'occhiata al nuovo mondo attorno mentre risveglierete completamente il potere che dorme nei vostri corpi."


"Una volta che passeranno due giorni, ci vorranno solo due ore per raggiungere il regno del Mare Profondo delle Dieci Direzioni."


Viaggiare dal regno del Dio Drago a quello del Mare Profondo delle Dieci Direzioni... in due ore?


Chiunque avrebbe sentito parole del genere le avrebbe ritenute solo fandonie.


Tuttavia era stato l'Imperatore del Drago in persona a dichiararlo.


Long Fei sospettava già che avesse un piano del genere, così non sembrava troppo scioccato. Tuttavia nemmeno tutta la sua preparazione mentale gli impedì di tremare violentemente.


Tutti i Venerabili Draghi Avvizziti si girarono verso Long Bai quando sentirono queste parole.


"La città del Drago del Mondo?" Chiese Long Si.


"Esatto." Rispose Long Bai.


I cinque Venerabili Draghi Avvizziti divennero silenziosi. Dopo un secondo Long Yi disse: "Dato che siamo Draghi Avvizziti, siamo al comando dell'attuale Imperatore del Drago, ma usare la Città del Mondo del Drago è poco ortodosso. Per favore ci ripensi Imperatore del Drago."


Long Er disse: "Durante l'antica era degli Dei, il Dio Malvagio ha costruito due navi profound e le ha imbevute con il potere divino della Spina dell'Universo. La prima era chiamata Mondo Spirituale del Cielo e della Terra e la seconda Città del Drago del Mondo."


"Si dice che il Mondo Spirituale del Cielo e della Terra contenga un pianeta gigantesco. Finché ha abbastanza risorse, può viaggiare nello spazio ovunque voglia. Nelle note storiche c'è scritto che il Dio Malvagio l'ha donata al clan dello Spirito Divino della Spada. Sfortunatamente è da tempo svanito nei fiumi della storia."


"La Città del Mondo del Drago è la nave che il Dio Malvagio ha donato alla razza del Dio Drago. Può comprimere lo spazio e rimpicciolire la distanza tra due punti. Non attraversa lo spazio in un attimo, ma trascende comunque il concetto di velocità. Così ci metteremo solo due ore ad arrivare nella Regione Meridionale."


"Tuttavia anche l'energia necessaria per spostarla è straordinaria. Nel momento in cui la useremo, potrebbe esaurirsi per sempre. È il nostro ultimo asso nella manica e metodo per fuggire. I nostri antenati fondatori hanno detto che non dobbiamo usarla a meno che la nostra razza non sia in pericolo."


Long San disse: "L'ardente desiderio di sterminare i diavoli è lodevole, ma deve riconsiderare questa scelta."


"Ho già deciso."


Long Bai non cedette minimamente. "La nostra razza degli Dei Drago regna su tutto il resto della creazione, siamo destinati ad essere i sovrani dell'universo. Dalla nascita del Regno degli Dei fino ad ora, non c'è mai stata una razza capace di contendere con noi."


"Tuttavia Yun Che ha ottenuto le eredità sia del Dio Malvagio che di un'Imperatrice Diabolica, si è approfittato alla perfezione dell'odio che ha infestato la Divina Regione Settentrionale ed è diventato la nostra unica minaccia, la sola incognita in questo universo."


"E sarà anche l'ultima minaccia e incognita che potrà esistere in questo universo!"


Long Bai strinse lievemente gli occhi mentre una luce maestosa brillava nel suo sguardo: "Una volta che annienteremo questa minaccia, nulla potrà mai minacciare di nuovo la nostra razza."


"Ma se permetteremo ai diavoli di fuggire nella regione settentrionale, non potremo più annientarli. Se vogliamo eliminare questa minaccia dalla radice, dobbiamo coglierli di sorpresa e assicurarci che non abbiano modo per scappare. Una volta che elimineremo ogni loro via di fuga, porremo fine per sempre a questa piaga!"


"Così questo è il momento più adatto per usare la città del Drago del Mondo! Invece che lasciare che dorma per l'eternità, non è meglio utilizzarlo nel momento più opportuno? Mostriamo al mondo un miracolo unico e antico."


I cinque Venerabili Draghi Avvizziti non tentarono più di persuaderlo. Long Yi disse: "Dato che l'Imperatore del Drago è così determinato, allora ubbidiremo. Ci limiteremo a compiere il dovere per cui abbiamo aspettato a lungo, non importa se le sue azioni sono sbagliate o no. Tuttavia spero comunque che rifletta sulla questione in questi due giorni."


"Mmm." L'Imperatore del Drago annuì lievemente, ma era chiaro che ormai aveva deciso.


Dopo che uscirono dal luogo in cui erano ibernati i draghi, Cremisi della Distruzione alla fine disse: "Mio signore Imperatore del Drago, prima del suo ritorno temevo proprio che avrebbe sottovalutato i diavoli del nord. Ma non mi sarei mai immaginato che li avrebbe ritenuti così importanti."


"..." Long Bai non rispose.


Il Dio Drago Cremisi della Distruzione fece un'altra domanda: "Mio signore, c'è una cosa che ancora non capisco. Quando l'ho trovava nel regno divino dell'Inizio Assoluto, mi ha mandato una trasmissione del suono in cui mi ha riferito che sarebbe dovuto rimanere lì per altri due mesi. Perché..."


"Non fare domande superflue."


"Sì." Il Dio Drago Cremisi distolse lo sguardo dall'imperatore e non insistette.


Non sapeva ancora perché l'Imperatore del Drago era andato nel regno divino dell'Inizio Assoluto.


Era una domanda a cui l'Imperatore del Drago non avrebbe mai potuto rispondere.


Cinque anni fa aveva creato personalmente una barriera isolante attorno alla Terra Proibita del Samsara mentre aveva cercato freneticamente tracce di Shen Xi in segreto... Era sicuro che lei non fosse morta e comunque non avrebbe accettato questa possibilità.


Erano passati cinque anni di ricerche infruttuose e non aveva ottenuto nulla. Sembrava che fosse svanita nel nulla. Non c'erano tracce dei suoi spostamenti nell'universo, né avevano scoperto il suo cadavere.


Pochi mesi fa, il Dio Drago Turchese gli aveva riferito di aver scoperto l'aura della Regina Drago nel regno divino dell'Inizio Assoluto, e non aveva aspettato un solo secondo prima di fare la sua decisione. Aveva solo dato al Dio Drago Turchese un po' di severi comandi per poi precipitarsi nel regno divino dell'Inizio Assoluto.


Alla fine aveva percepito l'aura di Shen Xi come aveva riferito il Dio Drago. Anche se era estremamente debole, conteneva in effetti la sua divina aura della luce che nessuno in questo universo poteva imitare.


Aveva seguito lentamente questa debole aura nelle profondità del regno divino dell'Inizio Assoluto. Ogni volta che stava per arrendersi, un altro filo della sua aura sarebbe arrivato nel momento giusto e avrebbe rinnovato la sua determinazione nel continuare a cercarla.


Al settimo giorno, si era già reso conto che poteva essere un inganno per attirarlo via.


Tuttavia aveva scelto di rimanere e continuare a cercarla.


Poi il Dio Drago Cremisi della Distruzione lo aveva cercato e gli aveva mandato una trasmissione del suono per informarlo dell'invasione del nord e dei drastici cambiamenti della Divina Regione Orientale.


Tuttavia aveva individuato una densa aura di luce al momento e aveva anche trovato un pezzo di tessuto bianco.


Aveva capito subito con un'occhiata che era un pezzo dell'abito di Shen Xi.


Trovò delle lievi parole rosse che irradiavano una debole aura sul tessuto... Era un messaggio che diceva che sarebbe tornata in questo posto entro i prossimi due mesi.


Quando aveva ricevuto la trasmissione del suono del Dio Drago Cremisi, divenne definitivamente certo che doveva essere un inganno per attirarlo via... Una trappola che non poteva essere più semplice di così.


Tuttavia non se ne andò. Aveva anche detto al Dio Drago Cremisi della Distruzione che sarebbe rimasto nel regno divino dell'Inizio Assoluto per altri due mesi.


Anche se era quasi certo che fosse un inganno, serbava ancora una piccolissima speranza.


Alla fine, quindici giorni dopo, le ultime tracce della sua aura erano scomparse dal pezzo di tessuto e lui chiese gli occhi sospirando. Sapeva che era il momento di destarsi da questo sogno inutile e folle.


In quel momento innumerevoli aure forti stavano iniziando ad avvicinarsi al regno del Dio Drago, sembrava che tutto il potere della Divina Regione Occidentale stesse fluendo verso il loro territorio.


Tuttavia questo enorme movimento non poteva essere nascosto. Ben presto tutti nell'universo seppero che il regno del Dio Drago stava per fare la sua mossa.


Ciò che stava per iniziare sarebbe stata la più grande battaglia che il Regno degli Dei avesse mai visto.


Una battaglia così terrificante che nemmeno i Divine Sovereign potevano parteciparvi!


Le notizie si diffusero velocemente per l'intera Divina Regione Occidentale per poi arrivare agli altri territori.


Sia la Divina Regione Orientale che quella Meridionale divennero silenziose dopo aver ricevuto queste informazioni. Sembrava che tutti i coltivatori del Regno degli Dei stessero trattenendo il respiro insieme mentre aspettavano la battaglia che avrebbe deciso il fato dell'universo.


I regni Xuanyuan e del Viola Misterioso divennero incredibilmente ubbidienti in questo periodo. I due grandi imperatori divini si ritirarono nelle loro case e si rifiutarono di uscire, sicuramente non avrebbero osato entrare nel regno del Mare Profondo delle Dieci Direzioni.


Queste quarantotto ore passarono in un lampo.


L'ordine deciso dell'Imperatore del Drago aveva costretto i cinque imperatori divini della regione occidentale, che all'inizio avevano escogitato i loro piccoli piani per conservare le loro forze, a precipitarsi da lui. Avevano anche portato ubbidientemente le loro truppe migliori mentre si radunavano.


Se non altro non avevano osato riservare parte dei loro esperti noti al mondo.


.....


Nel regno del Mare Profondo delle Dieci Direzioni, Cang Shitian stava facendo rapporto sugli enormi movimenti della Divina Regione Occidentale alla Regina Diabolica.


"Nelle ultime quattro ore, le navi da guerra del regno Qilin, di quello dell'Imperatore Chi, del Drago Blu, del Drago Hui e delle Miriadi di Manifestazioni sono arrivate nel regno del Dio Drago. Sono tutte le loro imbarcazioni profound principali ed è un esercito sbalorditivo. Molti Sovrani e Maestri del Drago fuori dal regno sono tornati a tutta velocità... ed è anche possibile che siano stati richiamati tutti."


"Tuttavia sembra che l'Imperatore del Drago non sia apparso in pubblico negli ultimi due giorni."


Cang Shitian alzò lo sguardo per osservare la reazione di Chi Wuyao per poi continuare: "Il Sovrano dei Diavoli all'inizio ha pianificato di lanciare un attacco a sorpresa, così da poterli cogliere alla sprovvista, ma il ritorno improvviso dell'Imperatore del Drago ha rovinato tutto. Inoltre sembra che anche lui si stia preparando a fare la sua mossa decisiva."


"Così ormai non è più possibile attaccarli a sorpresa e potremmo voler considerare di non lanciare proprio un assalto. Ora che sembra che l'intera Divina Regione Occidentale si sia mobilitata... temo che probabilmente verranno da noi prima di poter avere un'occasione per attaccare."


Cang Shitian non perse l'occasione per lusingare Chi Wuyao e disse: "Tuttavia le capacità di previsione eccellenti della Regina Diabolica hanno fatto sì che preparassi la barriera del Mare Profondo. Sembra che la Regina Diabolica sospettasse che sarebbe accaduta una cosa del genere."


"Capisco. Puoi andare." Rispose con semplicità Chi Wuyao.


Non aveva bisogno che Cang Shitian le facesse rapporto. Tutta la sua attenzione era concentrata sul regno del Dio Drago e stava usando gli occhi di Zhou Xuzi per spiare ogni cambiamento nel regno del Dio Drago. Così era più consapevole di Cang Shitian della situazione.


Cang Shitian non se ne andò immediatamente, invece chiese: "Avrei una domanda Regina Diabolica. Per quanto tempo rimarrà in isolamento il Sovrano dei Diavoli? Il regno del Dio Drago potrebbe lanciare il suo attacco da un momento all'altro e avremo bisogno del Sovrano dei Diavoli per decidere se combattere o fuggire."


"Non c'è bisogno che tu sprechi energia per questa questione. Il Sovrano dei Diavoli naturalmente apparirà quando sarà il momento." Rispose con tono calmo Chi Wuyao.


Naturalmente non poteva fare sapere in giro di come Yun Che era entrato nella Perla dell'Eternità, così aveva dichiarato pubblicamente che Yun Che aveva trovato all'improvviso un'occasione per avanzare di livello e per questo era andato in isolamento nella sala reale del Mare Profondo. In effetti la notizia che il Sovrano dei Diavoli potesse avanzare di stadio aveva fatto entusiasmare tutti i diavoli."


"Ricevuto... allora mi congederò."


Cang Shitian se ne andò e Chi Wuyao chiuse di nuovo gli occhi mentre si concentrava di nuovo sul regno del Dio Drago.


Qianye Ying'er poteva percepire la profonda preoccupazione di Chi Wuyao, così non disse una sola parola per disturbarla.


L'improvviso ritorno dell'Imperatore del Drago aveva cambiato completamente la situazione.


In quel momento, Chi Wuyao si alzò di scatto, la sua aura diabolica tremò in modo caotico.


"Chi sono... quelle persone..." Mormorò con tono cupo e solenne.


La strana aura attorno a Chi Wuyao fece inquietare Qianye Ying'er, che si fece avanti e disse: "Cos'è successo?"


Chi Wuyao alzò la testa per guardarla. Dopodiché batté un dito sulla sua fronte.


Apparì una strana immagine.


Questa proiezione proveniva dagli occhi di Zhou Xuzi e Chi Wuyao aveva usato la sua anima Diabolica del Nirvana per trasmetterla.


L'Imperatore del Drago stava scendendo lentamente dal cielo dal punto di vista di Zhou Xuzi.


I cinque imperatori della Divina Regione Occidentale erano tutti radunati e l'esercito radunato lì era scioccante. Tuttavia lo sguardo di Zhou Xuzi non era concentrato su di loro, né su Long Bai... ma sulle cinque figure grigie che stavano dietro l'Imperatore del Drago.


Queste figure irradiavano un'aura completamente aliena. Sembrava che non fossero disposti ad essere toccati dalla luce del giorno e indossavano mantelli grigi che coprivano tutti il loro corpo.


Ad accompagnarli c'era il Dio Drago più potente, Long Fei.


Ciò che scioccò Zhou Xuzi... Chi Wuyao, Qianye Ying'er... i cinque imperatori dell'ovest... e tutti i presenti era il fatto che queste cinque figure stavano proprio dietro l'Imperatore del Drago e Cremisi della Distruzione!


Attraverso l'anima Diabolica del Nirvana, Chi Wuyao poteva sentire chiaramente le emozioni di Zhou Xuzi. Quando la percezione spirituale e lo sguardo di Zhou Xuzi entrò in contatto con quelle cinque figure... ebbe la sensazione di essere schiacciato da mille montagne.


Le mani che i cinque imperatori divini stavano alzando si irrigidirono a mezz'aria... e si erano anche dimenticati di porgere i loro rispetti all'imperatore a causa del grande stupore.


"Chi sono... quelle persone?" Mormorò di nuovo Chi Wuyao.


Qianye Ying'er scosse la testa con uno sguardo cupo.


"Le cinque figure stanno irradiando l'energia unica della razza degli dei drago. Inoltre... la loro forza non è minimamente inferiore a Cremisi della Distruzione!!"


"...??!!" Qianye Ying'er si voltò e la sua espressione cambiò drasticamente. Gridò scioccata: "cos'hai detto?!"


Long Fei era il Dio Drago più potente, era un guerriero spaventoso che superava sia Qianye Fantian che Nan Wansheng! Era secondo solo all'Imperatore del Drago in questo universo!


Tuttavia sembrava che questi cinque che erano spuntati dal nulla... fossero almeno al suo livello se non superiori a lui?


Nota dell'autore: il tessuto non proviene dal breve, ma violento scontro tra Shen Xi e l'Imperatore del Drago, faceva parte degli abiti che Yun Che strappava regolarmente. He Ling ha radunato silenziosamente questi pezzi e li ha depositati in un posto nascosto. Una persona misteriosa ne ha raccolto un pezzo quando ha indagato sulla Terra Proibita del Samsara (in questo momento proporrei di fare una detrazione sul salario di He Ling).
                                        



