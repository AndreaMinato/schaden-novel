---
title: Capitolo 1828 – Crisi del Mare Profondo (terza parte)
pubDate: 2025-03-10T08:57:10.508Z
tags:
    - atg
---


<em>Capitolo regolare,
0 capitoli in coda, 0/10
-Schadenfreude</em>


Dentro la sala centrale del regno del Mare Profondo, una luce bianca e pura stava circolando lentamente attorno alla Perla dell'Eternità, ma chiaramente era più fioca rispetto a pochi giorni fa. I tre antenati Yama continuavano a fare da guardia fedelmente. Erano passati molti giorni da quando Yun Che e Shui Meiyin erano entrati nella perla, ma non avevano perso la concentrazione nemmeno per un istante.


Il fronte della sala centrale era pieno di persone. Anche adesso stava arrivando un grande numero di coltivatori del profound.


Questo perché la Regina Diabolica aveva mandato un ordine d'allerta. Presto ogni coltivatore importante della razza dei diavoli, imperatore divino o Dio del Mare del regno accorsero.


La Regina Diabolica uscì allo scoperto e tutti concentrarono gli sguardi su di lei. Considerata la situazione, qualunque cosa avrebbe annunciato doveva essere della massima importanza.


"Prima vorrei ringraziare tutti quanti per aver eseguito l'ordine del Sovrano dei Diavoli ed esservi preparati per un assalto totale contro il regno del Dio Drago."


Anche mentre parlava, la sua anima diabolica la informò che la Città del Drago del Mondo era stata attivata e che stava arrivando ad una velocità indescrivibile. Qualsiasi illusione che poteva avere prima fu distrutta completamente dopo aver visto come la nave profound si spostava per lo spazio.


Anche così, mantenne un assoluto controllo sul tono della sua voce e sulla sua espressione. L'unico cambiamento visibile nel suo aspetto era il fatto che il suo fascino normalmente invadente era un po' più debole rispetto a prima.


"Ma..." Sospirò dicendo: "Rimpiango di doverlo dire, ma la situazione è cambiata, e non per il meglio."


Tutti trattennero il respiro allo stesso tempo.


"Per un milione di anni noi della razza dei diavoli della regione settentrionale siamo stati costretti a nasconderci nell'oscurità come ratti sotto l'oppressione delle tre regioni divine. Poi, contro ogni previsione, abbiamo rotto le catene che ci hanno legato per così tanto tempo che quasi pensavamo che fossero parte di noi e siamo tornati in questo mondo a farci rivalere."


"Tutti voi, senza dubbio, siete l'orgoglio della Divina Regione Settentrionale e della razza dei diavoli. Non importa quanto potrà diventare cupo il nostro futuro, sarete sempre lodati come la generazione che ha reso possibile l'impossibile. Sarete per sempre la fiamma eterna della speranza che manderà avanti le nostre future generazioni."


"Per ora però... qui è dove dovrà terminare il nostro viaggio."


Sembrava che Chi Wuyao stesse lodando i loro risultati sbalorditivi, ma nessuno ne era contento per ovvie ragioni... C'era qualcosa di profondamente sbagliato.


Sua maestà." Fen Daoqi prese l'iniziativa di affrontare l'argomento: "Cos'è successo? Per favore lo dica chiaramente. È grazie al Sovrano dei Diavoli e lei che siamo arrivati fino a questo punto. E vi seguiremo coraggiosamente fino alla fine."


Chi Wuyao gettò un'occhiata verso di lui per poi dire: "Non ho mai dubitato del vostro coraggio. È che ho commesso un grave errore. Ho scoperto di recente di aver sottovalutato completamente il regno del Dio Drago e la forza della Divina Regione Occidentale."


Scoppiò un piccolo trambusto, che però fu calmato subito dalle parole di Chi Wuyao.


"Non siamo in un territorio familiare, ma sono sicura che alcuni di voi abbiano sentito dei recenti movimenti del regno del Dio Drago. Primo, Long Bai è tornato prima del previsto. Secondo, non solo l'Imperatore del Drago non ci ha sottovalutato, ha anche dato l'ordine più spietato che ha annullato tutti gli attacchi psicologici che abbiamo fatto contro la Divina Regione Occidentale."


"Non solo l'Imperatore del Drago ha coscritto ogni Divine Master dei cinque regni sovrani nel suo esercito, ha richiamato ogni Dio Drago, Sovrano e maestro del Drago. In totale, ci sono oltre ottocento Divine Master nel regno del Dio Drago adesso... è una forza che non possiamo nemmeno sperare di affrontare direttamente."


"Non solo, sono apparsi cinque esperti misteriosi forti almeno quanto il Dio Drago Cremisi della Distruzione. Anche se avessi un piano per affrontare ottocento Divine Master, questi cinque Dei Drago... hanno distrutto anche quella debole speranza."


Non molto lontano, Qianye Ying'er si accigliò e dovette trattenersi dall'interrompere Chi Wuyao.


Avrebbe dovuto rassicurare la gente adesso, non riferire loro tutta la verità e diffondere ancora più disperazione! Che cosa stava pensando di fare?!


A questo punto, l'espressione di ogni diavolo volse al peggio. Ebbero la sensazione che la Regina Diabolica avesse gettato una secchiata d'acqua gelida sul loro spirito combattivo, estinguendolo in un istante.


Un sorpreso Yan Tianxiao implorò con urgenza: "Sua maestà, sta dicendo che dovremmo..."


"Ritirarci, sì!" Chi Wuyao scorse con lo sguardo la gente per poi continuare: "Tutti i regni devono organizzare una ritirata immediata non appena questo incontro sarà finito! Nell'arco al massimo di mezz'ora dovete disporre gli uomini nelle vostre rispettive arche profound, disperdervi in ogni direzione e fuggire verso la Divina Regione Settentrionale a tutta velocità!"


Figuriamoci gli altri, perfino i Diavoli Yama, le Streghe e i Divoratori della Luna potevano credere a stento alle loro orecchie.


"Aspetti!" La maggior parte delle persone non aveva l'autorità per questionare gli ordini della Regina Diabolica, ma l'Imperatore Yama lo fece. Accigliandosi e parlando con un tono ancora più profondo, chiese: "Perché questa urgenza? Mezz'ora è esagerato!"


Chi Wuyao rispose: "Perché il nemico arriverà tra due ore al massimo!"


Chi Wuyao non aveva cambiato il suo tono, ma la gente ebbe la sensazione di essere stata colpita da un fulmine.


La Divina Regione Occidentale li avrebbe attaccati... tra due ore?


Naturalmente tutti pensarono che fosse impossibile. Prima che potessero esprimere i loro dubbi però Chi Wuyao fece un cenno ed evocò una proiezione. Era l'immagine che aveva spiato attraverso l'anima di Zhou Xuzi.


Nella proiezione videro una città fluttuante che conteneva molti terrificanti coltivatori, specialmente le figure vestite di grigio o di bianco al centro dell'edificio. Il loro "peso" era sufficiente a soffocare i loro respiri anche tramite un'immagine.


Non era l'aspetto più spaventoso però, ma il fatto che lo spazio fuori dalla città fluttuante stava cambiando così velocemente che non sembrava nemmeno che stesse volando. No, pareva che la città fluttuante stesse balzando attraverso le dimensioni!


Allo stesso tempo, a tutti venne in mente un termine insolito, "salto spaziale"!


"Cos'è... quella?!" Esclamò scioccato Yan Tianxiao.


"Questa è una proiezione che ho creato tramite una spia che ho introdotto nella Divina Regione Occidentale. Ciò che state vedendo è ciò che sta succedendo adesso." Disse Chi Wuyao. "Il Regno del Dio Drago definisce questa città fluttuante la 'Città del Drago del Mondo'.
È una nave profound che ha nascosto dagli altri regni fino ad ora. È un'eredità degli antichi Dei Drago e contiene il potere della Spina dell'Universo... ora dovreste capire che non ho né mentito, né esagerato quando ho detto che arriveranno tra al massimo due ore!"


"Speravamo di cogliere di sorpresa il regno del Dio Drago, ma a quanto pare il nemico ha avuto la stessa idea. Inoltre i loro piani sono ancora più spietati e subdoli dei nostri!"


Dubito, shock e panico. Tutti si riempirono di emozioni contrastanti.


Non solo, gli dei del Mare e gli Emissari del regno del Mare Profondo delle Dieci Direzioni stavano fissando anche il loro maestro Cang Shitian. L'Imperatore Divino era accigliato ed era cupo, ma scelse di mantenere il silenzio per ora.


I regni sovrani dell'ovest si erano uniti, gli Dei Drago nascosti erano riapparsi e la loro destinazione... era proprio il regno del Mare Profondo delle Dieci Direzioni!


Se fosse avvenuta davvero una battaglia, non sarebbe stata un'esagerazione dire che questo territorio sarebbe stato ridotto in polvere!


<em>Buzz!</em>


Yan Tianxiao fece un cenno e creò un ronzio che scosse le orecchie di tutti ed eliminò il rumore. Poi chiese con solennità: "Il Sovrano dei Diavoli è d'accordo?"


La Regina Diabolica scosse la testa all'inizio, ma si fermò a metà frase e annuì lentamente: "Immagino che non ci sia bisogno di nascondere nulla adesso."


Si spostò e rivelò l'entrata sigillata per la sala centrale. Era circondata da sette barriere: "Prima vi ho detto che il Sovrano dei Diavoli è entrato in isolamento dopo aver scoperto un'occasione per avanzare di livello. In realtà ha trovato un modo per usare la Perla dell'Eternità e ha attivato il Regno Divino dell'Eternità. Ora sta coltivando al suo interno."


Praticamente tutti sapevano che la Perla dell'Eternità era finita nelle mani di Yun Che.


"...?!" Qianye Ying'er scoccò un'occhiata incredula verso Chi Wuyao. Perché aveva rivelato anche questo?


Qianye Ying'er non capiva cosa significava ricambiare la sincerità con la sincerità di fronte alla morte.


Il suo coraggio e la sua crudeltà potevano essere impareggiabili, ma alla fine era molto meno capace di manipolare le persone.


"...Non è possibile entrare o uscire liberamente dal Regno Divino dell'Eternità?" Chiese Yan Tianxiao.


Chi Wuyao scosse la testa per poi rispondere: "Il Regno Divino dell'Eternità è un mondo con le sue leggi indipendenti. È completamente separato dal mondo reale e questo significa che il Sovrano dei Diavoli non ha modo di sapere cosa sta succedendo adesso. È impossibile anche mandargli un messaggio."


"Inoltre non si può assolutamente turbare l'ambiente dove viene attivata la Perla dell'Eternità. Altrimenti il Regno Divino dell'Eternità potrebbe crollare e nel peggior caso possibile... il Sovrano dei Diavoli potrebbe morire al suo interno."


L'espressione di Yan Tianxiao divenne solenne: "Per quanto tempo il Sovrano dei Diavoli coltiverà dentro il Regno Divino dell'Eternità?"


"Due giorni." Disse con indifferenza Chi Wuyao. "Il Sovrano dei Diavoli è l'Imperatore Diabolico reincarnato e può creare miracoli in ogni situazione. Stavolta però... il fato non è dalla nostra parte. Dobbiamo ritirarci."


"Ma..." Fen Daoqi sussultò per poi dire: "Cosa accadrà al Sovrano dei Diavoli se ci ritiriamo adesso? Capisco che la Perla dell'Eternità non dev'essere disturbata, ma è possibile trasferirla in un'arca misteriosa? Nel modo più delicato possibile?"


Chi Wuyao divenne silenziosa per poi evitare la domanda: "Non preoccupatevi, lo proteggerò io. Il vostro dovere è di partire immediatamente. Abbiamo già tergiversato per troppo tempo."


Il significato dietro le sue parole era diventato chiaro. Il trambusto si era trasformato di nuovo in un silenzio mortale.


"Sta dicendo che possiamo ritirarci, ma il Sovrano dei Diavoli non può farlo? Ma... ma questo significa..."


Chi Wuyao disse: "È una scelta terribile, ma è anche la sola a nostra disposizione. Senza il Sovrano dei Diavoli, qualsiasi battaglia contro la Divina Regione Occidentale può finire solo in un completo annientamento. Se ce ne andiamo adesso, avremo ancora una speranza e un futuro."


Scorse di nuovo con lo sguardo la folla per poi accigliarsi all'improvviso: "Cosa state aspettando? Ci rimangono solo due ore! Non possiamo permetterci di sprecare un solo momento! Andatevene e preparatevi a ritirarvi!"


"N-NO!"


Risuonò all'improvviso il grido di un giovane. Era Tian Guhu che disse con una smorfia: "Non abbandoneremo mai il Sovrano dei Diavoli!"


Chi Wuyao gli lanciò un'occhiataccia: "Dovrete morire per niente allora?! Avete già fatto la storia! Vi siete già guadagnati abbastanza gloria! Ora ritirarsi è la scelta più saggia che potete fare! Finché scapperemo nella Divina Regione Settentrionale, finché sopravvivremo, avremo sempre la speranza di poter tornare! Non è il momento di agire emotivamente!"


"Senza il Sovrano dei Diavoli, non avremmo forgiato l'era dei diavoli, per quanto possa essere breve! Senza il Sovrano dei Diavoli non avremmo nemmeno fatto la storia! Senza il Sovrano dei Diavoli non avremmo nemmeno potuto mettere piede in questa terra!"


Il volto di Tian Guhu era rosso e la sua voce era tremante: "Potremmo non sopravvivere a quest'ultimo ostacolo, ma almeno avremmo mostrato che non siamo più gli animali in gabbia della Divina Regione Settentrionale! I nostri antenati desideravano da tempo guardare dall'alto i nostri oppressori e godersi la loro paura!"


"Chi ha forgiato davvero quest'era e creato questo miracolo non siamo stati noi, ma il Sovrano dei Diavoli! Siamo solo dei diavoli fortunati che hanno potuto godere dell'ombra proiettata dalla sua oscurità! Così non potrò mai lasciare che il Sovrano dei Diavoli affronti la Divina Regione Occidentale da solo!"


"Questo è un ordine!" Il tono di Chi Wuyao divenne severo.


"Mi perdoni, ma questo è un ordine a cui non ubbidirò!" Tian Guhu cadde in ginocchio, ma la sua determinazione era salda. "Se sopravviverò in qualche modo a questa crisi, potrà punirmi come desidera. Ma il solo modo per farmi abbandonare il Sovrano dei Diavoli nel momento del bisogno... è condannarmi a morte!"


"..." Chi Wuyao rimase accigliata, ma il suo tono si ammorbidì un po' mentre spiegava con pazienza: Tian Guhu, riconosco la tua lealtà. Ma mentre ha senso per me, la moglie del Sovrano dei Diavoli, vivere e morire con lui, tu sei diverso. Dovresti dedicare la tua vita alla sopravvivenza della Divina Regione Settentrionale. Non meriti di morire inutilmente per il Sovrano dei Diavoli."


"Non sono d'accordo sua maestà!" Tian Guhu rispose senza esitazione: "D'ora in avanti, Guhu di Tian giura di versare tutto il suo sangue e di usare il suo potere solo per il Sovrano dei Diavoli!"


Le sue parole risuonarono nelle orecchie dei presenti, facendo battere freneticamente i cuori dei presenti.


"Ben detto figlio mio!!"


Tian Muyi, il Realm King Imperiale Celeste ruggì mentre si metteva accanto a Tian Guhu. La sua dichiarazione succesiva fece tremare la terra stessa: "Poter calpestare questo suolo e godersi il suo sole è già un favore che non potremo mai ripagare per tutta la nostra vita! Abbandonare il Sovrano dei Diavoli per scappare? Sarei assillato dai sensi di colpa fino alla morte!"


"Se la nostra guerra deve finire qui, così sia! Passeremo il nostro dovere alla prossima generazione. Ma oggi il Realm King Imperiale Celeste Tian Muyi combatterà con tutte le sue forze per il Sovrano dei Diavoli!"


Si guardò perfino attorno e gridò: "Uomini del mio regno Imperiale Celeste, ascoltate la mia chiamata! Questa battaglia sarà decisiva! Questa battaglia sarà combattuta nel nome del Sovrano dei Diavoli e solo per lui!"


"Tutti coloro che desiderano partire potranno salire a bordo della nave Imperiale Celeste e andarsene adesso! Se riuscirete a tornare nella Divine Regione Settentrionale, sono sicuro che potrete diventare la guida e la speranza delle nostre future generazionI! Ricordate, nessuno vi fermerà e nessuno vi disprezzerà se farete questa scelta!"


"Chi desidera combattere per il Sovrano dei Diavoli si metta dietro di me adesso!"


Accadde una scena che scioccò ogni coltivatore del regno del Mare Profondo e perfino Qianye Ying'er. Ogni guerriero del Regno Imperiale Celeste si spostò dietro Tian Muyi e Tian Guhu.


Nemmeno una persona aveva scelto di scappare da questo scontro!
                                


                                



