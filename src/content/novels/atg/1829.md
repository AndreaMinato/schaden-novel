---
title: Capitolo 1829 – Crisi del Mare Profondo (quarta parte)
pubDate: 2025-03-10T08:57:10.509Z
tags:
    - atg
---


Capitolo regolare,
0 capitoli in coda, 0/10
-Schadenfreude


L'aspetto più sbalorditivo era che avevano tutti scelto di proteggere il Sovrano dei Diavoli fino alla morte. Nessuno di loro aveva esitato nel fare questa scelta.


Significava che non l'avevano fatto sotto intimidazione o perché erano stati persuasi, era una loro convinzione.


Considerando che era stato detto più volte che rimanere indietro era praticamente una condanna a morte, era un risultato incredibile!


Fu in quel momento che Yan Tianxiao disse: "Diavoli, Fantasmi, Guardie e Soldati Yama, ascoltate la mia chiamata. Coloro che desiderano rimanere indietro e combattere per il Sovrano dei Diavoli si preparino a combattere. Ma sappiate che molto probabilmente non potrete assistere all'alba di domani e che tutti i nostri sforzi potrebbero fare guadagnare solo un po' di tempo per il nostro Sovrano dei Diavoli."


"Tutti coloro che desiderano andarsene, ricordate bene ai nostri futuri discendenti di questa generazione di Diavoli Yama e della Divina Regione Settentrionale! Sarete anche responsabili nell'assicurare la continuazione e il rinvigorimento della stirpe dei diavoli Yama!"


Divenne silenzioso e, ancora, nessun coltivatore del regno dei Diavoli Yama scelse di andarsene.


"..." Yan Tianxiao si girò a guardare queste persone. Il suo cuore si riempì di ferocia quando vide il panico sui loro volti trasformarsi in salda determinazione.


"Eheh, sembra che siamo tutti d'accordo." Fen Daoqi ridacchiò e si girò a guardare i Divoratori della Luna uno per uno. "Quando l'imperatore Divino dei Divoratori della Luna era perito per mano del Sovrano dei Diavoli, non possiamo negare che il regno abbia provato umiliazione, riluttanza e perfino odio all'idea di stare al servizio del Sovrano dei Diavoli."


"Ma l'oscurità era uscita dalla sua prigione e la luce dei diavoli brilla nel cielo. Questi pochi mesi di libertà sono stati brevi, ma i nostri antenati non osavano nemmeno sognarsi dei momenti che abbiamo vissuto. Queste vecchie ostilità sembrano così insignificanti in confronto a ciò che abbiamo oggi."


"Anche solo per il rispetto e l'ammirazione che provo nei suoi confronti, io, Fan Daoqi, sono disposto a dare la vita per il Sovrano dei Diavoli!"


Fen Daoqi aveva parlato con un tono calmo e pacifico, ma la sua determinazione si era infiltrata nei cuori di tutti come l'acqua. Non avevano rimpianti.


"Non potremo ripagare nemmeno in un milione di vite come il Sovrano dei Diavoli ci ha portato tutti qui oggi? È il nostro turno di combattere per il Sovrano dei Diavoli!" Ruggì a squarcia gola un Divoratore della Luna.


Al contrario del Regno Imperiale Celeste, i regni dei Diavoli Yama e dei Divoratori della Luna erano di livello sovrano. Eppure nessuno aveva scelto di ritirarsi.


Questa scena scioccò così tanto i coltivatori del regno del Mare Profondo delle Dieci Direzioni che uno degli Dei del Mare sussurrò: "Dev'essere una trappola... vero?"


"Naturalmente. È impossibile che non sia così!" Rispose un altro Dio del Mare.


In quanto membri di un regno sovrano, sapevano meglio di chiunque altro che un imperatore divino temeva sopratutto che la sua famiglia si estinguesse. Non potevano permettersi di perdere la loro coltivazione e la loro posizione, figuriamoci in un'impresa disperata come questa. In un certo senso, si potevano descrivere i Divine Master come i più grandi codardi nell'universo.


"..." Cang Shitian non rispose. Si potevano vedere solo le sue sopracciglia che temevano.


"Giusto! È il momento di combattere per il Sovrano dei Diavoli!" Un ruggito sovrastò lo scherno silenzioso del Dio del Mare.


"Non solo il Sovrano dei Diavoli ci ha dato nuova vita, ha tirato fuori la Divina Regione Settentrionale dall'orlo dell'estinzione! Questa è stata una grazia che nemmeno cento generazioni riuscirebbero a ripagare! Se lo abbandonassimo e scappassimo da soli, come potremmo convivere con noi stessi? Quale sarebbe la differenza tra noi e quegli animali che hanno tradito il Sovrano dei Diavoli quando ha salvato il mondo?!"


"Non avevo intenzione di tornare vivo da quando sono uscito dalla Divina Regione Settentrionale, figuriamoci prendere parte alla conquista della Divina Regione Orientale e Meridionale! Non ho più rimpianti in questa vita! Morirei volentieri un milione di volte per il Sovrano dei Diavoli!"


Huo Tianxing, il Realm King della Calamità parlò con freddezza, ma il suo sguardo sembrava ardere come del carbone in fiamme. "Morire e fare terminare qui la mia stirpe potrebbe recare vergogna ai miei antenati, ma sono certo che proverebbero ancora più vergogna se abbandonassi il Sovrano dei Diavoli per sopravvivere per un momento."


Diede una pacca sulle spalle del suo figlio più orgoglioso: "Huang'er, d'ora in avanti non combatteremo per il regno della Calamità, né per la Divina Regione Settentrionale. Combatteremo solo per il Sovrano dei Diavoli... hai paura?"


"Sì." Il principe annuì una volta per poi scuotere lentamente la testa. Quando alzò lo sguardo, i suoi occhi ardevano con una determinazione senza precedenti: "Ma se è per il Sovrano dei Diavoli, nemmeno una paura dieci volte più intensa potrà farmi indietreggiare di un solo passo!"


Si girò, alzò le braccia e disse con voce tonante: "Uomini del regno della Calamità, abbiamo già creato miracoli e assistito a come il Sovrano dei Diavoli ha cambiato la storia. Abbiamo altri rimpianti? No? Allora oggi moriremo per il Sovrano dei Diavoli!"


Ai coltivatori del regno della Calamità ribollì il sangue, i loro volti si animarono e i loro occhi divennero rossi come il fuoco. Insieme gridarono: "Combattiamo per il Sovrano dei Diavoli!"


Il coro doveva provenire solo dai coltivatori del regno della Calamità, ma in qualche modo, anche tutti gli altri gridarono.


"Combattiamo per il Sovrano dei Diavoli!"


"Combattiamo per il Sovrano dei Diavoli!"


Come una scintilla che accendeva un inferno, la cantilena si diffuse in ogni angolo della sala centrale, nel palazzo e perfino all'esterno. Presto perfino il cielo fu scosso dalle grida di guerra.


"COMBATTIAMO PER IL SOVRANO DEI DIAVOLI!!"


"COMBATTIAMO PER IL SOVRANO DEI DIAVOLI!!"


Ogni diavolo della regione settentrionale stava ruggendo a squarcia gola. Ogni grido affermava solo la loro determinazione e li animava ancora di più.


Stringevano i loro pugni, le loro aure si intensificavano. Prima che se ne accorgessero, il panico e la paura che li aveva indeboliti erano sparite come se non fossero mai esistiti. Tutto ciò che rimase nei loro sguardi e nelle loro espressioni... era la volontà ardente di combattere.


Il grido di guerra poteva provenire dall'interno del regno del Mare Profondo, ma anche i guerrieri all'esterno ne furono scossi.


Proprio come quel giorno in cui erano usciti insieme dalla Divina Regione Settentrionale, le loro volontà si erano unite.


Stavolta però, non solo si erano coalizzati ancora più velocemente, ma erano ancora più affiatati.


Doveva essere una scelta ovvia. La prima alternativa era una ritirata che solo un completo idiota avrebbe considerato umiliante e l'altra era precipitarsi in una trappola mortale. Eppure ogni diavolo di ogni regno sovrano, superiore e intermedio che non avevano nemmeno i requisiti per partecipare a questa battaglia... avevano scelto di rimanere.


Perfino Qianye Ying'er non riuscì a credere ai suoi occhi.


Dal suo punto di vista, avrebbero dovuto essere molto grati se fossero riusciti a persuadere anche metà dei diavoli a rimanere... Dopotutto avrebbero affrontato morte certa.


Più e più volte sondò Chi Wuyao. Più e più volte confermò che la Regina Diabolica non stava usando i suoi poteri. In effetti aveva mantenuto al minimo il suo fascino apposta.


"Cosa... cosa..." Gli Dei del Mare e gli Emissari Divini fissarono increduli i diavoli. Le parole non potevano nemmeno descrivere il loro shock.


Ognuno di loro, specialmente chi apparteneva ai regni stellari superiori o sovrani, aveva la responsabilità di continuare la sua stirpe e guidare le future generazioni. Eppure avevano scelto di morire piuttosto che abbandonare il loro Sovrano dei Diavoli... non lo si poteva descrivere nemmeno come lealtà, i diavoli nutrivano una fede intoccabile e sacra nei confronti del Sovrano dei Diavoli.


All'improvviso un'altra emozione sovrastò lo shock e l'incredulità. Le urla dei diavoli per qualche motivo sembrarono un'accusa rivolta contro di loro. Fu allora che si resero conto... di provare vergogna.


Grazie al fatto che la scena era stata mostrata al mondo intero tramite la proiezione dell'Eternità, tutti sapevano che gli imperatori divini avevano scelto di tradire Yun Che nonostante lui avesse salvato il mondo. Era un'onta che sarebbe rimasta in eterno.


D'altra parte, i diavoli "colpevoli", "sporchi" e "intollerabili" avevano mostrato nel modo più semplice e sbalorditivo cosa significava ripagare un favore.


I loro sguardi si incrociarono inavvertitamente. Spostarono gli occhi verso il basso e sentirono una vergogna ancora più intensa.


Per la prima volta, i governanti e i re del Regno degli Dei furono costretti a rivalutare le idee che avevano riguardo ai "diavoli".


"Fiuu..."


Fu in quel momento che Cang Shitian ruppe il silenzio e mormorò tra sé e sé: "Che splendida unità, che lealtà invidiabile. Non c'è nulla al mondo di più lussuoso di un trattamento del genere."


"Non faremo in tempo a scappare se aspetteremo ancora." Disse un altro Dio del Mare.


"..." Cang Shitian scoccò un'occhiata verso Chi Wuyao. Percependo il suo sguardo, la Regina Diabolica si rivolse verso di lui, annuì e tornò a guardare i diavoli come se fosse stato un normale scambio di occhiate. Non poteva percepire avvertimenti gelidi, né minacce sottili.


"Eheh, che donna impressionante. Non c'è da meravigliarsi che sia la Regina Diabolica della Divina Regione Settentrionale." Mormorò Cang Shitian con un'espressione piena di emozioni contrastanti.


Nel frattempo, sei Dei Stellari arrivarono accanto a Caizhi.


Il loro capo, il Dio Stellare Shenhu le disse: "Principessa, la seguiremo ovunque voglia andare."


Caizhi scoccò loro un'occhiata per poi guardare la sala centrale in cui stava Yun Che. La sua aura ribollì incessantemente, come se non vedesse l'ora di andare in battaglia.


Questa era tutta la risposta di cui ebbero bisogno.


D'altra parte, i re e gli emissari divini del Monarca del Brahma diventarono più perplessi. Mandarono una trasmissione del suono a Gu Zhu chiedendo: "Cosa dovremmo fare mentore Gu?"


"Rimaniamo." Rispose con indifferenza Gu Zhu. "La signorina si arrabbierà se vi ritirerete."


Entrambi i re e gli emissari divini del Brahma dovettero reprimere un sospiro.


<em>Sigh, il nostro povero regno del Monarca del Brahma. Quando finiranno le nostre tribolazioni?</em>


Alla fine Chi Wuyao disse con un tono morbido che in qualche modo si fece comunque sentire: "Calmatevi per favore e pensate con calma! Il nucleo della Divina Regione Settentrionale è qui! Che futuro avremo se morirete tutti?"


"Basta sua maestà!" Yan Tianxiao le fece cenno di smettere di insistere: "Sono le nostre vite e poteri. Abbiamo fatto la nostra decisione e non può farci cambiare idea."


"Sua maestà, non sprechiamo altro tempo e pensiamo ai preparativi, va bene?" Disse con serietà Fen Daoqi. "La potenza della Divina Regione Occidentale supera ogni immaginazione, ma il Sovrano dei Diavoli è l'incarnazione di un Imperatore Diabolico e fonte di miracoli! Con la nostra forza e la sua intelligenza, potremmo guadagnare abbastanza tempo da permettergli di tornare."


"Una volta che il Sovrano dei Diavoli uscirà dalla Perla dell'eternità, apriremo la via con i nostri corpi e porteremo al sicuro il Sovrano dei Diavoli... finché il Sovrano dei Diavoli sopravvivrà, le fiamme della speranza della Divina Regione Settentrionale non moriranno mai!"


Le parole di Fen Daoqi toccarono le corde dei cuori delle masse e le fece ruggire di nuovo.


"Giusto!" Gridò Tian Guhu. "Per favore creda in noi sua maestà! Non ci arrenderemo finché non avremo versato la nostra ultima goccia di sangue! Difenderemo il Sovrano dei Diavoli finché non tornerà!"


Chi Wuyao fissò la folla per molto tempo e poi sospirò: "Molto bene allora. Difenderemo il Sovrano dei Diavoli finché non esauriremo ogni briciolo di energia."


I diavoli divennero silenziosi e strinsero i pugni finché le loro vene quasi non scoppiarono. Ogni creatura vivente naturalmente temeva la morte, ma se quella paura veniva superata dalla fede, si sarebbe trasformata nel carburante che avrebbe riempito ogni vena nel corpo con del fuoco.


Chi Wuyao alzò la mano e dichiarò il suo primo ordine con un'autorità indubbia: "Che tutti tornino nelle loro posizioni, preparate le vostre armi e i vostri artefatti profound e radunate le forze."


"Imperatore Divino Shitian, attiva la barriera del Mare Profondo ed evacua quanti coltivatori puoi."


"Questo sarà uno scontro dove dedicheremo tutte le nostre forze alla difesa, così nessuno dovrà uscire dalla barriera senza che lo ordini, figuriamoci lanciare un assalto da solo!"


"Tutti i Divine Master devono tornare qui e radunarsi in quarantacinque minuti! Chi non è un Divine Master dovrebbe stare vicino ai suoi artefatti profound e formazioni e prepararsi ad attivarli da un momento all'altro!"


.....


Una lunga catena di ordini dopo e i coltivatori del nord si dispersero completamente per eseguire i loro ordini. Avvenne un drastico cambiamento nel regno del Mare Profondo delle Dieci Direzioni.


Dopodiché, Chi Wuyao attraversò la barriera ed entrò nella sala centrale.


Ordinò ai tre antenati Yama: "Yan Uno, Yan Due, Yan Tre, seguitemi. Per ora non c'è bisogno di proteggere questo posto."


Qianye Ying'er si avvicinò in tempo per sentire queste parole. Si accigliò immediatamente ed espresse il suo disaccordo: "Aspetta! Puoi mobilitare tutte le persone che vuoi, ma non loro!"


I tre antenati Yama ritrassero i colli all'unisono quando sentirono Qianye Ying'er.


"So cosa ti preoccupa." Disse Chi Wuyao: "Ma sono i guerrieri più potenti che abbiamo adesso. Avrò bisogno di loro... per affrontare l'Imperatore del Drago."


Qianye Ying'er si accigliò lievemente: "Hai intenzione di..."


Interruppe la frase a metà e scosse comunque la testa: È comunque inaccettabile. Dev'esserci almeno una persona a proteggerlo."


"Va bene."  Chi Wuyao cedette. "Yan Tre, puoi rimanere. Di nuovo, non importa cosa accadrà in futuro, non devi permettere a nessuno o a nulla di toccare questo posto, capito?"


"Sì." Rispose Yan Tre.


Qianye Ying'er disse di nuovo: "No, lascia Yan Uno qui."


"...facciamo entrambe un passo indietro, va bene?" Chi Wuyao le gettò un'occhiata esasperata. "Yan Due, rimani indietro a proteggere il Sovrano dei Diavoli. Yan Uno, Yan Tre, voi due seguirete me."


"Sì, sì." Yan Due accettò i suoi ordini e tornò al suo posto.


Stavolta Qianye Ying'er non disse nulla.


Yan Uno e Tre furono i soli a mostrare un'espressione triste.


"Chi Wuyao, sei incredibile." Disse Qianye Ying'er con un'espressione piena di emozioni contrastanti: "Devo ammettere che non mi sarei mai aspettata un risultato del genere."


Tuttavia Chi Wuyao scosse la testa e disse: "No, ti ho già detto che non sono capace come credi. Non li ho persuasi a morire per il Sovrano dei Diavoli, è stata una loro iniziativa. Tutto ciò che ho fatto è stato portarlo alla luce."


"Inoltre," Chi Wuyao sorrise mentre il suo sguardo diventava distante: "è ciò che si merita."


"Non credi che sia un prezzo troppo alto? Potrebbe morire il nucleo della Divina Regione Settentrionale e il suo futuro." Disse Qianye Ying'er mentre fissava negli occhi Chi Wuyao. "Questo è un risultato inaccettabile per la Regina Diabolica del nord, vero?"


Chi Wuyao le mostrò un sorriso, ma non disse nulla.


Quando uscirono dalla sala centrale, Cang Shitian si avvicinò immediatamente alle due donne. Sembrava che stesse aspettando da un po' di tempo.


"La barriera del Mare Profondo è stata attivata." Disse Cang Shitian. Per la prima volta non si inchinò, né si rivolse alla Regina Diabolica con "sua maestà".


"Grazie." Disse con indifferenza Chi Wuyao. "Ho sentito che il potere del Mare Profondo sta nella sua miriade di forme. Ho anche sentito che è particolarmente adatta alla difesa. Considerato che è la barriera finale del tuo regno, dev'essere in grado di sbalordire anche la Divina Regione Occidentale."


"Ci sono molte cose di cui non sono sicuro, ma della Barriera del Mare Profondo non dubito affatto. Non ne sarà delusa, Regina Diabolica." Cang Shitian sorrise un po' per poi chiedere all'improvviso: "Avrei una domanda da farle."


"Oh?" Chi Wuyao gli gettò un'occhiata.


"Considerando al situazione, le possibilità che i suoi eserciti sopravvivano è quasi zero. Tuttavia affiderà la linea difensiva più importante alla mia barriera del Mare Profondo, a me."


Era impossibile decifrare l'espressione di Cang Shitian. "Non teme che vi pugnalerò alle spalle? Se aprissi una strada quando la Divina Regione Occidentale si presenterà, il regno del Mare Profondo potrebbe subìre gravi ripercussioni, ma il merito che accumulerei diminuirebbe la gravità della punizione. Se non altro non verremmo annientati. Invece se continuassi a combattere contro la Divina Regione Occidentale fino alla fine, distruggerebbero sicuramente me e il mio intero regno."


"Dovrebbe sapere che io, Cang Shitian, sono un uomo intelligente... e questa scelta è semplicissima."
                                


                                



