---
title: Capitolo 1831 – Crisi del Mare Profondo (sesta parte)
pubDate: 2025-03-10T08:57:10.509Z
tags:
    - atg
---


Capitolo regolare,
0 capitoli in coda, 0/10
-Schadenfreude


I cinque grandi Venerabili Draghi Avvizziti stavano dietro Long Bai. Ognuna di queste figure apparse dal nulla emanavano un'aura draconica che sembrava vasta e antica quanto gli spiriti divini del passato.


Tutti ebbero la sensazione che un'antica divinità avesse trapassato le mura dello spazio e del tempo con le dita, avvolgendo il mondo intero con la sua potenza impareggiabile e terrificante.


Dietro i Venerabili Draghi Avvizziti c'erano otto Dei Drago, le loro espressioni erano truci e cupe, e al loro seguito c'erano quarantatré Sovrani dei Draghi e trecentootto Maestri del Drago.


Molto presto, si fecero avanti i cinque grandi imperatori divini del regno Qilin, dell'Imperatore Chi, del Drago Blu, del Drago Hui e delle Miriadi di Manifestazioni, e diverse centinaia di Divine Master li seguivano.


Il regno del Mare Profondo delle Dieci Direzioni tremò violentemente e sembrava che l'intera Divina Regione Meridionale stesse sussultando insieme ad esso... e questo fremito non si fermava.


Se non avessero saputo in anticipo dell'assalto nemico, solo i cinque Venerabili Draghi Avvizziti sarebbero stati sufficienti a spaventare a morte tutti i coltivatori del nord.


Avevano già sentito la disperazione, eppure avevano giurato di sacrificare la vita. Sotto questa enorme pressione, la più pesante che avessero mai sentito, nessuno di loro provò la minima paura. Si limitarono a stringere i denti e strinsero i pugni con fare di sfida.


"Strano." Il Dio Drago Immacolato inarcò un sopracciglio: "Sembra che sapessero in anticipo del nostro arrivo."


La barriera era aperta, i coltivatori del Mare Profondo erano stati evacuati e i diavoli del nord erano già in formazione... Non erano dei movimenti che potevano essere eseguiti in pochi minuti.


L'esercito della Divina Regione Occidentale era ancora nel regno del Dio Drago due ore fa e l'esistenza della Città del Drago del Mondo era stata resa nota da poco alle generazioni successive di Imperatori e Dei Drago. Così questi diavoli del nord non avrebbero dovuto sapere prima che sarebbero arrivati qui in sole due ore.


Gli stessi sospetti erano evidenti nelle espressioni di tutti i coltivatori della Divina Regione Occidentale.


"E pensare che gli eserciti della razza dei diavoli sono così forti." Disse con un sospiro empatico Long Yi. Questi diavoli erano diversi da quelli con cui era familiare.


"Non c'è da stupirsi allora." Rispose Long Er. Solo ora capì perché Long Bai non aveva esitato a destarli dal loro sonno. Poteva essere facile sconfiggere i guerrieri del nord radunati di fronte a loro, ma annientarli tutti avrebbe richiesto il loro intervento.


"La situazione sembra piuttosto diversa da quello che ci immaginavamo. Non mi sembra di percepire l'aura di Yun Che." Disse con tono profondo l'Imperatrice del Drago Blu.


"...Non c'è bisogno di dire cose inutili. Lasciamo tutto all'Imperatore." Le ricordò l'Imperatore Qilin. Tuttavia una strana luce brillò nei suoi occhi mentre guardava avanti.


Non aveva individuato nessuna disperazione o paura da questi diavoli, né con i suoi occhi, né con la sua percezione spirituale. Invece percepiva un'ostilità scioccante e una determinazione feroce.


L'Imperatrice del Drago Blu non disse altro.


dietro la formazione della Divina Regione Settentrionale, Chi Wuyao fissò gli eserciti nemici, ma non si fece avanti.


"Che intenzioni hai?" Chiese Qianye Ying'er.


"Lasceremo che sia Cang Shitian a parlare con loro all'inizio. Gli ho già detto cosa dire e cosa fare." Rispose Chi Wuyao.


Qianye Ying'er aggrottò le sopracciglia mentre esclamava: "Cosa?!"


"Non preoccuparti! Farà sicuramente un lavoro eccellente." Disse Chi Wuyao ridacchiando. "Ho visto quanto si sta godendo questa situazione... e gli eventi che seguiranno gli piaceranno ancora di più. Dopotutto questo è un confronto diretto con l'Imperatore del Drago in persona! Non c'è nient'altro che può soddisfare un vero pazzo più di questa situazione."


"Guadagna tempo." Il suo sorriso svanì all'istante. "Ciò di cui abbiamo bisogno adesso è fare tutto ciò che possiamo, non importa a che mezzi dovremo ricorrere, per guadagnare tempo!"


Tuttavia in quel momento risuonò la risata di Cang Shitian.


"Ahahahahahah!"


Cang Shitian avanzò con audacia mentre la sua voce troncò l'aura opprimente che sembrava riempire il cielo e scosse i cuori e gli spiriti di tutti coloro che la sentivano. Fece un saluto mostrando un lieve sorriso: "Il Realm King del Mare Profondo delle Dieci Direzioni Chang Shitian ha aspettato il glorioso arrivo dell'Imperatore del Drago da un po' di tempo ormai. Tuttavia non credevo che sarebbe stato così impaziente da venire qui usando la Città del Drago del mondo, un tesoro nascosto per molti anni. Mi sento sia incredibilmente onorato che impaurito."


"Oh, giusto! Non posso dimenticarmi di porgere i miei saluti ai cinque signori qui. Saluti ai Venerabili Draghi Avvizziti. E pensare che avete scelto di venire qui invece di avvizzirvi nel regno del Dio Drago. Il mio regno del Mare Profondo ha davvero difficoltà ad accettare un onore così speciale. Ahahahah!"


Tutti i membri del regno del Dio Drago fecero una smorfia sentendo queste parole. Perfino l'impassibile Long Bai fremette per un istante.


La Città del Drago del Mondo, i Venerabili Draghi Avvizziti... Nemmeno i cinque imperatori divini della regione occidentale li conoscevano. Erano tutti convinti che le forze nemiche sarebbero finite nel caos completo una volta che fossero discesi nel regno del Mare Profondo delle Dieci Direzioni. Credevano che sarebbero crollati come un castello di sabbia colpito da un'onda anomala ancora prima che la battaglia iniziasse.


Tuttavia la realtà non poteva essere ancora più diversa.


Il nemico non solo era in formazione, aveva anche parlato della città del Drago del Mondo e dei cinque Venerabili. Sembrava quasi che avessero scoperto tutti i segreti del regno del Dio Drago.


Ciò che era ancora più strano era che non avevano scelto di ritirarsi nonostante avessero saputo in anticipo del loro arrivo! Anzi, avevano scelto di affrontarli direttamente con tutta la loro potenza!


Mentre fissava le espressioni degli Dei Drago e di Long Bai, che stavano ancora fremendo per lo shock, Cang Shitian fece un altro sorrisetto... non poteva pensare a degli ospiti migliori da intrattenere!


Long Bai spostò lo sguardo in lontananza mentre ignorava apertamente Cang Shitian e chiamava con tono calmo: "Yun Che, fatti vedere."


Tuttavia fu Cang Shitian a rispondergli. Ridacchiò e fece un cenno, causando delle increspature nella superficie della barriera.


"Mio signore Imperatore del Drago, se vuoi vedere il nostro Sovrano dei Diavoli, non dovresti chiedere il permesso di questo regno del Mare Profondo delle Dieci Direzioni prima?!"


"Che pagliaccio miserabile." Disse il Dio Drago Turchese. I suoi occhi color blu grigiastro mostrarono profondo disprezzo e compassione. "E pensare che saresti diventato il cane fedele dei diavoli. Per il regno del Mare Profondo delle Dieci Direzioni è davvero una vergogna avere un imperatore divino come te, un'onta per tutti i tuoi antenati."


In confronto all'atteggiamento impavido di Cang Shitian, tutti gli Dei del Mare e gli emissari divini mostrarono espressioni inquiete e a disagio... All'inizio pensavano che il loro imperatore divino avrebbe aperto la barriera per fare entrare l'Imperatore del Drago e avrebbe sfruttato questa opportunità per "espiare le sue colpe".


In realtà però era avvenuto l'esatto opposto. Ogni parola di Cang Shitian fece balzare i loro cuori nel petto e se non fosse stato l'imperatore divino in persona, sarebbero stati i primi a precipitarsi su di lui e a prenderlo a cazzotti per impedirgli di parlare.


Lo sguardo di Long Bai alla fine divenne cupo. Osservò Cang Shitian con calma per poi dire: "Cang Shitian, hai un'ultima possibilità... e questo per via del rapporto che avevo con tuo nonno."


Gli Dei del Mare e gli emissari si girarono tutti verso Cang Shitian, che però sorrise e rispose con tono languido e indolente: "Non ho bisogno di quella tua possibilità."


Queste parole non lasciavano spazio a fraintendimenti.


"Mio signore!" Gridarono con shock ed allarme un po' di Dei del Mare.


"Mio signore Imperatore del Drago!" Il Dio del Mare in Piena si fece avanti e disse con tono agitato: "Il mio signore sicuramente non intendeva dire questo. È stato ammaliato da questi diavoli..."


<em>BOOM!!</em>


Una figura blu scattò nell'aria e squarciò lo spazio. La mano di Cang Shitian era avvolta da un bagliore blu mentre puntava alla gola del Dio del Mare in Piena. Risuonò un'enorme esplosione terrificante e il Dio del Mare fu interrotto. L'attacco terrificante dell'Imperatore Divino gli aveva spezzato il collo.


Il suo colpo era stato veloce come un fulmine e spietato. Era impossibile che Cang Shitian potesse riuscire a fare una mossa del genere al volo e adesso era chiaro che si fosse già preparato in anticipo.


Il Dio del Mare in Piena era stato ferito gravemente dall'attacco a sorpresa e anche gli altri Dei del Mare ed emissari rimasero scioccati. Era successo tutto ancora prima che potessero pensare di fermare Cang Shitian.


"Mio... mio signore?!"


Diversi Dei del Mare furono sul punto di intervenire, ma un improvviso bagliore blu si espanse dal corpo di Cang Shitian e li fece ritrarre mentre le loro pupille si rimpicciolivano per lo shock.


Era l'artefatto divino del regno, la perla divina del Mare Profondo! Emanava una luce blu mentre riposava nel palmo della mano di Cang Shitian e sembrava che nascondesse un oceano sconfinato al suo interno.


Lo stesso bagliore blu si stava irradiando dal Dio del Mare in Piena, che al momento si stava contorcendo a terra per l'agonia.


La perla divina del Mare Profondo aveva due funzioni. Poteva contenere le eredità del regno e aveva un'abilità terrificante molto simile a quella della Campana Spirituale del Brahma. Poteva bloccare o anche ritirare il potere del Mare Profondo che dimorava nel corpo di un Dio del Mare.


Questo era anche il motivo per Cang Shitian, una figura famigerata nel Regno degli Dei, non aveva incontrato nessuna opposizione dal suo regno, perfino quando era stato il primo a sottomettersi alla razza dei diavoli.


Quando aveva percepito il potere divino del Mare Profondo fuoriuscire velocemente dal suo corpo, il Dio del Mare In Piena riuscì a stento a gracchiare un po' di parole nonostante il collo spezzato: "Mio signore... risparmi..."


<em>BOOOOM!!</em>


Cang Shitian schiacciò la testa del Dio del Mare In Piena contro le pietre misteriose che lastricavano la strada. Rimase solo lo spettacolo grottesco di un corpo che fremeva e veniva colto dagli spasmi.


Sangue rosso brillante formò una pozza sotto i suoi piedi, ma Cang Shitian non si mosse. Continuò a premere sulla testa del Dio del Mare in Piena con un lieve sorriso che fece rabbrividire ogni Dio del Mare: "E pensare che questo mio servo si sarebbe rivelato un tale traditore. Che peccato."


Si girò e guardò gli Dei del Mare impalliditi dicendo: "Se accadesse di nuovo, voglio che uccidiate il trasgressore. Non mi aspetto che ve lo debba ordinare. Avete capito?"


"...Sì!" Tutti gli Dei del Mare riuscirono a stento a grugnire un assenso, come se anche i loro colli fossero stati spezzati.


"Le mie scuse più sincere." Disse Cang Shitian con una risata di cuore mentre tornava a guardare l'Imperatore del Drago: "Ho dovuto occuparmi di uno sciocco traditore e mi dispiace aver fatto assistere il mio signore Imperatore del Drago e i miei onorabili ospiti ad una scena del genere."


"Imperatore divino Shitian." Risuonò la voce di Zhou Xuzi. "Le tue azioni non stanno solo danneggiando i tuoi sottoposti, ma stanno anche distruggendo la stirpe del Mare Profondo che è continuava da centinaia di migliaia di anni. Cos'hai in mente?!"


"Eheh!" Cang Shitian ridacchiò. "Imperatore Eternità, posso essere un cane leale, ma lo sei anche tu e per di più sconfitto. Dato che apparteniamo alla stessa specie, dovremmo capirci l'un l'altro. Perché senti il bisogno di abbaiarmi contro come un cane stupido?"


"..." Zhou Xuzi sospirò profondamente. "Sembra che non sia più recuperabile. Allora posso solo seppellirti insieme a questi miserabili diavoli!"


"Credi davvero di poterlo fare?!" Cang Shitian sogghignò.


Long Bai alzò la testa e non si disturbò più a guardare Cang Shitian. La sua voce fece tremare il mondo mentre tuonava come un oracolo che proveniva dal cielo stesso. "Yun Che, esci fuori!"


Ora che era arrivato il momento, l'Imperatore del Drago non aveva dato l'ordine di attaccare la barriera, invece aveva cercato direttamente Yun Che.


"Sembra che il mio signore Imperatore del Drago stia invecchiando, le sue orecchie non funzionano più molto bene." Le parole audaci di Cang Shitian scioccarono e scandalizzarono gli Dei del Mare. "Se vuoi vedere il Sovrano dei Diavoli, dovrai superare questa barriera del Mare Profondo prima!"


"Avanti!" Indicò gli Dei Drago radunati: "Perché non mi fate vedere quanto ci metteranno i cosiddetti Dei Drago a rompere questa barriera! Sto aspettando con impazienza!"


"Eheh!" Il Dio Drago Cremisi della Distruzione sbuffò freddamente con disprezzo: "Una barriera misera come questa sarebbe degna della nostra attenzione?"


"Mio signore?" Chiese mentre rivolgeva lo sguardo verso l'Imperatore del Drago, che annuì lievemente.


<em>BOOOM!!</em>


Il Dio Drago Cremisi della Distruzione diede subito l'ordine e i quarantatré Sovrani dei Draghi dietro di lui attaccarono allo stesso tempo. L'energia draconica rilasciata in quell'istante creò immediatamente una tempesta spaziale terrificante.


<em>BZZZZZZ!!</em>


Nel regno del Dio Drago, solo chi raggiungeva l'ottavo livello del Divine Master Realm poteva diventare un Sovrano dei Draghi.


Tra questi quarantatré esperti, diciannove erano al nono livello e ventiquattro erano all'ottavo livello. Così, quando i loro attacchi si precipitarono sulla barriera insieme... sembrò che un miliardo di campane stessero suonando nella Divina Regione Meridionale.


La barriera tremò violentemente mentre apparivano decine di increspature sulla sua superficie.


Dopo che i Sovrani finirono il loro attacco, fu il turno dei Maestri del Drago. Trecentootto attacchi da Divine Master sfrecciarono verso la barriera e crearono un impatto sconvolgente.


Tuttavia Cang Shitian non si mosse e Yan Tianxiao alzò silenziosamente una mano per impedire ai suoi sottoposti di avanzare... Nemmeno lui capiva perché la Regina Diabolica avesse detto loro di non rafforzare e sostenere la barriera nonostante fosse sotto l'assalto del nemico.
                                



