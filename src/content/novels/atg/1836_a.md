---
title: Capitolo 1836 – Duro Colpo (prima parte)
pubDate: 2025-03-10T08:57:10.510Z
tags:
    - atg
---


Capitolo regolare,
0 capitoli in coda, 0/10
-Schadenfreude


Shock, paura, gelo... tutte queste emozioni si stavano diffondendo nei cuori dei coltivatori del nord.


L'esercito principale della Divina Regione Settentrionale aveva travolto i territori orientali e meridionali come una tempesta inarrestabile. Gli antenati Yama e Brahma in particolare erano figure che superavano gran parte degli imperatori divini di questo universo.


Queste persone si erano coalizzate per attaccare solo una persona... ma non solo questa persona aveva sconfitto il potente Imperatore dei Draghi dell'Inizio Assoluto, aveva annientato i Divoratori della Luna e gli Emissari della Luna Ardente in un solo colpo. Un Divoratore della Luna era stato schiacciato senza poter opporre resistenza.


Questo non era il risultato che si erano immaginati quando avevano intrappolato Long Bai.


Tutti sapevano che era potente... ma come poteva essere così formidabile?!


Il mondo si rabbuiò un'altra volta. Stavolta Long Bai puntò gli artigli verso i diavoli Yama.


Era una pressione inimmaginabile per i diavoli e i fantasmi Yama terrorizzati, ebbero la sensazione che la volta celeste stessa stesse collassando su di loro.


"SPOSTATEVI!"


Nessuno cercò di difendersi o contrattaccare. Tutti cercarono subito di scappare con tutte le loro forze.


Fu in quel momento che un altro ruggito scosse il cielo. Un enorme lupo azzurro discese dal cielo e scattò verso Long Bai. Era Caizhi che stava menando un fendente contro gli artigli dell'enorme drago.


<em>RUMBLE!!</em>


Un'altra esplosione scosse il regno del Mare Profondo e il lupo azzurro venne fatto a pezzi. Caizhi stessa fu scaraventata all'indietro per quindici chilometri prima di riuscire a fermarsi. I suoi sforzi non furono inutili comunque. L'esercito Yama si era disperso ed era rimasto ferito, ma nessuno era morto durante l'attacco.


Nel cielo, Chi Wuyao aveva stretto gli occhi.


Stava fissando qualcosa di molto più spaventoso della vera forma del drago.


La sua anima divina!


La forza dello spirito di un Dio Drago consisteva nella sua capacità di stupire i suoi avversari. Poteva distruggere lo spirito combattivo e la determinazione di una persona in un istante, trasformando la sua paura in terrore e invocando perfino un senso di sottomissione. Che la persona fosse stata intimorita o no, sarebbe stato davvero difficile recuperare la sua determinazione.


Gli antenati Yama e del Brahma erano stati spiazzati al punto da lasciare che Long Bai sfuggisse al loro controllo senza lottare.


I Divoratori della Luna e i Diavoli Yama avevano perso la loro determinazione di resistere e si erano concentrati a scappare.


L'Imperatore dei Draghi dell'Inizio Assoluto, il più influenzato tra tutti... non poteva scatenare nemmeno il trenta per cento del suo vero potere. Per questo era collassato immediatamente dopo essersi scontrato con Long Bai.


Questo era il potere dello spirito di un Dio Drago e la Regina Diabolica lo sapeva meglio di chiunque altro perché l'aveva sperimentato personalmente mentre aveva combattuto contro Cremisi della Distruzione. Il Dio Drago era riuscita a ferirla gravemente anche se il suo spirito era rimasto sconvolto.


Le aveva anche fatto rendere conto di quanto era stato sbalorditivo che Yun Che avesse sconfitto e ucciso il Dio Drago Cinereo come se non fosse niente di che... ad essere più precisi, terrificante.


Poteva essere il motivo per cui non aveva mai temuto il regno del Dio Drago.


Nella Stella Polo Blu, Yun Che aveva mutilato un intero gruppo di imperatori divini usando la sua anima da Dio Drago ed era scappato nonostante fosse solo al Divine King realm.


Il suo spirito draconico proveniva dal Drago Primordiale Azzurro in persona, una creatura ad un livello di gran lunga superiore a Long Bai. Tuttavia la sua energia spirituale era così debole che non poteva mantenere la sua intimidazione molto a lungo.


Invece lo spirito da Dio Drago di long Bai non poteva competere con quello di Yun Che, ma era sufficiente a domare i suoi nemici, senza menzionare che la sua energia spirituale era vasta come un mare sconfinato. Era impossibile valutare esattamente quanto avrebbe potuto mantenere la sua aura intimidatoria.


Le pupille di Chi Wuyao si tinsero lentamente con il nero più cupo.


Se Shui Meiyin fosse stata presente, la Divina Anima Immacolata avrebbe potuto annullare gli effetti dell'intimidazione.


Se ci fosse stato Yun Che, avrebbe potuto perfino ribaltare la situazione e sopprimerlo per un breve momento.


Sfortunatamente... nessuno dei due era presente adesso.


La sua anima diabolica del Nirvana era di alto livello, ma la sua vera forza stava nella sua capacità di mutilare e controllare un'anima.


Considerata la situazione... non avrebbe utilizzato al meglio la sua anima, ma non aveva altra scelta se voleva eliminare gli effetti dell'intimidazione e sperava che fosse sufficiente.


Chi Wuyao chiuse lentamente gli occhi per poi spalancarli di colpo.


L'ombra di un diavolo deforme apparì nelle sue pupille dilatate.


La creatura inquietante apparì nelle pupille, nelle menti e nelle anime di tutti gli altri.


Poi Chi Wuyao sussurrò con voce roca e distante:


"In questo mondo il solo che merita il nostro timore reverenziale è il Sovrano dei Diavoli! Long Bai è solo un altro drago sulla sua lista di obiettivi!"


La voce di Chi Wuyao riverberò nelle anime dei suoi alleati come un gong diabolico, scacciò la paura nei loro sguardi e riaccese la loro fiducia e il loro spirito combattivo.


"Hiss... AH!"


Yan Uno rilasciò un grido assordante e si lanciò su Long Bai come un demone impazzito.


Per un po' di secondi, Long Bai lo aveva intimidito e gli aveva fatto perdere la compostezza... erano stati pochi momenti, ma era stata una delle peggiori umiliazioni che avesse mai sofferto in tutta la sua vita!


La voce di Chi Wuyao risuonò nelle orecchie di tutti:


"Qianye, Gu Zhu, Cang Shitian, sopprimetelo con tutto il vostro potere!"


"Yan Uno, Yan Tre, Imperatore Yama, Yan Wu, voi attaccate!"


"Caizhi, dì ai Draghi dell'Inizio Assoluto di rimanere nelle retrovie per ora!"


"Streghe, preparate la prigione!"


"Tutti gli altri, arretrate e non intervenire in questa battaglia!"


Gli ordini erano lunghi, ma furono trasmessi tutti all'istante grazie alla sua voce spirituale.


Se tutti avessero attaccato Long Bai insieme, naturalmente avrebbero avuto più possibilità di ucciderlo prima che la barriera si rompesse.


Tuttavia, dopo aver rivelato la sua vera forma, Long Bai aveva subito attaccato i Divoratori della Luna e i Diavoli Yama. Era ovvio che intendeva uccidere più nemici possibile prima di morire. Dopo una veloce deliberazione, Chi Wuyao decise di preservare i suoi eserciti e di attaccare Long Bai con solo Divine Master di decimo livello.


Yan Uno e Yan Tre cercarono di scattare verso il drago bianco, ma ricevettero una codata in faccia.


Il risultato del secondo scontro tra l'Imperatore del Drago e i due Antenati Yama fu lo stesso del primo: Yan Uno e Yan Tre rimbalzarono via come delle palle. Stavolta però i due antenati Yama si infuriarono.


"Credi di essere il solo che sa come trasformarsi?" Yan Uno strinse così tanto i denti da rischiare di romperseli mentre ringhiava: "Guarda!"


"HISSHAAAHHHH!!"


Yan Uno e Yan Tre rilasciarono delle grida acute. Le loro ossa avvizzite trapassarono la loro pelle e foschia nera si riversò fuori dalle loro schiene. Un momento dopo, entrambi gli antenati Yama si trasformarono in un gigante, quasi un vero diavolo che era alto almeno trecento metri!


Ora il loro aspetto era incredibilmente simile agli antichi Diavoli Yama descritti negli antichi libri della Divina Regione Settentrionale!


"Ti faremo a pezzi!!"


Gli ululati divennero ancora più terrificanti rispetto a prima. I loro artigli furono permeati dal potere distruttivo dell'Abisso del Mare di Ossa.


Ripp!!


Entrambi gli artigli colpirono Long Bai una terza volta, ma invece della solita esplosione, risuonò una cacofonia di stridii agghiaccianti. Era il rumore della carne dell'Imperatore del Drago che veniva lacerata!


Gli artigli spettrali entrarono nella carne di Long Bai e uscirono da un'altra parte. Sangue iniziò a schizzare dalle ferite.


Le ferite erano davvero insignificanti considerato quanto era enorme Long Bai, ma quando era stata l'ultima volta che aveva sanguinato? Nemmeno Long Bai poteva ricordarselo.


Pochi al mondo avevano il potere di fargli versare sangue.


"Imperatore del Drago!"


Fuori dalla barriera, gli Dei Drago terrorizzati attaccarono ancora più duramente dopo aver assistito a quell'evento impossibile. La barriera del Mare Profondo tremò e si incavava sempre di più.


Il contrattacco di Long Bai fu immediato e letale. La sua cosa bianco brillante squarciò lo spazio e si schiantò contro Yan Uno e Yan Tre con forza, scaraventandoli via con una velocità inimmaginabile.


Tuttavia i due antenati Yama tornarono all'attacco con ancora più rapidità e odio di prima, precipitandosi di nuovo sul nemico.


Anche Qianye Wugu, Qianye Bingzhu e Gu Zhu calarono dall'alto e attaccarono con tutte le loro forze.


L'Imperatore del Drago era impareggiabile, ma perfino lui aveva avuto difficoltà a resistere all'attacco diretto dei due antenati Yama. Discese di colpo di tre chilometri per poi guardare con odio il cielo e ruggire di nuovo.


<em>ROAR!</em>


Nel momento in cui il potere che lo opprimeva diminuì, Long Bai volò verso l'alto immediatamente e scaraventò via i tre Divine Master del Brahma con una devastante tempesta di energia. Tra i tre, Gu Zhu impallidì e un rivolo di sangue iniziò a scorrere dalle sue labbra.


Tuttavia la situazione stavolta era diversa. Grazie all'anima diabolica del Nirvana di Chi Wuyao, riuscirono a recuperare le forze e a lanciare un secondo attacco solo un paio di istanti dopo. Allo stesso tempo, l'Oracolo Divino di Qianye Ying'er e la Spada Diabolica del Lupo Celeste di Caizhi fendettero l'aria con un'onda sonica.


Il potere distruttivo di cinque Divine Master si abbatté sulla testa di Long Bai.


Più sotto, Yan Uno, Yan Tre, Yan Tianxiao e Yan Wu stavano attaccando all'impazzata la sua pancia.


Perfino Cang Shitian gridò all'improvviso come un pazzo, si levò al cielo e sparò una pioggia di frecce blu affilate verso gli occhi di Long Bai.


<em>RUMBLE!!


BUZZ!


WHOOSH!!


SHRED!!!!</em>


L'Imperatore del Drago, gli Antenati Yama e del Brahma, l'Imperatore Yama, la Regina Diabolica e il Divino Imperatore Shitian...


Era uno scontro che nessun mortale sarebbe riuscito a vedere personalmente. Questo perché anche la più piccola onda d'urto di questa battaglia avrebbe potuto distruggere facilmente una stella.


In effetti, ogni istante, ogni frazione di secondo di questo scontro stava facendo collassare una quantità di spazio inimmaginabile.


Più e più volte, i coltivatori del nord si misero al riparo dalle onde d'urto della battaglia. Quando ripresero l'equilibrio, si resero conto che erano a duecento chilometri di distanza dal centro del campo di battaglia.


Fissarono storditi la battaglia sopra le loro teste... quasi non riuscivano a credere che esistesse uno scontro in cui loro, potenti Divine Master, a cui non potevano partecipare.


Anche fuori dalla barriera del Mare Profondo, un enorme numero di coltivatori della regione occidentale erano così concentrati sulla battaglia che si erano dimenticati di attaccare la barriera.


I draghi appartenevano alla razza più potente dell'universo e naturalmente possedevano le loro arte misteriosa uniche e le loro tecniche particolari. Tuttavia, più un drago era potente e meno le allenava.


Per quanto riguardava l'Imperatore del Drago, quasi non poteva ricordare le tecniche che un tempo aveva impresso nella mente.


Questo perché sia il suo fisico che il suo spirito erano al pinnacolo dell'universo. Le tecniche e le arte misteriosa erano solo di peso per lui.


Dopotutto il suo sangue, il suo potere e il suo spirito erano le arte misteriosa più potenti nell'intero universo.


Detto questo, non importava quanto fosse potente Long Bai, era impossibile per lui affrontare tutto l'esercito più potente del nord da solo.


Era sempre più in svantaggio. Continuò a ricevere colpi dai maestri del Brahma Divino e dai Diavoli Yama. Tuttavia la sua aura draconica non si indebolì, né fu turbata, e i suoi contrattacchi erano feroci e letali.


Era una dimostrazione del vero potere dell'Imperatore del Drago. Non aveva perso nemmeno dopo essere stato messo all'angolo per molto tempo.


Fuori dalla barriera, Long Si sospirò per poi dire: "Il suo fisico e la sua anima superano di gran lunga le nostre." Disse Long Yi mentre guardava l'ombra nera nel cielo: "Sembra che siano nati molti mostri mentre dormivamo."


"È il momento di intervenire." Disse Long Er.


<em>BOOM!</em>


 Risuonò un'altra enorme esplosione assordante e Long Bai scagliò di nuovo via l'Imperatore Yama, Qianye e gli altri.


Era ricoperto di ferite, ma anche la più profonda arrivava solo ad un metro o due. Non avevano scavato abbastanza da vedere le sue ossa.


Long Bai si girò e attaccò la più debole, Yan Wu.


Yan Tianxiao scattò verso il nemico come una meteora nera per attaccarlo velocemente, ma gli artigli cambiarono direzione all'improvviso e presero di mira lui.


Colto alla sprovvista, Yan Tianxiao ricevette in pieno il colpo. Una terrificante ondata di energia draconica investirono il suo petto e la sua schiena.


Yan Tianxiao fece una smorfia e i suoi denti quasi si spaccarono da quanto li stringeva. Pieno di odio, non solo non si disturbò a cercare di guarire le sue ferite, incanalò tutto il suo potere e attaccò gli artigli con tutte le sue forze.


Crack!!


Risuonò un rumore simile ad una valanga. L'artiglio dell'Imperatore del Drago si era rotto a causa del contrattacco, ma Yan Tianxiao precipitò a terra sputando sangue.


"Onorabile padre!"


Gridò inorridita Yan Wu che si precipitò a soccorrere suo padre.


Dopo che Yan Tianxiao si girò, si batté il petto un paio di volte con un dito e sigillò la ferita. Quando alzò lo sguardo e vide Yan Wu che stava volando verso di lui nel panico, lo colpì con una raffica di energia oscura per poi gridare con rabbia: "Vai ad ucciderlo, non venire da me!"
                                


                                



