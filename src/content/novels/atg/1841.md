---
title: Capitolo 1841 - Qianying si scatena
pubDate: 2025-03-10T08:57:10.511Z
tags:
    - atg
---


Capitolo regolare,
9 capitoli in coda (Federico), 0/10
-Schadenfreude


Il mondo era diventato completamente grigio. Non poteva nemmeno sentire il fruscio del vento mentre cadeva a terra.


Non ho potuto uccidere Qianye... né Zhou Xuzi...


Alla fine... non sono riuscita a fare nulla...


Fratellone... mi dispiace...


Sorellona... mi dispiace...


Mi... dispiace...


La figura di Yun Che apparì in quel mondo fioco e grigio, portando un pianeta fatto di montagne di fiori e foreste verdi.


"...Come ti chiami?"


"Nome, oh... lasciami pensare. Arancia, Mela, Biancospino, Pesca, Papaia, Litchi... Fungone, Funghetto, Formichina, Elefante, Camelia, Jasmine..."


"Il mio nome è Jasmine!"


"Signorina, anche se vuoi mentire... non dovresti essere così ovvia!"


.....


"Allora è deciso! Il mio nome allora sarà... piccola Jasmine!"


"Cosa... questo... come sarebbe... come sarebbe diverso?!"


"Naturalmente è diverso! Piccola Jasmine sembra ancora più carino."


.....


"Esatto. Jasmine è mia moglie."


"Wow!! Allora è così... Ah... Jasmine è la moglie del fratellone, così la piccola Jasmine dovrebbe essere..."


"La cognata del fratellone!"


"Così, il fratellone è mio cognato... ah! Saluti cognato!"


.....


Quando si erano incontrati per la prima volta, lo aveva manipolato come voleva e il suo sguardo esasperato era uno dei ricordi più splendidi e importanti che aveva... e l'avevano accompagnata durante il suo periodo buio degli ultimi anni.


Se solo il tempo si fosse fermato lì. Quanto sarebbe stato bello...


Zhou Xuzi sigillò velocemente la sua ferita e quando alzò la testa, vide i suoi sei guardiani... e com'erano morti in modo orribile.


Un solo fendente aveva ucciso sei guardiani, l'attacco di Caizhi era un'impresa che avrebbe scioccato mille generazioni e avrebbe lasciato una traccia negli annali del Regno degli Dei.


Ma non era stato sufficiente ad uccidere Zhou Xuzi.


"Tai Han, Tai Ze..."


Zhou Xuzi stese una mano, ma percepì solo l'energia che stava ancora fuoriuscendo dai loro corpi... I loro cadaveri erano caduti dal cielo e mostravano tutti espressioni sbalordite e frustrate. Sembrava che non potessero credere di essere morti in questo modo.


Ora tutte le colonne portanti che avevano sostenuto il regno dell'Eternità, i guardiani, i compagni che lo avevano accompagnato per innumerevoli anni... erano morti.


Zhou Xuzi chiuse gli occhi con tristezza. All'improvviso ebbe la sensazione di essere il solo in questo vasto mondo sconfinato e fu assalito dalla solitudine.


Anche se si fosse vendicato, anche se avesse distrutto tutti i diavoli, il regno dell'Eternità... avrebbe ancora avuto un futuro?


Spalancò gli occhi e il suo intento omicida sinistro e cupo prese di mira la distanza Caizhi. Mentre la fissava cadere, attirò la frusta bianca da terra e radunò velocemente un potere dell'Eternità incredibilmente frenetico.


La percezione spirituale di Chi Wuyao era così vasta che poteva osservare chiaramente il resto del campo di battaglia nonostante fosse impegnata ad affrontare Cremisi della Distruzione.


Si riempì di allarme, ma gli attacchi frenetici del nemico non le davano tregua, figuriamoci se si poteva concentrare su Zhou Xuzi. Poté solo gridare con ansia: "Salvate Caizhi!"


"Dovresti preoccuparti di te stessa prima!!" Ringhiò Cremisi della Distruzione strabuzzando gli occhi. Quando attaccò con le sue braccia spesse e rozze, due artigliate lunghe centinaia di metri squarciarono l'aria, avvolgendo completamente Chi Wuyao in un dominio distruttivo.


"Principessa!!" Gridarono all'unisono i quattro Dei Stellari rimasti. Ognuno di loro stava affrontando almeno due avversari al loro livello e stavano resistendo a stento. Qualsiasi distrazione avrebbe solo aumentato i pericoli che correvano e non potevano assolutamente ritirarsi dallo scontro per salvare Caizhi.


Luce diabolica eruttò dalla mano di Qianye Ying'er mentre affrontava l'enorme energia contenuta nel pugno dell'imperatore dei draghi Chi.


Se ci fosse stato Yun Che, allora forse sarebbe riuscita ad affrontare da sola questo nemico. Tuttavia sapeva che non sarebbe riuscita a resistere troppo a lungo in sua assenza.


Il grido ansioso di Chi Wuyao risuonò nelle sue orecchie e la sua percezione spirituale così individuò l'intento omicida dell'Imperatore Divino dell'Eternità e l'aura esausta di Caizhi.


L'Imperatore Divino dell'Eternità aveva iniziato ad emanare una densa luce bianca mentre stava mostrando uno sguardo sinistro che raramente rivelava. La sua frusta scattò e decine di raggi bianchi circondati da frammenti spaziali a forma di ago sfrecciarono verso Caizhi.


<em>Boom!</em>


Qianye Ying'er, che era già in svantaggio, deviò all'improvviso la sua energia e l'attacco dell'Imperatore del Drago Chi la colpì direttamente al petto.


Un istante dopo, Qianye Ying'er iniziò a sputare sangue. Il suo corpo fu assalito da un dolore così intenso che ebbe la sensazione di stare per crollare, ma si girò comunque a mezz'aria e radunò di nuovo l'Energia Misteriosa dell'oscurità che era stata appena dispersa e si lanciò verso Caizhi.


L'Imperatore del Drago Chi si fermò per un solo istante per poi partire subito all'inseguimento, puntò subito gli artigli verso la schiena di Qianye Ying'er.


Tuttavia, un vecchio apparì all'improvviso di fronte a lui.


<em>BANG!</em>


L'artiglio dell'Imperatore dei draghi Chi si scontrò con Gu Zhu insieme all'attacco dell'imperatore dei draghi Hui. Il potere terrificante dei due monarchi martellò spietatamente ogni parte del corpo del vecchio.


Eppure non si spostò nemmeno di un centimetro e la sua espressione rimase tranquilla come la superficie dell'acqua di un antico pozzo.


Dall'altra parte del campo di battaglia, l'Imperatore Divino delle Miriadi di Manifestazioni stava combattendo contro Yan Uno insieme al Dio Drago Verde Giada e il Dio Drago Azzurro del Cielo. Tuttavia, con sua grande sorpresa e frustrazione, non riusciva ad entrare in vantaggio. Provò sempre più stupore e allarme mentre lo scontro diventava sempre più frenetico. I colpi di Yan Uno erano sempre più selvaggi e continuava ad emettere grida acute che minacciavano di rompergli i timpani.


L'Imperatore Divino stava già rimpiangendo di aver scelto questo avversario... E pensare che non riusciva ad entrare in vantaggio nonostante si fosse coalizzato con due Dei Drago!


Non importava chi fosse il nemico, era comunque un'esperienza incredibilmente umiliante per lui.


Fu in quel momento che notò Qianye Ying'er con la coda dell'occhio. Quando vide che stava sputando sangue dalla bocca e che stava cercando di salvare la Dea Stellare del Lupo Celeste, gli venne in mente un'idea sinistra. Si allontanò da Yan Uno e fece un giro improvviso, la spada grigia nelle sue mani eruttò un denso potere brillante che sfrecciò verso Qianye Ying'er.


<em>Bang!!</em>


Una figura grigia si materializzò di fronte a lui mentre la spada dell'Imperatore Divino stranamente cambiò obiettivo e colpì un vecchio invece. Il potere delle Miriadi di Manifestazioni eruttò violentemente.


Quasi nello stesso istante, anche gli imperatori dei draghi Chi e Hui furono attirati da questa figura, come se le loro anime fossero state ammaliate... I poteri di tre potenti imperatori divini esplosero contro Gu Zhu.


<em>BOOM!!!!</em>


Uno qualsiasi di questi tre avrebbero potuto distruggere stelle con un un mero cenno.


Anche così, Gu Zhu non vacillò. Era chiaramente un vecchio minuto e la sua schiena si era piegata un po', ma in quel momento sembrava che fosse diventato il muro più robusto e indistruttibile mentre proteggeva Qianye Ying'er... Rimase sprezzante anche se stava fronteggiando tre imperatori divini allo stesso tempo.


Qianye Ying'er si era trasformata in una cometa mentre raggiungeva il picco della sua velocità. Caizhi stava diventando sempre più vicina, ma i raggi assassini di Zhou Xuzi l'avevano quasi raggiunta...


Ringhiò silenziosamente e mosse un braccio, l'Oracolo Divino scattò in avanti come un serpente. Si allungò all'istante per decine di chilometri mentre superava la velocità dei raggi dell'Eternità e si avvolse attorno a Caizhi. Dopodiché la spostò violentemente in direzione dell'Imperatore dei Draghi dell'Inizio Assoluto.


<em>Crack!!!</em>


Il potere dell'Eternità esplose proprio dove si trovava Caizhi un momento prima. Una cicatrice bianca si estese per oltre cinque chilometri nello spazio, scatenando una tempesta distruttiva intensa quanto mille apocalissi.


<em>Boom!!!</em>


L'Imperatore dei Draghi dell'Inizio Assoluto rilasciò un ruggito e schiacciò la testa del Dio Drago Turchese a terra con un'artigliata. Tuttavia non colse l'opportunità per lanciare un attacco decisivo. Si levò al cielo e spalancò le fauci, creando una tempesta che volò verso Caizhi. Il vento la avvolse gentilmente e la trascinò verso l'Imperatore dei Draghi dell'Inizio Assoluto e poi la depositò con cautela sulla sua testa. Poi la circondò con la sua energia protettiva.


L'annientamento dell'ultimo guardiano aveva fatto perdere la compostezza a Zhou Xuzi, che cercò di attaccare l'Imperatore dei Draghi dell'Inizio Assoluto stringendo così forte i denti da rischiare di romperseli... Tuttavia una figura dorata apparve di fronte a lui e Oracolo Divino si trasformò in un serpente velenoso che mirò direttamente verso il suo cuore.


Era stato ferito gravemente dal fendente di Caizhi e la sua aura era stata sconvolta dall'ira, così Zhou Xuzi fu respinto facilmente da Qianye Ying'er.


Il sangue colava dagli angoli delle labbra della donna. Era ferita al petto, ma i suoi attacchi erano ancora spietati. L'energia diabolica vorticava attorno ad Oracolo Divino mentre creava uno squarcio nero dopo l'altro sul corpo di Zhou Xuzi.


<em>Bang!</em>


Oracolo Divino sbalzò via la frusta bianca da un'angolazione estremamente bizzarra, facendo barcollare all'indietro Zhou Xuzi. Poi scattò un'altra volta e attaccò l'Imperatore Divino nella stessa parte che aveva ferito prima.


Una densa luce nera scintillò sul petto di Zhou Xuzi mentre le sue ossa rotte e la carne mutilata si tinsero di un allarmante nero carbonizzato.


L'Imperatore Divino arretrò velocemente mentre veniva assalito dal dolore.


Qianye Ying'er fu sul punto di inseguirlo ma all'improvviso tremò e si girò.


<em>Buzz!


Buzz!


Buzz!</em>


Gli Imperatori dei Draghi Chi, Hui e quello delle Miriadi di Manifestazioni... Il loro potere impattò tonante contro Gu Zhu.


Tuttavia il vecchio non mosse un muscolo e sopportò i colpi come un'antica campana che rimaneva immacolata e intoccata nonostante fosse passata un'eternità.


Forse aveva percepito lo sguardo di Qianye Ying'er, ma il suo sguardo alla fine mostrò emozione e all'improvviso eruttò un potente raggio di luce bianca.


Quando il raggio colpì, i tre potenti imperatori divini ebbero la sensazione di venire assaliti da un milione di martelli.


Fissarono Gu Zhu scioccati mentre le loro braccia intorpidite iniziavano a pulsare di dolore.


"Zio Gu..." A Qianye Ying'er le si strinse il cuore e per un momento non riuscì a respirare: "Stai... bene... vero?"


Il sangue iniziò a scorrere silenziosamente dalla bocca, dal naso, dalle orecchie e dagli occhi di Gu Zhu... che però continuò a rimanere dis palle. Non voleva che Qianye Ying'er lo vedesse in questo stato.


"Signorina." Sussurrò piano. Il suo tono era calmo e composto come sempre, ma sembrava fragile come una foglia vecchia nel vento: "Non potrò più servirla, così... deve..."


Prima ancora che potesse finire di parlare, si accasciò e iniziò a precipitare.


"Zio Gu!" Gridò allarmata Qianye Ying'er mentre si precipitava in avanti il più velocemente possibile... Tuttavia si era allontana troppo durante il duello con Zhou Xuzi. Mentre accorreva da lui, poté solo rimanere a guardare mentre Gu Zhu cadeva proprio di fronte a lei.


Qianye Ying'er si inginocchiò e solo ora vide che il corpo del vecchio era completamente macchiato di sangue fresco. Era ferito a tal punto che sembrava un pezzo di legno marcio che era stato assalito da tempeste per un millennio.


La sua aura era diventata così debole e sottile che perfino una brezza gentile l'avrebbe fatta cedere.


Qianye Ying'er irrigidì le mani a mezz'aria, le sue dita tremavano. Non osò nemmeno toccarlo. Strinse i denti con tristezza mentre iniziava a piangere.


Per lei Gu Zhu era sia un maestro che un padre.


Quando il suo vero padre aveva deciso di abbandonarla, era stato Gu Zhu a salvarla senza badare alle conseguenze delle sue azioni.


Era rimasto al suo fianco anche quando lei si era convertita all'Energia Misteriosa dell'oscurità, senza la minima esitazione... e ora si era sacrificato per lei per bloccare gli attacchi di tre imperatori divini.


Per più della metà della sua vita, Gu Zhu era stato controllato dal Marchio del Suicidio del Brahma. Era stato il primo esperimento avvenuto con successo che Qianye Wugu aveva "creato" usando il Sigillo Primordiale della Vita e della Morte. Aveva ottenuto una vita estremamente lunga per questo... Tuttavia la sua forza vitale si era indebolita comunque nonostante la sua coltivazione avesse raggiunto il decimo livello del Divine Master Realm.


Lacrime caddero sulle mani avvizzite di Gu Zhu, le labbra del vecchio fremettero gentilmente formando un lieve sorriso. Era un sorriso pieno di pace sconfinata e gioia.


"E pensare che la signorina... avrebbe... versato lacrime... per questo vecchio schiavo."


"Signorina... sei davvero... cambiata... Eheh... eheheh..."


Il lieve sorriso si irrigidì mentre la sua ultima briciola di forza vitale si spense.


Caizhi aveva già ripreso i sensi sulla testa dell'Imperatore dei Draghi dell'Inizio Assoluto. Fissò Qianye Ying'er, che al momento era inginocchiata di fronte a Gu Zhu, con uno sguardo pieno di emozioni contrastanti.


L'Imperatore dei Draghi Chi si fissò il palmo per poi sbuffare freddamente: "Il potere di quel vecchio era davvero strano. Che fosse a causa... del Sigillo Primordiale della Vita e della Morte di cui ha parlato l'Imperatore?"


"È un uomo morto ormai, non c'è bisogno di preoccuparsene." Disse l'Imperatore dei Draghi Hui mentre fissava Qianye Ying'er. "Ho sentito che questa dea del monarca del Brahma è la persona più vicina al Sovrano dei Diavoli Yun Che. È anche il nuovo capo del regno del Monarca del Brahma. Non possiamo lasciarla sopravvivere."


"Non c'è bisogno di mostrarle pietà! Facciamola morire velocemente! Attacchiamo!" Gridò l'Imperatore delle Miriade di Manifestazioni mentre la spada grigia nelle sue mani iniziava a brillare intensamente.


I tre potenti imperatori divini attaccarono di nuovo e, dopo che iniziarono a muoversi, un vortice di energia terrificante iniziò a mulinare verso Qianye Ying'er.


La dea del Brahma non si mosse, in effetti non si girò nemmeno. Si alzò lentamente stringendo i denti. Iniziò a tremare... e quando i tre imperatori divini dell'ovest si avvicinarono, alzò la testa di scatto e gridò con determinazione e disperazione.


BOOOOOM!!


Un campo di forza oscuro incredibilmente sinistro e bizzarro si espanse dal suo corpo.


"Woah!"


I corpi dei tre imperatori divini si irrigidirono sul posto, dopodiché gemettero e furono scaraventati via.


Ad ovest, Long Bai e i Venerabili Draghi Avvizziti si voltarono subito verso di lei, i loro sguardi erano pieni di sorpresa.


L'espressione di Chi Wuyao cambiò drasticamente e gridò con tono ansioso: "Qianying, non essere impulsiva! Non dimenticarti ciò di cui abbiamo discusso prima!"


Tuttavia nemmeno lei riuscì a fermare Qianye Ying'er.


Rune diaboliche iniziarono a diffondersi su tutto il suo corpo a partire dal petto. Coprirono la sua pelle, i suoi arti e il suo viso... perfino la punta delle sue dita. Queste rune trasformarono i suoi splendidi occhi dorati in abissi senza fondo e tinsero di nero i suoi capelli.


I cuori di ogni coltivatore del nord nel campo di battaglia iniziarono a battere freneticamente mentre il loro sangue si agitava. Anche la loro Energia Misteriosa oscura si agitò.


Erano in risonanza... L'aura oscura che copriva il campo di battaglia era simile a quella del Sovrano dei Diavoli in persona.


Mentre i tre imperatori divini la osservarono sbigottiti, Qianye Ying'er si girò lentamente, il suo viso coperto di rune era affascinante e piacevole.


Oracolo Divino aveva perso il suo bagliore dorato e iniziò ad emettere una luce nera.


Per la prima volta Qianye Ying'er aveva attivato il potere della goccia di sangue dell'Imperatrice Diabolica... senza badare alle conseguenze delle sue azioni.
                                


                                



