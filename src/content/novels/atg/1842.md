---
title: Capitolo 1842 – Distruggere un Drago
pubDate: 2025-03-10T08:57:10.511Z
tags:
    - atg
---


Capitolo sponsorizzato, ringraziamo Federico!
8 capitoli in coda (Federico), 0/10
-Schadenfreude


Sigh...


Chi Wuyao provò amarezza.


Un momento dopo, il suo sguardo divenne determinato come quello di una persona messa all'angolo che aveva abbandonato ogni speranza.


Qianye Ying'er non disse una parola. C'era solo odio e intento omicida nei suoi occhi neri come la pece.


Aveva assorbito il sangue dell'Imperatrice Diabolica con l'aiuto di Yun Che. Era questo il motivo per cui la sua Energia Misteriosa dell'oscurità era cresciuta molto più velocemente rispetto al normale.


Tuttavia era una mortale, non un mostro come Yun Che. Non sapeva che conseguenze ci sarebbero stare nel bruciare completamente il sangue dell'Imperatrice Diabolica e scatenarne tutto il potere, né le interessava. Tutto ciò che sapeva era che il suo corpo stava traboccando così tanto di instabile Energia Misteriosa dell'oscurità che poteva cedere da un momento all'altro.


Avanzò e attaccò usano Oracolo Divino. Ciò che prima era un serpente nero come la pece, ora era un enorme boa.


La sua Energia Misteriosa dell'oscurità sembrava un fuoco violento che divorava ogni luce nelle sue vicinanze. Gli imperatori divini dell'ovest erano saggi, così capirono che l'aura e l'attacco di Qianye Ying'er erano anormali.


Gli Imperatori Divini schivarono. Nessuno fu così sciocco da bloccare direttamente il colpo. Tuttavia l'arma si mosse molto più velocemente del previsto per via dell'Energia Misteriosa priva di controllo. Sfrecciò dritta verso la gola dell'Imperatore Divino delle Miriadi di Trasformazioni nonostante avesse tanto di schivarla.


L'energia vorticò attorno all'Imperatore Divino mentre si girava. Stese la spada di fronte a sé per bloccare l'attacco.


Risuonò un forte clangore mentre Oracolo Divino si scontrava con la spada dell'imperatore. Incredibilmente, la luce cupa emanata dalla frusta bruciò direttamente il volto e il corpo del nemico, come se la sua aura protettiva non esistesse nemmeno.


Dopo aver sfruttato l'impatto per scappare indietro, esaminò la sua spada e rimase scioccato. L'arma che lo aveva accompagnato per decine di migliaia di anni aveva un'ammaccatura nera sulla lama.


Gridò un avvertimento: "Non toccate la... ugh!"


Il suo urlo diventò un gemito di dolore perché Oracolo Divino lo aveva frustato di nuovo da un'angolazione innaturale. I suoi riflessi veloci avevano impedito che la sua testa venisse fatta scoppiare come un melone, ma ricevette comunque una ferita profonda sulla fronte.


"Cosa...?" Esclamarono all'unisono gli Imperatori dei Draghi Chi e Hui. Esitarono ad avvicinarsi.


Gli Imperatori Divini della Regione Occidentale possedevano l'energia protettiva più potente al mondo naturalmente. Ci volevano moltissimi sforzi per rompere le loro difese, figuriamoci ferirli.


Tuttavia l'Energia Misteriosa dell'oscurità di Qianye Ying'er aveva lacerato l'aura protettiva dell'Imperatore delle Miriadi di Manifestazioni come se fosse carta.


Era il sangue primario dell'Imperatrice Diabolica Colpo Celeste Nemesi dei Diavoli dopotutto. Il potere che si otteneva bruciandolo era una forza che quasi trascendeva i limiti di questo piano. Se non altro non era qualcosa da cui un imperatore divino si poteva difendere.


Poteva durare solo per poco tempo e sarebbe costato molto di più per chi lo avrebbe usato invece che al nemico. Nel migliore dei casi, Qianye Ying'er sarebbe rimasta indebolita per un paio di anni, nel peggiore... poteva ricevere dei danni permanenti alla sua coltivazione.


"Aspettate finché non esaurisce le forze!" Ordinò Long Bai con tono profondo.


Era troppo tardi però. Un coro di grida agghiaccianti risuonarono nell'aria subito dopo.


Il nuovo Oracolo Divino possedeva un raggio d'azione innaturalmente ampio. I tre imperatori divini riuscirono a scappare dopo essersi ritirati a tutta velocità, ma i quattro Divine Master dei Draghi Chi dietro Qianye Ying'er non furono così fortunati.


<em>Riip!</em>


L'oscurità si attorcigliò come un serpente, facendo a pezzi tre Maestri dei Draghi e uccidendo un Sovrano dei Draghi che cercò di bloccarla con il braccio. Probabilmente credeva che il suo braccio sarebbe stato abbastanza forte da bloccare l'attacco. Invece perse l'arto e il suo cuore in un istante.


La scena terrorizzò i tre Imperatori Divini dell'ovest e li spinse a volare via in tre direzioni diverse, determinati ad evitare Qianye Ying'er ad ogni costo.


Era la mossa giusta. Tutti sapevano che era solo una questione di tempo prima che Qianye Ying'er esaurisse le forze.


Gli occhi di Long'er brillarono con fare cupo mentre scatenava la sua energia draconica. Poi si precipitò verso Qianye così velocemente da lasciare un'immagine residua dietro di sé, il suo braccio era pieno di antica energia draconica. Alla fine uno dei cinque Venerabili Draghi Avvizziti aveva deciso di attaccarla.


La sua pressione draconica era così terrificante che scioccò perfino il mondo stesso.


Qianye Wugu nel frattempo stava affrontando l'Imperatore Divino Qilin. Lo respinse con un colpo di palmo e si teletrasportò verso Long Er.


L'Imperatore del drago Qilin stese le braccia... ma dopo un momento di riflessione ritirò il suo potere. Poi si girò verso Qianye Bingzhu. L'antenato del Brahma al momento stava lottando contro i suoi quattro Qilin d'Inchiostro.


"Sono consapevole di non poter competere con te, vecchio amico. Spero che non ti importerà che mi coalizzi con i miei sudditi per sconfiggerti."


"Eheh." Qianye Bingzhu ridacchiò un po'. "È un onore poter affrontare cinque grandi Qilin alla volta. Vorrei solo che il mio vecchio corpo non crolli troppo presto."


<em>Rumble!</em>


Un sole dorato eruttò nel cielo del regno e fermò Long Er. Lentamente il Venerabile Drago Avvizzito si girò verso chi aveva attaccato.


Qianye Wugu sapeva di dover usare tutte le sue forze se voleva trattenere Long Er.


 Così attivò il suo sangue e la sua anima del Brahma, ed evocò l'immagine dorata di un Imperatore del Brahma per tutto il suo corpo. I suoi occhi e la sua pelle si tinsero di color oro. "Io che sono risorto come te, l'Imperatore del Brahma Qianye Wugu, desidero mettere alla prova la potenza di un Venerabile Drago Avvizzito."


"Umpf." Era anziano, ma il suo orgoglio da Dio Drago era ancora presente, così Long Er rispose con indifferenza: "Non ne sei degno."


Qianye Wugu si limitò a reagire sporgendo il palmo e inondando il cielo di luce dorata. Era consapevole di non poter competere con il Venerabile Drago Avvizzito, ma allo stesso modo, Long Er non sarebbe riuscito a sconfiggerlo in poco tempo.


L'entrata in campo di un Venerabile Drago Avvizzito avrebbe peggiorato ulteriormente la loro situazione. Mentre Qianye Ying'er stava attaccando tre imperatori divini da sola, per quanto tempo sarebbe riuscita a mantenere questo stato?


Zhou Xuzi invece stava fissando con ostilità l'Imperatore dei Draghi dell'Inizio Assoluto. La morte dei suoi guardiani aveva distrutto la sua ultima speranza di poter restaurare il suo regno. Tutto ciò che gli era rimasto era odio e tristezza.


Senza nemmeno preoccuparsi di guarire le ferite, volò da solo verso l'Imperatore dei Draghi dell'inizio Assoluto.


L'Imperatore dei Draghi era già occupato a proteggere Caizhi e ad affrontare il Dio Drago Turchese allo stesso tempo, e ora l'Imperatore dell'Eternità si era unito allo scontro. Quando percepì l'esplosione di energia divina alle sue spalle, l'Imperatore dei Draghi dell'Inizio Assoluto ruggì con rabbia, avvolse Caizhi con metà della sua energia e cercò di fermare i nemici con il resto del suo potere.


L'assoluta lealtà dell'Imperatore dei Draghi nei confronti di Caizhi era un'emozione artificiale che l'Imperatrice Diabolica Colpo Celeste Nemesi dei Diavoli aveva imposto su di lui. Tuttavia era comunque un sentimento incorruttibile.


Ci fu una forte esplosione e l'imperatore dei draghi fu respinto per un paio di chilometri dal punto dell'impatto. Prima che potesse riprendersi, il Dio Drago Turchese e Zhou Xuzi scattarono come fulmini e lanciarono un secondo attacco.


L'Imperatore dei Draghi dell'Inizio Assoluto avrebbe potuto affrontare entrambi rimanendo alla pari per molto tempo, ma ora la sua priorità era proteggere Caizhi. Non c'era niente di più importante di questo dovere.


Il fatto che Zhou Xuzi stesse concentrando tutti i suoi attacchi su Caizhi peggiorava la situazione. Non importava da che angolazione partisse, i suoi colpi miravano tutti su di lei. L'Imperatore dei Draghi dell'Inizio Assoluto non ebbe altra scelta che esporsi agli attacchi del Dio Drago Turchese per proteggerla.


<em>Roar!</em>


L'Imperatore dei Draghi rilasciò un ruggito furioso e impotente mentre il Dio Drago Turchese strappò migliaia di scaglie insanguinate dal suo corpo, facendolo schiantare a terra.


Alla fine l'imperatore dei draghi non riuscì più a mantenere la sua barriera e Caizhi volò lontano, sul punto di cadere a terra.


L'Imperatore dei Draghi dell'Inizio Assoluto ruggì con ancora più furia, ma un'ombra blu grigiastra colpì il suo dorso e lo fece piegare fino a farlo strisciare ai suoi piedi.


Invece Zhou Xuzi ignorò l'Imperatore dei Draghi dell'Inizio Assoluto e volò dritto verso Caizhi. Il suo sguardo era pieno d'odio e le sue dita si piegarono come gli artigli di un'aquila, puntando alla testa della ragazza.


Tutti e quattro gli Dei Stellari, quello della Fiamma, del Sole, dell'Anima e del Fascino, percepirono il pericolo e la guardarono.


"Principessa!"


La battaglia tra l'Imperatore dei Draghi dell'Inizio Assoluto e il Dio Drago Turchese occupava un enorme quantità di spazio e non potevano avvicinarsi a loro. Ora che l'Imperatore dei Draghi dell'Inizio Assoluto era stato trattenuto dal Dio Drago Turchese... non era rimasto nessuno a salvare Caizhi.


In quel momento, senza scambiarsi una parola o esitare, ascoltarono il sangue degli Dei Stellari nelle loro vene... e accorsero con la stessa cupa determinazione.


Ora i quattro Dei Stellari erano ricoperti di sangue e ferite. Già avevano difficoltà a difendersi, figuriamoci a districarsi dalle loro battaglie per salvare Caizhi.


A meno che...


"AHHHHHHHH!!"


Un coro di grida terrificanti riecheggiò all'improvviso nell'aria. I quattro Dei Stellari iniziarono a bruciare come stelle allo stesso tempo.




Esplosioni da supernova lanciarono lontano i Sovrani dei Draghi con cui stavano combattendo, e in alcuni casi, a cui stavano cercando di resistere a malapena.


Con una velocità superiore ad una meteora, quattro luci squarciarono l'aria e lo spazio e volarono dritte verso Zhou Xuzi e Caizhi.


Caizhi alzò lentamente lo sguardo. I bagliori brillanti inondarono il suo sguardo spento.


"Principessa..." La voce calorosa e pacifica del Dio Stellare della Fiamma risuonò nelle sue orecchie: "Sappiamo che le nostre colpe sono imperdonabili. Questo è il solo modo per cui possiamo espiarne una parte."


"Questo è il nostro ultimo dono. Non puoi rifiutarlo, va bene?" Disse con tristezza la Dea Stellare del Fascino.


Il Dio Stellare della Fiamma fu il primo ad arrivare. Si stava muovendo così velocemente e la sua pressione era così immobilizzante che Zhou Xuzi non riuscì ad evitarlo. Poté solo incrociare le braccia e radunare abbastanza forza da distorcere lo spazio di fronte a lui.


<em>Rumble!!</em>


Ci fu un'esplosione di luce e il Dio Stellare della Fiamma tornò alla cenere. Nemmeno Zhou Xuzi poté sopportare la supernova creata dal sacrificio di un Dio Stellare. L'Imperatore Divino sanguinò all'istante da tutti i suoi orifizi e ruzzolò via come un rotolacampo.


Prima che potesse riprendersi, altri due raggi stellari si avvicinarono a lui nello stesso modo.


Zhou Xuzi era un Imperatore Divino da decine di migliaia di anni, così riuscì a reagire molto velocemente. Inghiottì a forza il sangue gorgogliante nella sua gola, evocò la Sfera Armillare danneggiata e incanalò tutto il suo potere nell'artefatto, che si gonfiò fino a raggiungere tremila metri e volò verso gli Dei Stellari del Sole e dell'Anima.


<em>KABOOM!</em>


La luce generata dall'esplosione quasi accecò Zhou Xuzi, ma riempì gli occhi e lo spirito di Caizhi di calore.


La Sfera Armillare si deformò drasticamente e la fessura creata da Caizhi si allargò velocemente. Poi risuonò un'esplosione assordante e il resto della luce colpì Zhou Xuzi dritto nel plesso solare, creando dei buchi terrificanti nel suo corpo già gravemente ferito e danneggiando i suoi organi al punto da spostarli.


Zhou Xuzi cadde pesantemente a terra e vomitò molto sangue.


Fu in quel momento che la spada Diabolica del Lupo Celeste tornò volando nelle mani di Caizhi. La testa del lupo sulla punta della spada riaprì i suoi occhi vendicativi e iniettati di sangue.


Si alzò lentamente. In qualche modo era riuscita a radunare una riserva di potere divino dal suo piccolo corpo esausto.


Barcollò a mezz'aria e volò verso Zhou Xuzi. Poi ringhiò con odio e menò un fendente verso l'Imperatore Divino in ginocchio.


Zhou Xuzi alzò lo sguardo e afferrò la spada con entrambe le mani.


Le pupille di Caizhi erano cupe e vendicative. Il lupo dietro di lei brillava ad intermittenza, ma era violento. Anche indebolita com'era, la forza della sua spada era incredibile.


Zhou Xuzi sanguinò dai palmi e le sue braccia stavano cedendo lentamente alla pressione. Tuttavia riuscì a radunare la sua forza e iniziò a respingere Caizhi.


Sfortunatamente per lui, questa tregua durò solo mezzo secondo. Le sue pupille si rimpicciolirono... perché un'ultima luce stellar si stava avvicinando a lui a gran velocità.


Immobilizzato dal potere del Lupo Celeste, Zhou Xuzi poté solo rimanere a guardare con disperazione la luce che si stava avvicinando sempre di più.


<em>BOOOM!</em>


La stella diventò una supernova, distruggendo l'ultimo briciolo di aura protettiva di Zhou Xuzi e facendo schizzare ovunque il suo sangue. Tuttavia non solo lo scoppio non ferì minimamente Caizhi, la ragazza ebbe la sensazione che qualcuno le stesse premendo le guance con una mano calda.


Una lacrima cadde lentamente lungo il suo viso e la brillante luce alla fine si spense. Caizhi abbassò la spada.


Ora tra i dodici Dei Stellari rimaneva solo il Lupo Celeste.


<em>KABOOM!</em>


Zhou Xuzi non riuscì più a difendersi. Il suo petto cedette sotto il colpo e almeno metà delle ossa del suo tronco e le sue costole si frantumarono allo stesso tempo.


Il rosso traspariva dal nero dei suoi occhi come macchie di sangue dell'abisso. Un'esausta Caizhi in qualche modo radunò in qualche modo del potere solo grazie al suo odio sconfinato e menò un fendente dopo l'altro.


<em>BOOM...</em> il braccio destro di Zhou Xuzi venne distrutto.


<em>BOOM...</em> Zhou Xuzi perse il braccio sinistro e l'impatto fu così forte che strappò pezzi di carne dal suo corpo.


<em>BOOM...</em> Le gambe e le ginocchia di Zhou Xuzi furono ridotte in polvere.


<em>BOOM...</em> questo colpo mirò al cranio di Zhou Xuzi e trasformò il suo mondo in un ronzio.


<em>BOOM...</em>


L'ultimo attacco trafisse il suo corpo mutilato e disperse il suo sangue sporco per il campo di battaglia.


Bang. Zhou Xuzi collassò a terra come un cane morente, immobile.


Tuttavia le sue palpebre stavano ancora tremando e un filo della sua aura continuava a lottare come un pesce morente a riva. La fine della razza dei diavoli stava avvenendo proprio di fronte ai suoi occhi e si rifiutava di morire prima di vederla personalmente.


Allo stesso tempo, la spada diabolica del Lupo Celeste cadde a terra ed emise un fragore simile a quello di una valanga.


Con lo sguardo grigio e spento, Caizhi si accasciò contro la sua spada e mantenne a stento una posizione inginocchiata. Poteva percepire il filo d'aura di Zhou Xuzi che stava ancora lottando per vivere, e voleva soltanto rialzarsi e ucciderlo una volta per tutte. Tuttavia aveva la sensazione che le sue braccia, no, il suo intero corpo, non le appartenesse più e anche tenere gli occhi aperti stava esaurendo quasi tutta la sua forza e la sua determinazione.


<em>Sorella...


Sono... così stanca...


Non... mi rimane... più niente...


Bang...</em>


Dopo un mormorio, si accasciò contro la spada diabolica del Lupo Celeste, perdendo completamente i sensi.


Long Bai aveva assistito alla scena. Non aveva cercato di salvare Zhou Xuzi, né aveva ucciso Caizhi approfittandosi del fatto che era svenuta.


Non erano degni del suo intervento.


"Turchese." Disse con indifferenza. "Uccidi quella piccola Lupa Celeste. Ma assicurati di preservarne il corpo."


Sarebbe stato un dono eccellente quando avrebbe incontrato Yun Che dopo!


Non aveva dato l'ordine tramite una trasmissione del suono, così tutti avevano sentito chiaramente le sue parole.


ROAR!!!


L'imperatore dei Draghi dell'Inizio Assoluto ruggì con furia e frustrazione. Una violenta tempesta di energia frantumò la maggior parte delle ossa del Dio Drago Turchese e lo scaraventò via nell'aria.


Sfortunatamente non riuscì a cogliere l'occasione per distruggere il Dio Drago Turchese una volta per tutte. Questo perché i nove Sovrani dei Draghi che stavano affrontando i quattro Dei Stellari di prima si erano precipitati da lui per trattenerlo il più possibile.


Impaziente di eseguire l'ordine dell'Imperatore, il Dio Drago Turchese si rialzò a fatica per poi volare verso Caizhi. Dietro di lui i ruggiti dell'Imperatore dei Draghi dell'Inizio Assoluto divennero ancora più foti.


"Imperatore Yama, Qianying!" Gridò Chi Wuyao. Tuttavia Yan Tianxiao era impegnato a difendersi e Qianye Ying'er era impazzita di furia dopo aver bruciato il sangue diabolico. Non reagì affatto al suo ruggito.


Chi Wuyao discese a terra velocemente, ma Cremisi della Distruzione non l'avrebbe lasciata scappare naturalmente. Un dominio che sembrava permeato da fiamme sconfinate apparì dal suo corpo e gridò: "Non mi sfuggirai Regina Diabolica!"


All'improvviso Chi Wuyao si fermò e si girò verso Long Fei. I suoi occhi brillavano con luce demoniaca.


Un tempo Chi Wuyao aveva detto che chiunque fosse stato divorato dalla sua anima diabolica in passato, perfino Cremisi della Distruzione in persona, sarebbe stato traumatizzato dall'esperienza. Aveva detto che non sarebbe riuscito ad affrontarla senza paura per molto, molto tempo.


Aveva ragione. Anche adesso, la paura stava intaccando il suo orgoglio come un serpente malvagio. Per questo aveva giurato di distruggerla, era la fonte della sua paura e della sua vergogna.


Ora, dopo aver visto quel bagliore fin troppo familiare, Cremisi della Distruzione protesse istintivamente la sua anima. Sembrava un uccellino spaventato dalla vibrazione di un arco.


Fu in quel momento che una luce blu apparì a meno di trenta metri dietro Cremisi della Distruzione e trafisse il suo collo.


Successe tutto troppo in fretta. Figuriamoci gli altri, nemmeno Long Fei stesso lo notò nonostante fosse così vicino all'assalitore misterioso.


C'erano solo trenta metri di distanza tra Long Fei e lo strano colpo, inoltre la sua attenzione era rivolta verso Chi Wuyao. Era stata una totale sorpresa!


Ancora meglio, il raggio aveva penetrato con facilità il corpo di un Dio Drago che sarebbe dovuto essere impenetrabile!


Ding! Un anello di ghiaccio sigillò il potere di Cremisi della Distruzione per poi radunarlo.


Ding! Un secondo anello gelido sigillò ogni vena nel suo tronco.


Ding! Un terzo anello represse il suo secondo tentativo di incanalare il suo potere e...


Ding ding ding ding ding ding ding ding...


Iniziò dalla ferita sul suo collo e finì con l'essere avvolto completamente dal ghiaccio. Un totale di diciotto anelli di ghiaccio avevano immobilizzato il suo potere, il suo sangue, il suo corpo, la sua coscienza in modo così veloce che alcuni spettatori non riuscirono a voltarsi abbastanza velocemente verso di lui.


Cremisi della Distruzione era stato congelato prima ancora di potersi opporre. Poi...


BANG!


La spada cantò di nuovo e gli anelli esplosero. Cremisi della Distruzione, dal fisico secondo solo a Long Bai, fu ridotto in una pioggia di frammenti bluastri.


L'assalitore misterioso però non aveva ancora finito. Sfrecciò con una velocità impossibile e puntò verso il Dio Drago Turchese.


Tutto era accaduto in un solo istante. Nessuno fu abbastanza veloce da poterlo avvertire. Quando il Dio Drago Turchese si girò scioccato, vide solo Cremisi della Distruzione venire ridotto a pezzi e... una luce blu a pochi pollici dalla sua testa.


Bang!


La spada della Principessa Glaciale lo colpì dritto nella fronte e creò un'ondata di ghiaccio di mille metri.
                                


                                



