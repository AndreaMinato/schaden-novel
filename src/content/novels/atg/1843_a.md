---
title: Capitolo 1843 – Anima e Sangue Eternamente Oscuri (prima parte)
pubDate: 2025-03-10T08:57:10.511Z
tags:
    - atg
---


Capitolo sponsorizzato, ringraziamo Federico!
7 capitoli in coda (Federico), 0/10
-Schadenfreude


Roar!


Un ruggito straziante sfuggì dalla gola del Dio Drago Turchese. La luce gelida era splendida, ma aveva creato un buco ampio tre metri nella sua testa e l'aveva riempito con altro ghiaccio prima ancora che potesse schizzare sangue. L'energia avrebbe continuato a congelare più della metà della sua anima urlante.


Innumerevoli fessure iniziarono a diffondersi dal suo spirito. Se non fosse stato un dio drago, ma un umano al suo stesso livello, il suo cranio si sarebbe già frantumato.


All'improvviso risuonò un ruggito ancora più forte vicino. Era l'Imperatore del Drago dell'Inizio Assoluto che faceva detonare la sua aura e il suo sangue, respingendo i nove Sovrani del Drago che erano rimasti sbalorditi dall'improvviso colpo di scena.


Si precipitò verso il Dio Drago Turchese urlante, incanalando il suo potere sconvolgente nei suoi artigli e colpendolo direttamente alla testa.


<em>Boom!


Boom!


BOOM!</em>


Al suo picco, l'energia fredda della Fenice di Ghiaccio aveva gelato non solo il cranio del Dio Drago Turchese, ma anche la sua anima. La sua mente era diventata insolitamente fiacca e stava cercando di fare del suo meglio per scacciare il freddo. Perciò era completamente inerme mentre l'Imperatore dei Draghi dell'Inizio Assoluto lo colpiva più e più volte.


Il suo cranio, i suoi zigomi e il suo collo crepitarono sotto l'assalto. Presso le fenditure causate dal gelo si diffusero in tutta la sua testa come una ragnatela.


Nessuno, nemmeno Long Bai cercò di salvarlo perché erano ancora scioccati dalla morte improvvisa di Cremisi della Distruzione e stavano fissando chi l'aveva ucciso.


In effetti tutte le battaglie che stavano avvenendo nel regno del Mare Profondo, eccetto l'Imperatore dei Draghi che stava continuando ad attaccare il Dio Drago Turchese, si erano fermate all'improvviso.


"F... f... fratello maggiore..." Balbettò il Dio Drago Azzurro del Cielo.


"Im... impossibile..." Per la prima volta, il Dio Drago Bianco dell'Arcobaleno non riuscì a credere ai suoi occhi e alla sua percezione spirituale.


La figura misteriosa ci aveva messo tempo per rivelarsi, solo adesso era uscita allo scoperto.


Indossava un semplice abito bianco, ma era così splendida ed elegante che sembrava una dea discesa dal cielo. I suoi occhi sembravano laghi gelidi, i suoi capelli erano ghiaccio danzante, la sua pelle pareva fatta di fiocchi di neve e le sue labbra erano color ciliegia. Non aveva bisogno di dire una parola o di mettersi in posa. La sua stessa esistenza era l'immagine perfetta di una regina glaciale orgogliosa.


Molti avevano familiarità con il suo aspetto, la sua aura e il suo portamento. Era per questo che li aveva scioccati ancora di più della morte di Long Fei.


L'aura di Long Bai si agitò. 


Perché la donna riflessa nelle sue pupille sarebbe dovuta essere morta da tempo.


Era Mu Xuanyin!


<em>Ding!</em>


La spada Glaciale della Principessa tornò nelle sue mani con un debole tintinnio. I frammenti di ghiaccio attorno e la spada la rendevano ancora più misteriosa ed effimera.


Gli Imperatori Divini Qilin e del Drago Blu si irrigidirono. Gli Dei Drago strabuzzarono gli occhi e Cang Shitian quasi perse il controllo e cadde dal cielo.


Anche Qianye Ying'er che aveva perso il controllo la fissò incredula.


La terribile guerra si era fermata all'improvviso. I coltivatori del nord si approfittarono di questo momento per riprendere respiro e fissare storditi la dea della guerra che aveva ucciso Cremisi della Distruzione in un istante.


Chi Wuyao calmò il suo respiro e guardò Mu Xuanyin, la persona con cui era più familiare. Sorrise: "Sapevo che non mi avresti delusa quando avresti fatto la tua mossa."


Tra tutti i presenti, era la sola che sapeva di lei fin dall'inizio.


Perché la conosceva fin troppo bene... così bene che avrebbe potuto ricreare ogni pollice del suo corpo e ogni filo del suo spirito a memoria. La conosceva così bene che, senza nessuna interazione, avrebbe potuto creare l'opportunità perfetta per Mu Xuanyin di assassinare Cremisi della Distruzione.


"Chi... è questa donna?" Chiese Long Yi. Il suo sguardo era emozionato e nel suo cuore si stava agitando una tempesta.


Era Venerabile Drago Avvizzito. La sua percezione datagli dalla sue potente anima era oltremodo potente, eppure non era riuscito ad individuare anche solo una traccia di questa donna.


L'intero regno del Mare Profondo era in guerra. Tutti stavano lanciando ovunque il loro potere da Divine Master. Sarebbe dovuto essere impossibile nascondersi perfettamente in un ambiente del genere!




Questo senza menzionare il fatto che Long Fei al momento era il Dio Drago numero uno nel regno. Il suo potere e il suo spirito erano almeno allo stesso livello dei cinque Venerabili Draghi Avvizziti, eppure non l'aveva notata finché non era stato troppo tardi... erano senza parole.


Se non altro nessuno dei cinque Venerabili Draghi Avvizziti potevano compiere un'impresa del genere nonostante avessero centinaia di migliaia di anni di esperienza.


Yun Che era stato il primo a padroneggiare con successo il Riflesso Distruttore della Luna, ma era stata Mu Xuanyin a raffinare al limite le sue capacità furtive.


Quando Yun Che aveva ereditato il potere del nirvana della fenice, era stato tramite dei frammenti spirituali. Avevano permesso a Yun Che di resuscitare, ma non avevano potuto ridestare il suo vecchio potere.


Se non fosse stato per il Divino Miracolo della Vita e come Yun Wuxin aveva sacrificato permanentemente la sua aura del Dio Malvagio, sarebbe rimasto un invalido.


Tuttavia la rinascita di Mu Xuanyin era derivata dal potere primordiale del nirvana garantito dallo spirito della Fenice di Ghiaccio in persona. Non era imperfetto come quello che aveva ricevuto Yun Che, non solo le aveva dato una nuova vita, ma aveva aumentato drasticamente la sua Energia Misteriosa, l'energia della sua anima e la sua padronanza del potere della fenice.


Si poteva dire che Mu Xuanyin fosse diventata la Fenice di Ghiaccio dato che il vecchio spirito era perito e aveva ereditato sia il suo potere primario che la sua anima divina.


"È... Mu Xuanyin?" Mormorò l'Imperatrice del Drago Blu.


"Ma non era... morta?" Esclamò con sorpresa l'Imperatore dei Draghi Qilin.


Innumerevoli persone rimasero a bocca aperta allo stesso tempo.


Diverso tempo fa, molti imperatori divini e Realm King avevano visto come Mu Xuanyin aveva difeso Yun Che fino alla morte fuori dalla Stella Polo Blu.


In effetti era stato Long Bai a darle il colpo di grazia. Tutti coloro che erano stati presenti quel giorno avevano percepito come la sua aura si era dissipata fino a sparire. Così... com'era riuscita a sopravvivere?


E come mai la sua aura congelante era ancora più forte di prima?!


Non solo questa persona non si sarebbe dovuta nascondere così bene da non essere percepita nemmeno da un solo imperatore divino, ma aveva ucciso il Dio Drago Cremisi della Distruzione in un solo colpo... non osavano nemmeno credere ai loro occhi.


"La mia comparsa ha peggiorato la situazione invece di migliorarla." Disse Mu Xuanyin con tono impassibile mentre puntava l'arma contro Long Bai.


Long Bai e i Venerabili Draghi Avvizziti avevano assistito allo scontro da lontano fino ad ora e avrebbero continuato a fare da spettatori se non fosse intervenuta per salvare Caizhi.


"Se il destino vuole condannarci, che importa se avverrà prima o dopo." Rispose Chi Wuyao.


Long Bai e i Venerabili Draghi Avvizziti si sarebbero trattenuti se fosse morto solo un imperatore divino dell'ovest, ma il Dio Drago numero uno? Ora potevano solo infuriarsi.


"Detto questo, preferirei morire con te che senza di te." Aggiunse con un sorriso Chi Wuyao.


"Ss... oggi è uno strano giorno." Disse tra sé e sé Cang Shitian. Strabuzzava gli occhi e mostrava i denti per la paura. Dopotutto era stato una delle persone che aveva attaccato Mu Xuanyin allora!


Aspetta un secondo!


Si ricordò all'improvviso di qualcosa.


<em>Era stata lei ad aver ucciso all'improvviso i due Dei del Mare?!


Dev'essere così! È riuscita d uccidere in un colpo colpo perfino Cremisi della Distruzione! Deve aver ucciso miei due Dei del Mare come maiali al macello!


Questo significa... che quando ho sentito uno strano brivido per la schiena... non era solo la mia immaginazione?!</em>


Cang Shitian non poté smettere di sudare quando ci pensò. <em>Dai! Posso averti attaccato quel giorno, ma non mi sono impegnato affatto! Quanto puoi provare vendetta per un attacco fatto giusto per formalità?!</em>


"Come... com'è possibile?" Disse accigliato Long San.


"È il Riflesso Distruttore della Luna." Disse Long Yi. "Da quel che mi ricordo la fenice di ghiaccio orientale è entrata in declino perché il suo potere è difficile da tramandare. E pensare che..."


"Fei..." Mormorò Long Wu chiudendo gli occhi. Pensava di aver troncato ogni legame emotivo con il mondo da quando era entrato in ibernazione, così perché la morte di suo figlio lo addolorava ancora così tanto?


"Umpf!" Long Bai represse lo shock e scatenò la sua aura e la sua rabbia, attirando subito l'attenzione degli altri. "Se una morte non è sufficiente ad ucciderla, allora la uccideremo un'altra volta!"


Stava per entrare in campo lui stesso quando risuonò un respiro accanto a lui: "Mi permetta che me ne occupi io."


Long Wu sparì e riapparì di fronte a Mu Xuanyin. Quando alzò il braccio, le nuvole cupe si dispersero e la donna ebbe la sensazione che il cielo stesso precipitasse su di lei. "Saresti stata una figura impareggiabile tra la razza umana. Non avresti dovuto irritare i draghi."


Mu Xuanyin si limitò a brandire la spada Glaciale della Principessa e scattò verso Long Wu usando il Riflesso Distruttore della Luna, lasciando un milione di immagini residue dietro di lei. Quando attaccò il Venerabile Drago Avvizzito, innumerevoli loti di ghiaccio eruttarono dalla sua arma.


l'Energia Misteriosa dell'oscurità di Chi Wuyao seguì la sua compagna in perfetta sincronia. I loti da blu divennero neri.


I loro attributi e anche le loro razze erano diverse, eppure lo strano duo cooperava alla perfezione. Long Wu cadde all'istante in un abisso freddo e oscuro.


"Long Si," disse Long Bai, "aiuta Long Wu."


<em>Buzz!</em>


Un altro Venerabile Drago Avvizzito si unì alla mischia.


Lo spazio stesso tremò quando Long Si scatenò la sua aura draconica. Sembrava che la forza combinata di tutto questo potere stesse spingendo il mondo sull'orlo del collasso.


Era Mu Xuanyin e Chi Wuyao contro due Venerabili Draghi Avvizziti. Quando Long Si si unì al combattimento, la tempesta apocalittica diventò ancora più grande e spinse tutti gli altri Divine Master a diverse centinaia di chilometri di distanza.


Anche se Long Bai non aveva attaccato Mu Xuanyin, non ritirò nemmeno la sua aura draconica. Invece guardò l'Imperatore dei Draghi dell'Inizio Assoluto che stava sopra il Dio Drago Turchese.


Caizhi non era più nella posizione di prima. L'Imperatore dei Draghi dell'Inizio Assoluto l'aveva rimessa sulla sua testa e l'aveva avvolta con una barriera protettiva molto più spessa rispetto a prima. Non aveva preso la spada diabolica del Lupo Celeste però.


Il Dio Drago Turchese era completamente sopraffatto. Era ovvio che la sua spina dorsale si fosse spezzata visto quanto era piegato il suo corpo.


Considerata la sua forza, non si sarebbe dovuto ridurre in queste condizioni, tuttavia era ancora influenzato dal colpo di prima che aveva quasi distrutto il suo intero cranio e disintegrato oltre metà della sua coscienza. Perfino ora, l'energia congelante di Mu Xuanyin stava seminando distruzione nel suo organismo come un miliardo di aghi artici.


Long Bai alzò il braccio e fu sul punto di scagliare un raggio d'energia imperioso verso l'Imperatore dei Draghi dell'Inizio Assoluto quando, all'improvviso, qualcosa attirò la sua attenzione.


La guerra era così poente che il mondo si stava sgretolando gradualmente. Quasi il novanta per cento del regno del Mare Profondo era collassato e la terra confinante era stata ridotta in polvere da tempo.


Tuttavia il palazzo reale al centro del regno era stato influenzato solo lievemente dall'attacco. Era l'unica struttura intatta in mezzo a rovine e polvere.


Long Bai guardò i dintorni e iniziò a ripensare a tutto quello che era successo fin dall'inizio della guerra. All'improvviso si rese conto che tutti i coltivatori del nord stavano combattendo altrove o stavano intenzionalmente trascinando lo scontro lontano dal palazzo reale.


Anche se fossero stati vicini alla morte, sarebbero strisciati via nella direzione opposta.


Long Bai si accigliò e radunò il suo spirito. Quando la sua coscienza si infiltrò nel palazzo reale, trovò una, no, diverse barriere di alto livello... e una debole aura oscura.


Era l'antenato Yama che non si era rivelato fino ad ora!


Al centro della barriera, Yan Due sentì il tocco spirituale dell'Imperatore del Drago e spalancò gli occhi.


"Long San, dovremmo intervenire anche noi." Disse Long Yi. "Probabilmente è forte come la ragazza dell'Eternità al picco della sua forza, se non ancora più potente. Long Wu forse non potrebbe sconfiggerla da solo."


"Aspetta!" Disse all'improvviso Long Bai e indicò l'edificio: "Attaccate il palazzo!"
                                


                                



