---
title: Capitolo 1844 – Anima e Sangue Eternamente Oscuri (seconda parte)
pubDate: 2025-03-10T08:57:10.511Z
tags:
    - atg
---


ìCapitolo sponsorizzato, ringraziamo Federico!
7 capitoli in coda (Federico), 0/10
-Schadenfreudìe


Long Yi e Long San strinsero gli occhi mentre fissavano la sala reale del Mare Profondo.


L'ordine di Long Bai probabilmente non era necessario. A questo punto, chiunque avesse prestato la minima attenzione al campo di battaglia avrebbe notato questa stranezza.


I due Venerabili Draghi Avvizziti volarono più in alto e radunarono un'ondata di energia che deformò il mondo attorno. Allo stesso tempo, una pressione terrificante capace di annientare una stella cominciò a premere sul palazzo reale del Mare Profondo.


L'improvviso drastico cambiamento nell'aria attirò subito l'attenzione di tutti. Chi Wuyao sospirò mentre si ritirava.


Erano arrivati a questo punto.


Se non avessero allontanato il più possibile le battaglia dal palazzo reale, l'edificio sarebbe già crollato a causa del potere dei Divine Master, rivelando le barriere sotto.


Tuttavia l'altra scelta rimasta non era molto più conveniente. Una volta che avessero combattuto per un po' di tempo, il regno del Mare Profondo sarebbe stato ridotto in polvere e rovine e così di sicuro il palazzo reale avrebbe attirato l'attenzione del nemico. Era solo una questione di tempo.


Era una situazione impossibile. Alla fine avevano optato per la soluzione che avrebbe fatto guadagnare loro più tempo, ma di poco.


Chi Wuyao inspirò lievemente, la sua aura diabolica tremò in modo innaturale, e diede l'ordine più forte e scioccante che avesse mai detto in tutta la sua vita: "DIFENDETE LA BARRIERA!!"


Il suo urlo infilzò i nervi tesi di ogni coltivatore del nord come un coltello.


Dovevano difendere ad ogni costo le protezioni del palazzo reale, anche a costo della vita.


I Venerabili Draghi Avvizziti furono incredibilmente rapidi. In un solo momento, si erano avvicinati al palazzo e stavano scatenando la loro energia.


<em>RUMBLE!</em>


Quasi allo stesso tempo, una luce nera stridente squarciò il soffitto del palazzo reale e volò dritta verso Long Yi e Long San.


Yan Due aveva radunato le forze da quando aveva sentito il tocco dell'anima di Long Bai. Dieci artigli Yama fecero a pezzi l'ondata di energia di Long Yi e Long San, poi Yan Due cercò di squarciare le loro gole.


Long Yi e Long San spinsero in avanti le braccia con noncuranza. Allo stesso tempo, un'immagine grigia e bianca di artigli di drago brillò sopra le loro mani.


<em>Bang!!</em>


Ci fu una forte detonazione e lo spazio dove le tre energie si erano scontrate si frantumò in un milione di pezzi. Oltre metà delle pietre divine usate per costruire il palazzo crollarono all'istante e rivelarono la barriera più esterna.


La protezione a sette strati era stata costruita dall'Energia Misteriosa oscura dei tre Antenati Yama, Chi Wuyao, Qianye Ying'er e dall'Imperatore Yama. Yun Che poi aveva usato la Calamità Eterna dell'Oscurità per rimuovere la sua presenza. Non solo la barriera isolava completamente suoni e aure dall'esterno, ma anche la luce.


Perciò, finché fosse rimasta, nessuno avrebbe potuto vedere cosa nascondeva.


Non importava quanto fosse potente Yan Due, non poteva respingere due Venerabili Draghi Avvizziti da solo. Di conseguenza, gli artigli d'ombra che aveva evocato furono lacerati e cadde attraverso la barriera come una meteora.


Gli attacchi dei Venerabili Draghi Avvizziti non riuscirono a penetrare attraverso la barriera, ma l'energia rimasta fu sufficiente a lasciare una fessure lunga tre metri nella protezione più esterna.


Era solo naturale. Perfino la barriera del Mare Profondo non era riuscita a resistere a lungo ai colpi dei Venerabili Draghi Avvizziti, figuriamoci una protezione temporanea.


Un istante dopo però Yan Due si precipitò di nuovo fuori dalla barriera seguito dall'ombra di un Diavolo Yama. Si lanciò verso Long Yi e Long San con ancora più energia.


Aveva ricevuto l'ordine di difendere la barriera e Yun Che fino alla morte. Qualunque nemico che desiderasse toccare la Perla dell'Eternità sarebbe dovuto passare prima sul suo cadavere!


Nel frattempo, avvenne un enorme cambiamento nel campo di battaglia.


L'ordine di Chi Wuyao aveva fatto agghiacciare ogni praticante del mistero settentrionale. Poi, innumerevoli coltivatori dell'oscurità detonarono il loro potere e si precipitarono a tutta velocità verso la barriera.


Il motivo per cui avevano scelto di rimanere nonostante la loro situazione disperata era per proteggere il loro ultimo raggio di speranza, Yun Che. Se la protezione fosse stata infranta, allora l'avrebbero perso, tutta la loro determinazione si sarebbe ridotta in polvere e sarebbero tutti morti per nulla.


Questo era il motivo per cui avevano si stavano sacrificando per mantenere l'ultima linea difensiva per anche solo un secondo, no, un istante di più.


Ogni coltivatore del nord si districò dal suo avversario ad ogni costo e si precipitò verso il palazzo reale del Mare Profondo al centro del regno. Mentre i praticanti del mistero dell'ovest erano ancora confusi, crearono velocemente una linea difensiva con i loro corpi macchiati di sangue.


Long Bai alzò il braccio e ordinò imperiosamente. "A tutti i coltivatori del profound, attaccate la barriera con tutte le vostre forze!"


L'ordine inquietò ogni coltivatore del nord.


I venti del campo di battaglia iniziarono a torcersi. Presto, tempeste devastanti di energia iniziarono ad attaccare il palazzo da ogni direzione. Le ossa dei coltivatori della regione settentrionale iniziarono a crepitare. Le loro espressioni divennero selvagge.


In uno scontro frontale, anche se il nemico era più potente ed era in vantaggio numerico, potevano solo scegliere di contrattaccare, schivare o fuggire finché non avessero trovato un'opportunità migliore.


Tuttavia la situazione sarebbe cambiata drasticamente visto che dovevano difendere una barriera fino alla morte. Significava che avrebbero dovuto proteggerla dagli attacchi più potenti sacrificandosi direttamente!


Anche se fossero stati fatti a pezzi, i colpi nemici non potevano infrangere la barriera.


La battaglia era già disperata, ma ora che lo scontro si era spostato nel palazzo reale del Mare Profondo, la situazione era peggiorata ancora di più.


Yan Uno e Yan Tre riuscirono a respingere via i loro avversari e si lanciarono verso il palazzo reale.


Mu Xuanyin e Chi Wuyao però non ci riuscirono. I loro avversari erano i due grandi Venerabili Draghi Avvizziti, alcuni dei più potenti coltivatori del profound in questo campo di battaglia. Nel momento in cui avessero cercato di allontanarsi, due campi di forza draconici avrebbero sigillato tutto lo spazio attorno a loro. Perfino i Venerabili Draghi Avvizziti stessi non potevano lasciare questo dominio.


Mu Xuanyin cambiò immediatamente idea e attaccò i due usando il Riflesso Distruttore della Luna. Tenerli occupati probabilmente era meglio per la protezione della barriera.


"Antenati Yama, proteggete il lato ovest. Imperatore Yama, Jie Xin e Jie Ling, proteggete il lato nord. Realm King..."


<em>RUMBLE!!</em>


Long Si interruppe la trasmissione del suono di Chi Wuyao prima che potesse finire. La Regina Diabolica si girò lentamente per fissarlo e al Venerabile Drago Avvizzito venne la pelle d'oca mentre si raggelava. Allo stesso tempo, il fiocco nero di Chi Wuyao iniziò a creare molti loti neri spettrali che iniziarono a forare il dominio del drago.


Non mandò altre trasmissioni del suono perché non era più necessario. L'unica cosa che li faceva andare avanti era la loro ultima speranza e la fede.


Ed era solo il destino che poteva decidere il risultato della loro battaglia.


Tutto lo spazio nel raggio di cinquecento chilometri attorno al palazzo reale si stava distorcendo violentemente. L'edificio era diventato inevitabilmente il centro dello scontro; il punto focale della peggiore battaglia che il Regno degli Dei avesse mai visto prima della sua nascita.


I Diavoli Yama, della Luna Ardente e delle Anime Rubate erano tutti tornati dalla barriera per difenderla a costo della vita. Anche i Draghi dell'Inizio Assoluto erano accorsi per proteggere un lato della barriera. Quando tutti gli eserciti dell'ovest e del nord si concentrarono in un solo spazio, si scatenò una brutalità senza precedenti.


I Draghi Avvizziti, gli Dei Drago, i Sovrani dei Draghi, i Draghi Chi, Hui, quelli Blu, i membri del regno delle Miriadi di Manifestazioni, i Qilin... disperazione non era una parola sufficiente a descrivere ciò che stavano provando i diavoli quando furono travolti dalla piena potenza della Divina Regione Occidentale.


<em>BOOM!


RUMBLE!</em>


Due diavoli Yama unirono le forze e bloccarono l'attacco dei quattro Sovrani del Drago, ma le loro braccia furono percorse da decine di lacerazioni. Poi i loro nemici attaccarono ancora, costringendo i due a sporgere in avanti le loro braccia mutilate e a scatenare di nuovo una scia di potere Yama insanguinato. I loro sguardi sembravano selvaggi e il concetto di paura e di dolore non sembrava esistere per loro.


<em>BANG!</em>


Stavolta i due diavoli Yama furono scaraventati via, ma resistettero all'impatto e caricarono di nuovo contro l'ondata di energia. Dato che avevano esaurito il loro potere, usarono i loro corpi per bloccare l'attacco, sacrificando letteralmente il loro corpo.


<em>BOOM!!</em>


Cadde una pioggia di sangue dal cielo. Gli attacchi dei quattro Sovrani dei Draghi raggiunsero la barriera, ma rimaneva solo il trenta per cento del loro potere.


Tutti i Divine Sovereign della regione settentrionale che stavano evitando lo scontro, che non avevano posto in questo conflitto, iniziarono a ruggire e si precipitarono a difendere il palazzo reale. Usarono tutti i loro poteri e i loro corpi per proteggere più che potevano la loro barriera.


Non riuscirono a fare molto però. I loro fisici potevano essere impareggiabili agli occhi di un mero mortale, ma contro un Divine Master erano a stento meglio della carta. In un momento, i loro cadaveri cominciarono a coprire la barriera.


"Resistete... RESISTETE!!"


Gridò come una bestia Yan Tianxiao e scagliò i tre draghi Chi e la loro energia lontano, anche se così la sua ferita inferta da Long Bai si sarebbe aggravata.


Rumble... una formazione si frantumò e sia Yu Wu che Chanyi caddero a terra. Yao Die e Qing Ying si teletrasportarono immediatamente e occuparono le loro posizioni.


Tutte e nove le streghe erano ferite ormai... Jie Xin e Jie Ling in particolare erano fradice di sangue e stavano per svenire perché dovevano affrontare frontalmente gli attacchi del Dio Drago Immacolato e di Viola del Fiume. Nonostante questo però continuarono a reggere le loro lame diaboliche.


Long Bai alzò il braccio e puntò il palmo verso il distante Imperatore dei Draghi dell'Inizio Assoluto.


Una catena di spazio si distorse con un gemito soffocato e l'Imperatore dei Draghi dell'Inizio Assoluto fu scaraventato per altri cinquanta chilometri nonostante la distanza tra i due. Poi sollevò il Dio Drago Turchese con la stessa aura draconica.


L'Imperatore dei Draghi dell'Inizio Assoluto si rialzò e ordinò a tutti i suoi sudditi di proteggere il palazzo reale del Mare Profondo. Tuttavia rimase sul posto perché difendere Caizhi era la sua massima priorità.


Caizhi era completamente esausta e priva di sensi adesso. Era impossibile per lui cercare un avversario, figuriamoci entrare nel campo di battaglia attorno al palazzo reale.


Ci fu un bagliore blu e grigio, e il Dio Drago Turchese tornò nella sua forma umana. Quasi metà delle sue ossa erano completamente rotte, il suo cranio era pieno di fessure e il suo viso era a stento riconoscibile. Tuttavia, la terrificante forza vitale e il fisico di un Dio Drago gli permise di alzarsi e dire chiaramente: "Sua maestà... Turchese... ha fallito..."


Long Bai non gli rispose. Il suo sguardo era incollato sul palazzo reale del Mare Profondo.


<em>BANG!</em>


Ci fu un rumore improvviso che scosse tutti quanti. Era il primo strato delle barriere che si frantumava in mezzo ad una pioggia di sangue.


"Yun Che dev'essere lì dentro!" Dichiarò il Dio Drago Turchese.


Il suo suggerimento non era affatto necessario. I diavoli del nord avevano scelto di rimanere indietro ad affrontarli nonostante sapessero che stavano arrivando... Era chiaro che non stavano temporeggiando per permettere a Yun Che di tornare nella Divina Regione Settentrionale. Erano rimasti per proteggere la barriera!


L'unica persona degna di un tale trattamento da parte loro era il Sovrano dei Diavoli Yun Che!


Per quanto riguardava il fatto che Yun Che stesse rimanendo nella barriera nonostante la gravità di questa situazione, poteva esserci una sola spiegazione. Il Sovrano dei Diavoli era nel bel mezzo di una sessione di coltivazione che non poteva essere interrotta.


A sud, Qianye Wugu stava affrontando Long Er da solo e aveva subìto qualche lieve ferita. Tuttavia, ci sarebbe voluto un po' di tempo prima che perdesse, così in un certo senso stava trattenendo una delle più grandi minacce nemiche.


Qianye Bingzhu guardò la barriera e tentò di teletrasportarsi lontano dai cinque grandi Qilin.


Tuttavia l'Imperatore Qilin sospirò e disse con tono profondo: "Non farlo. Se rimarrai, sembrerà che tu ci stia trattenendo dall'attaccare la barriera. Se tornerai, dovremo ubbidire agli ordini e unirci all'assalto. Peggiorerà solo la situazione."


L'Imperatore Qilin era il Divine Master più potente della Divina Regione Occidentale a parte il regno del Dio Drago. La sua coltivazione poteva essere inferiore a quella di Qianye Bingzhu, ma era sostenuto da quattro Qilin dell'Inchiostro, tutti al decimo livello. Se si fossero impegnati fin dall'inizio, avrebbero sconfitto da tempo Qianye Bingzhu.


L'antenato del Brahma guardò a lungo l'Imperatore del Drago. Senza dire nulla, smise di ritirarsi e li attaccò di nuovo a piena potenza.


I Draghi dell'Inizio Assoluto era grossi e potenti. Le barriere che formavano con i loro corpi sarebbero dovute essere le più indistruttibili nell'universo. Sfortunatamente però era la Divina Regione Occidentale ad attaccarli, il potere più formidabile dell'intero Caos Primordiale.


Sangue draconico continuò a schizzare nel cielo. Ormai la foschia rossa che fluttuava sopra il palazzo reale era così densa da assomigliare ad una nuvola delle dimensioni di una città.


<em>BANG!</em>


Ci fu un gemito triste e tre Draghi dell'Inizio Assoluto furono tranciati a metà con crudeltà. Allo stesso tempo, anche la seconda barriera collassò.


Le ossa a terra e l'odore pungente del sangue aveva ridestato il lato brutale e animalesco dei combattenti. Anche la codardia dei Divine Master dell'ovest si trasformò in una violenza terrificante di fronte alla resistenza disperata dei diavoli del nord. Alla fine stavano pensando solo ad uccidere o a venire uccisi.
                                


                                



