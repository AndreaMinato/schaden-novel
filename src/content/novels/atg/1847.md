---
title: Capitolo 1847 – Luce Morente
pubDate: 2025-03-10T08:57:10.512Z
tags:
    - atg
---


Capitolo regolare,
6 capitoli in coda (Federico), 0/10
-Schadenfreude


Nel cielo distante, Chi Wuyao si stava sforzando di competere con la forte pressione che proveniva da Long Si. Tuttavia si distrasse comunque per dare un'occhiata d'addio a Yan Tianxiao.


"Hai qualche rimpianto?" Chiese Mu Xuanyin.


Chi Wuyao scosse la testa. "Dato che ho già fatto la mia decisione, non lo rimpiangerò, non importa cosa succederà... Tuttavia temo che non avrò l'opportunità di compensare il senso di colpa e il debito che ho nei loro confronti.


Era la sola sopravvissuta dei tre imperatori divini della regione settentrionale.


Ad essere più precisi, il suo attuale titolo di Regina Diabolica... E così i tre imperatori divini del nord erano solo una questione passata.


Le catene oscure erano svanite, ma i coltivatori dell'ovest rimasero fermi sul posto con stupore. Guardarono l'Imperatore Yana ridursi in cenere vorticante con espressioni piene di emozioni contrastanti e una sensazione di pesantezza al petto.


Il Dio Drago Bianco dell'Arcobaleno fece un cenno con rabbia verso la polvere vorticante, il suo atto gretto di petulanza la disperse al vento.


"Andiamo!"


Il Dio Drago Bianco dell'Arcobaleno e i tre imperatori divini iniziarono a volare verso la sala reale del Mare Profondo in macerie con uno sguardo truce.


Di conseguenza i Sovrani dei Draghi e i praticanti del mistero occidentali non ebbero altra scelta che reprimere lo shock, stringere i denti e seguirli.


A nord, l'Imperatrice del drago Blu, che per tutto questo tempo aveva combattuto contro Cang Shitian, sospirò con malinconia e mormorò: "Perché ci devono essere così tanti conflitti in questo mondo... È stato versato così tanto sangue, sono morte così tante persone, ma ne vale davvero la pena?"


"Eheh!" Cang Shitian si pulì il sangue che aveva formato un rivolo all'angolo della sua bocca: "Piccolo Drago Blu, adoro proprio la tua ingenuità."


<em>Boom!</em>


Proprio quando Cang Shitian finì di parlare, una lancia di ghiaccio mirò al suo viso. L'impatto fece incavare la sua guancia sinistra mentre veniva scaraventato via facendo delle patetiche giravolte.


"Umpf!" Una Custode del Drago Blu fissò gelidamente Cang Shitian mentre rispondeva con tono sprezzante: "Come osi insultare la mia signora?! Vuoi morire!"


"Eheheheh." Cang Shitian ridacchiò mentre si sfregava la guancia sinistra. "Piccolo Drago Blu, l'intero Regno degli Dei sa che il vostro regno non desidera essere coinvolto in nessun conflitto, ma questo mondo non vi permetterà di essere i giusti tra i malvagi."


L'Imperatrice del drago Blu: "..."


"Non posso competere con te in un duello uno contro uno, così mi chiedo perché non sono stato sconfitto anche se hai tutte queste ragazze ad aiutarti." Disse sogghignando Cang Shitian. "È troppo ovvio che tu ci stia andando piano. È così ovvio che l'Imperatore del Drago lo capirebbe sicuramente. Credi davvero che ignorerà la tua mancanza di cooperazione una volta che sarà tutto finito?"


"Oh no, no! Lo stai praticamente sfidando a questo punto."


L'Imperatrice del Drago Blu rimase in silenzio... L'Imperatore del Drago che aveva visto negli ultimi giorni era diverso dal monarca che tutti conoscevano e adoravano. Il suo portamento solitamente calmo e pacifico era scomparso ed era stato rimpiazzato da una malvagità perversa.


Forse era sempre stata la sua natura.


Inoltre il motivo dietro tutto questo... Tutti avevano ancora ben presente l'affermazione scioccante di come la "Regina Drago gli aveva messo le corna", ma nessuno aveva osato fare domande al riguardo o anche menzionarlo.


In lontananza potevano vedere che la penultima barriera era già ridotta in brandelli. Cang Shitian rise in modo spaventoso per poi dire: "Sembra che il gioco sia finito per noi. Ma mi sono davvero divertito, così ne è valsa la pena anche a costo di morire!"


"Tu invece, ti consiglierei di sbrigarti e usare tutta la tua forza per mutilarmi od uccidermi. Sennò, sarà troppo tardi. Fidati di me, lo rimpiangerai sicuramente se non lo farai."


L'Imperatrice del Drago Blu rimase in silenzio, ma era chiaro che non avrebbe seguito il suo consiglio.


"Eheh!" Cang Shitian mostrò un'espressione di derisione. "E pensare che l'attuale Imperatrice del Drago Blu è così indecisa e piena di compassione. Sembra che la tua stirpe del Drago Blu non durerà per molte altre generazioni!"


"Vuoi proprio morire!" Gridò una Custode del Drago Blu. L'acqua vorticò attorno a lei, formando una frusta di ghiaccio che puntò verso Cang Shitian.


Crack!


Il cielo e la terra tremarono ancora una volta mentre la sesta barriera collassava tra nuvole di sangue. Ora l'ultima protezione scintillava con una luce debole che sembrava quasi tinta di disperazione.


La sesta barriera era diventata quella che era durata di più.. Ahimè, questa stella della speranza era riuscita a brillare grazie al sacrificio dell'Imperatore Yama.


Gli occhi dei coltivatori del nord erano diventati rossi come il sangue. Ora che avevano proprio le spalle al muro, si erano trasformati in bestie disperate che si concentravano solo sull'uccidere il nemico, anche a costo di sacrificarsi. Rilasciarono all'impazzata tutto il loro potere mentre iniziavano il loro ultimo contrattacco.


In quel momento Long Bai si accigliò all'improvviso.


Ora che mancava solo una barriera, le sue capacità di isolamento si erano indebolite di molto. La percezione divina dell'Imperatore del Drago andò oltre la barriera, ma non percepì l'aura di Yun Che come si aspettava, invece sentì una presenza davvero unica e familiare.


La Perla dell'Eternità?!


Dopo un breve momento di stupore, capì. Il motivo per cui Yun Che doveva ancora apparire non aveva niente a che fare con un isolamento per risvegliare un qualche tipo di potere. Era dentro il Regno Divino della Perla dell'Eternità!


"Smettetela di attaccare la barriera per ora! Voglio che schiacciate tutti i nostri nemici invece!" Tuonò la voce di Long Bai mentre dava questo ordine improvviso.


L'ordine dell'Imperatore del Drago cambiò drasticamente la situazione nel campo di battaglia. Ora che i Divine Master della Regione Occidentale non dovevano più concentrarsi sulla barriera, potevano usare tutta la loro potenza per sconfiggere i nemici. Questo aumentò la pressione sui coltivatori del nord in un solo istante.


Long Yi, Long Er, Long San e i tre Dei Drago radunarono il loro potere mentre cercavano di abbattere i tre antenati Yama.


Nel frattempo i tre vecchi non osarono schivare il colpo. Il motivo era semplice. Se avessero scelto di evitare l'attacco, sarebbe esploso contro la barriera e l'avrebbe danneggiata gravemente. Così, allo stesso tempo contrattaccarono, le ombre dei diavoli Yama dietro di loro ulularono al cielo.


I due terrificanti colpi si scontrarono e cominciarono a spingersi l'un l'altro mentre lo spazio attorno a loro si comprimeva al punto da sembrare un palloncino sul punto di scoppiare.


I tre antenati Yama erano in una posizione passiva. Quando la battaglia spaventosa iniziò, le loro espressioni divennero violentemente sinistre e i loro piedi si inchiodarono al terreno. Non si sarebbero ritirati nemmeno di un pollice e solo le loro braccia, che stavano scagliando un potere sconfinato, stavano tremando violentemente.


L'aura di Long Bai aveva scioccato tutti quanti. I coltivatori del profound del nord sapevano che la sua energia sarebbe stata la goccia che avrebbe fatto traboccare il vaso... No, non la goccia, sarebbe stato un fiume.


Lo sguardo di Mu Xuanyin divenne gelido mentre scompariva. Aveva usato il Riflesso Distruttore della Luna per sfuggire all'aura draconica di Long Wu. Quando riapparì, l'immagine di una Fenice di Ghiaccio apparì dietro la sua schiena. La proiezione sembrava quasi solida mentre emetteva un grido acuto. La spada Glaciale della Principessa scintillava con un bagliore brillante mentre fendeva i domini dei due Venerabili Draghi Avvizziti e sfrecciò per centinaia di chilometri dirigendosi verso Long Bai.


Sfortunatamente era troppo distante.


Long Bai mosse la mano in avanti ed emanò un enorme campo di energia. Quando quella cometa dalla scia blu arrivò, il potere del suo campo di forza riuscì ad alterarne facilmente la traiettoria.


Woosh!


Il potere divino della Fenice di Ghiaccio esplose dietro Long Bai mentre un potentissimo raggio color arcobaleno trapassò il cielo per colpirlo. Tuttavia non danneggiò minimamente l'Imperatore del Drago, si limitò solo a rallentarlo un po'.


Una tempesta ululò nell'aria mentre lo spazio attorno a lui tremava violentemente. Quando arrivò, l'ondata di energia emanata da Long Bai era sufficiente a sbaragliare la maggior parte dei coltivatori del nord e dei Draghi dell'Inizio Assoluto. Uno spazio vuoto si aprì attorno a Long Bai in questo campo di battaglia cosparso di sangue.


Quando si precipitò verso il basso, l'immagine di un artiglio apparì sopra la mano di Long Bai mentre abbatteva l'ultima barriera.


La raffica di attacchi precedenti avevano già attenuato la luce dell'ultima protezione e si poteva già vedere una ragnatela di crepe sulla sua superficie.


L'ultima barriera tremò violentemente. Risuonò un grido miserabile mentre un milione di crepe nere apparirono sulla superficie della protezione.


I coltivatori del nord iniziarono a disperarsi. Yan Tre strinse i denti mentre ruggiva: "Vecchi fantasmi, copritemi!"


Ritirò all'improvviso il suo potere mentre vorticava ed emise un ululato per poi precipitarsi verso Long Bai come un cane rabbioso.


Ora che non avevano Yan Tre al loro fianco, la pressione su Yan Uno e Yan Due era aumentata nettamente. La pelle delle loro braccia avvizzite iniziò a dividersi e a sbucciarsi mentre il loro sangue nero schizzava.


Anche se la situazione era già terribile, si rifiutarono di crollare mentre combattevano con fare testardo contro i tre Venerabili Draghi Avvizziti e i tre Dei Drago. Nessuno poteva capire come i loro corpi gracili potessero resistere sotto una pressione così enorme.


Sembrava che il cielo e la terra si stessero ribaltando ogni secondo.


Non stavano resistendo grazie alla loro forza, ma per via delle loro convinzioni e della loro assoluta lealtà nei confronti di Yun Che.


Rumble!


Long Bai diede un altro colpo di palmo alla barriera. Sotto la sua vasta potenza draconica, la barriera era già diventata una ragnatela di crepe e rimanevano solo le ultime vestigia di una lieve luce cupa.


"AAAAAAAAH!"


Yan Tre emise un grido sinistro incurvando le dita. Una violenta luce nera eruttò dai suoi artigli mentre mirava agli occhi del nemico.


Long Bai non si disturbò nemmeno a girarsi per affrontare Yan Tre. Fece un cenno dietro di sé con il braccio destro, intercettando l'artiglio avvizzito di Yan Tre con una mano che irradiava una bianca luce fioca.


Crack!!


Un crepitio così spaventoso da squarciare l'anima risuonò nell'anima. La luce nera attorno alla mano di Yan Tre si disperse completamente, lasciando solo ossa rotte.


Il ritmo della rigenerazione di Long Bai era troppo spaventoso. Era rimasto ad osservare la battaglia finora, aveva quasi recuperato tutto il suo potere e anche le ferite gravi che aveva subìto prima erano quasi guarite completamente.


Nel frattempo Yan Tre non solo era coperto di ferite, era anche esausto. Così come poteva affrontare Long Bai da solo?


Yan Tre gridò in modo strano mentre il suo potere Yama si agitava di nuovo. Eppure, prima ancora che lo potesse rilasciare, la forza draconica di Long Bai si era già precipitato oltre il suo braccio per attaccarlo.


Yan Tre sentì un'esplosione. Era solo per metà cosciente mentre veniva scaraventato via come una foglia secca colta da una tempesta.


Si morse disperatamente la lingua mentre dimenava le braccia. L'ombra del diavolo Yama dietro di lui precipitò a terra. Il potere diabolico Yama esplose con forza quando l'ombra cadde a terra, facendo volare via molti Divine Master dell'ovest. Questo permise anche ad un gruppo di Realm King del nord di sfuggire dalle loro catene.


"Fermatelo... FERMATELO!!" Gridò con voce roca Yan Tre. L'Imperatore del Drago lo aveva scaraventato via per più di cinquanta chilometri... ma si poteva sentire ancora il suo ululato in lontananza.


Ding!


Long Bai trapassò la barriera con le dita. Mentre risuonava un tintinnio, l'ultima protezione collassò come una bolla di sapone che evaporava.


La Perla dell'Eternità fluttuava silenziosamente al centro della barriera distrutta e irradiava una luce incredibilmente pura e sacra.


"La Perla... dell'Eternità?"


"La Perla dell'Eternità!!"


Mentre grida sorprese risuonavano attorno al campo di battaglia, tutti i praticanti del mistero dell'ovest capirono perché l'Imperatore del Drago aveva ordinato di smettere di attaccare la barriera.


Sicuramente non voleva danneggiare l'artefatto divino, nemmeno per errore.


In lontananza, Zhou Xuzi, che era a stento un cadavere mutilato, sembrò percepirne la presenza mentre alzava lentamente la testa da terra. Quando vide quella luce bianca incredibilmente debole, gracchiò a stento parole incomprensibili.


"Sigh." La Perla dell'Eternità era proprio di fronte a Long Bai e nessuno poteva più fermarlo. Chi Wuyao chiuse lentamente gli occhi ed emise il sospiro più impotente che avesse mai fatto in tutta la sua vita.


Tuttavia qualcuno non si era ancora arreso.


Proprio mentre Long Bai stava iniziando a camminare verso la Perla dell'Eternità, Tian Guhu, che era sfuggito dalla sua prigionia grazie agli sforzi di Yan Tre, scattò dalla pozza di sangue in cui giaceva e attaccò violentemente uno dei fianchi di Long Bai. Riversò tutto il suo potere nei suoi arti mentre cercava disperatamente di avvolgerlo attorno al corpo dell'Imperatore del Drago.


Tian Muyi, anche lui inginocchiato in una pozza del suo sangue, si era già disperato. Ma quando aveva assistito a ciò che stava accadendo, si irrigidì ed emise un grido strozzato: "Guhu!"


Bang!


L'espressione di Long Bai divenne rigida e fredda. Sporse una mano, il suo artiglio trafisse all'istante il corpo di Tian Guhu. Lo sollevò nell'aria e lo lanciò a terra con ferocia, riempiendo l'aria dei suoni di ossa rotte.


"Guhu!!" Gridò miserabilmente Tian Muyi, strabuzzando gli occhi.


Long Bai non si girò nemmeno a guardare il suo assalitore mentre faceva un altro passo... Tuttavia un vento freddo soffiò all'improvviso contro la sua schiena mentre un braccio macchiato di sangue avvolse il suo collo.


Long Bai aggrottò le sopracciglia.


La forza che aveva appena usato era stata sufficiente a frantumare almeno il sessanta per cento delle ossa di Tian Guhu. Avrebbe dovuto ferirlo in modo fatale. Eppure era comunque riuscito a rialzarsi e balzargli alla schiena... Ad essere sinceri, perfino Long Bai rimase un po' scioccato dalla sua perseveranza.


"Non... avvicinarti... al Sovrano... dei Diavoli..."


Tian Guhu strinse la presa, come se stesse cercando di rompere le ossa del suo stesso braccio. Long Bai smise di muoversi e posò una mano sulla spalla destra di Tian Guhu. Rilasciò piano un filo di energia draconica.


CRACK!


Il braccio destro di Tian Guhu si frantumò in decine di pezzi.


"URGH!!!"


Nonostante il dolore inimmaginabile che lo stava travolgendo, Tian Guhu emise solo un gemito roco mentre rimpiazzava il braccio distrutto con il sinistro, agganciandolo con ferocia al collo di Long Bai!


Luce bianca brillò negli occhi dell'Imperatore del Drago.


BOOOOM!!!!


Tian Guhu urlò. Entrambe le sue braccia erano esplose, diventando frammenti d'ossa e schiuma di sangue. Venne scaraventato via, cadendo in una pozza densa e appiccicosa di sangue.


"AAAAAAAAAAAHHHHHHHH!"


Tian Muyi aveva chiaramente esaurito tutta la sua energia al punto da rischiare di morire. Ma in quel momento, un potere estremo che trascendeva il suo livello si scatenò dal suo corpo. Si lanciò verso Long Bai come una bestia disperata. Chiaramente aveva intenzione di usare il suo corpo per impedirgli di avanzare.


"Maestro della setta... Siamo qui!" Ruggì da dietro il Grande Anziano Imperiale Celeste... mentre caricava insieme ai sopravvissuti.


Presto, Huo Tianxing, il Grande Saggio Vipera... e tutti gli altri Realm King che erano sfuggiti dalla loro prigionia caricarono verso Long Bai con occhi rossi come il sangue. Alcuni di loro caddero dall'altro, altri si avventarono su di lui dai lati, alcuni lo artigliarono da terra. Una persona dopo l'altra, un'ondata dopo l'altra.


I loro corpi e i loro poteri si intrecciarono e formarono un muro solenne e tragico per impedire l'avanzata di Long Bai.


Long Bai barcollò di fronte a questa carica di persone che stavano esercitando un potere inumano e pieno di determinazione. Fu perfino spinto indietro di un passo.


Il suo sguardo si rabbuiò e l'immagine di un drago apparve attorno al suo corpo. Il ruggito tonante di un drago riecheggiò nell'aria mentre scatenava la sua ira draconica.


BOOOOM!!!!


Crudeli esplosioni incresparono l'aria mentre il sangue schizzava a fiotti come un geyser.


La rabbia di Long Bai lo aveva fatto reagire con quasi tutte le sue forze, così come potevano resistere questi Divine Master esausti?


Il muro di corpi scoppiò violentemente e furono sbaragliati. metà di loro morì mentre il resto subì gravi ferite.


Il Realm King Imperiale Celeste Tian Muyi era stato il primo a bloccarlo e il suo corpo si frantumò sul posto. Non era riuscito nemmeno a dire le sue ultime parole.


"Umpf!" Long Bai scosse il braccio con disgusto, disperdendo il sangue che lo aveva macchiato. Stava per fare un passo avanti quando provò dolore alla gamba.


Le ossa delle gambe di Tian Guhu si erano frantumate e le sue braccia erano esplose, così non poteva nemmeno reggersi in piedi. Tuttavia era strisciato in avanti e aveva morso una delle gambe di Long Bai. Il suo sguardo che aveva chiaramente perso ogni lucidità, ora stava brillando con una determinazione spaventosa.


Long Bai si riempì di frustrazione mentre gli dava un calcio. Risuonò un crepitio ancora più straziante dell'ultimo mentre Tian Guhu volò via come una borsa di sangue rotta.


"Urghh... Aaaah..."


Non era ancora svenuto. O forse era più accurato dire che si rifiutava di svenire. La sua testa ondeggiava mentre continuava a lottare, era uno spettacolo che mozzava il fiato, ma in quel momento non riusciva più a muoversi.


Le sue ferite erano gravissime e ogni sua fonte vitale era stata distrutta. Perfino gli antichi Veri Dei non sarebbero riusciti a salvarlo. Il solo motivo per cui era ancora vivo era perché si rifiutava testardamente di morire.


Aveva combattuto per Yun Che fino al suo ultimo respiro, fino a versare l'ultima goccia di sangue... Come aveva giurato.


Ora che non c'erano più "insetti" a bloccare il suo cammino, Long Bai avanzò. Il suo sguardo divenne concentrato mentre stendeva una mano verso la Perla dell'Eternità.


Era finita... Era davvero finita...


Questo era il pensiero triste e più avvilente nelle menti di tutti i coltivatori del nord.


Tuttavia fu anche in quel momento che la luce bianca della Perla dell'Eternità scomparì e lo spazio attorno iniziò a deformarsi.


Un'ondata di energia spaziale si scatenò dalla perla. Era così intensa che nemmeno Long Bai poté ignorarla. Impallidì mentre ritirava velocemente la mano e volava all'indietro.


Tra lo spazio che si deformava, apparirono due figure... e tutti le fissarono scioccati.


La Perla dell'Eternità discese lentamente e atterrò nel palmo sollevato dell'uomo per poi svanire completamente.
                                


                                



