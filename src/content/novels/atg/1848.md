---
title: Capitolo 1848 – Giuramento di Pace
pubDate: 2025-03-10T08:57:10.512Z
tags:
    - atg
---


Capitolo sponsorizzato, ringraziamo Federico!
5 capitoli in coda (Federico), 0/10
-Schadenfreude


Quando Yun Che era emerso dal Regno Divino dell'Eternità, ciò che lo accolse non fu l'aura fresca e calmante del regno del Mare Profondo. Fu assalito dall'odore del sangue e del fumo.


Yun Che osservò l'area attorno a lui mentre la tremante Shui Meiyin sussultava per lo shock.


Quando vide Yun Che apparire di fronte a lui, Long Bai strabuzzò gli occhi. Il suo cuore si riempì di odio, inquietudine, entusiasmo... insieme ad altre emozioni contrastanti che non poteva definire.


Aveva sognato di fare a pezzi Yun Che e desiderava sopratutto torturarlo nel modo più inimmaginabile e doloroso possibile. Tutto ciò che aveva fatto oggi era stato motivato molto di più dal suo odio nei confronti di Yun Che che per distruggere la razza dei diavoli.


Tuttavia non lanciò un attacco irato, invece fece un po' si passi indietro e ruggì con voce tonante: "Fermi!"


Il campo di battaglia sanguinoso e terribile si fermò. Questo era l'ordine dell'Imperatore del Drago e ogni parola che aveva detto riverberò nei loro spiriti. Nessuno pensò nemmeno di sfidare questo ordine.


Tutti i coltivatori dell'ovest ritirarono la loro energia e la battaglia più terribile della storia, uno scontro tra i più potenti guerrieri dell'universo, si fermò in pochi minuti di tempo.


Prima che i combattenti potessero anche capire il significato dietro le parole dell'Imperatore del Drago, il loro capo stava già abbaiando un altro ordine: "Ritiratevi."


Lo stato dei coltivatori del nord era così miserabile che perfino i Divine Master occidentali avevano iniziato a provare compassione per loro. Sempre più diavoli stavano crollando per le ferite o morendo, il vantaggio già enorme della Divina Regione Occidentale presto divenne soverchiante. Data l'attuale situazione, non sarebbe passato troppo tempo prima di poterli annientare tutti.


Così ritirarsi avrebbe dato tregua al nemico.


Tuttavia nessuno avrebbe osato sfidare l'Imperatore del Drago.


I Divine Master della regione occidentale si ritirarono immediatamente, ma non si dimenticarono di raccogliere i corpi dei loro compagni caduti prima di andarsene.


I due eserciti, che stavano cercando di strapparsi la gola solo un momento fa, si ritirarono e si fissarono l'un l'altro da lontano.


Anche le battaglie lontane si erano fermate mentre i Venerabili Draghi Avvizziti, l'imperatore Qilin e l'Imperatrice del Drago Blu si bloccarono una volta che sentirono l'ordine del loro capo. Tuttavia Chi Wuyao e Mu Xuanyin non avevano smesso di muoversi, si girarono e sfrecciarono verso Yun Che...


L'Imperatore del Drago non aveva detto nulla, così Long Si e Long Wu non cercarono di fermarle.


"Sua magnificenza!"


"Sua... magnificenza."


"Sua magnificenza!!"


.....


Quando Yun Che sentiva queste grida, erano state sempre piene di vigore ed entusiasmo. Ora però queste urla erano frammiste a singhiozzi soffocati e la maggior parte delle voci che lo chiamavano erano roche e deboli.


Inoltre ne aveva sentito molte meno.


Yan Uno e Yan Due non presero nemmeno respiro, precipitandosi il più velocemente possibile verso Yun Che. I loro corpi fragili e rinsecchiti normalmente erano macchiati solo con il sangue delle altre persone, ma adesso erano coperti da ogni sorta di ferita.


In particolare i muscoli e la pelle delle loro braccia erano distrutti, mostrando le ossa bianche sotto, e perfino le ossa sotto erano piene di graffi.


Non si poteva immaginare quanto fosse stata terribile la battaglia e quanta pressione avevano dovuto sopportare in questo periodo di tempo.


Risuonò un ansimo di dolore e Yan Tre riuscì a ritornare nel campo di battaglia. Si inginocchiò immediatamente, ma stava sanguinando da tutti e quattro gli arti e stava ansimando così forte che sembrava sul punto di morire per la stanchezza. Tuttavia si infrappose tra il nemico e Yun Che come un dio guardiano.


"Com'è successo... com'è successo..." Mormorò Shui Meiyin con tono stordito mentre osservava il campo di battaglia sanguinoso attorno a lei. Quando il suo sguardo si posò sulle strutture fluttuanti in lontananza, sussurrò: "La città... del Mondo del Drago?"


Dato che era diventata la padrona della Spina dell'Universo, aveva ereditato qualche ricordo dall'artefatto, così come poteva non riconoscere la città del Mondo del Drago, un tesoro creato grazie al contributo della Spina dell'Universo?


Era un dono di un Dio della Creazione degli Elementi alla razza degli dei drago ed era una nave profound che in teoria doveva essere stata distrutta durante quell'antica guerra.


E pensare che sarebbe apparsa in questo momento...


Shui Meiyin capì all'istante la causa di questa calamità infernale.


La sua percezione spirituale poi entrò in contatto con l'aura di Shui Yingyue.


"Sorellona!" Gridò scioccata. Si precipitò immediatamente da lei senza pensare ad altro.


Shui Yingyue stava usando la spada Rivolo di Giada per sorreggersi e il suo abito blu era macchiato di terra e sangue. Fissò la sorella dallo sguardo velato di lacrime e mostrò un lieve sorriso sul suo splendido, ma pallido viso. Sussurrò: "Meiyin, finché sei sana e salva... va tutto bene..."


Ora che non aveva più questa responsabilità, Shui Meiyin perse le forze. Non riuscì più a resistere e si accasciò priva di sensi tra le braccia della sorella.


Long Bai fissò Yun Che con indifferenza, mentre Yun Che non lo aveva nemmeno guardato una volta.


La sua percezione gelida aveva sondato l'area... la regione del Mare Profondo ormai era composta solo da rovine.


Poi trovò l'aura di Caizhi. Era completamente priva di sensi, ma era protetta dall'Imperatore dei Draghi dell'Inizio Assoluto. Non poteva percepire sentire l'aura dei sei Dei Stellari al suo comando, ma poteva percepire sei fili di energia divina fluttuare nell'aria attorno a lei... Tuttavia ognuno di queste scie di energia era debole come una brezza che poteva scomparire da un momento all'altro.


Qianye Ying'er aveva esaurito tutta la sua energia e anche la sua forza vitale era diventata incredibilmente debole. In effetti non sarebbe stato sbagliato dire che era sull'orlo della morte. Il sangue dell'Imperatrice Diabolica in lei mostrava chiaramente che decisione aveva fatto... Se Qianye Wugu non avesse trasferito la sua forza vitale in lei e non l'avesse protetta, sarebbe già perita prima che Yun Che potesse tornare.


In seguito trovò l'aura di Mu Xuanyin. Quando i loro sguardi si incrociarono, avrebbe dovuto provare entusiasmo... ma in realtà non sentì la minima gioia, perché c'era un peso troppo grande sul suo cuore.


I diavoli Yama e i Divoratori della Luna si erano ridotti a quattro ciascuno e le Nove Streghe erano tutte gravemente ferite, incluse Jie Xin e Jie Ling. Rimanevano solo tre sopravvissuti tra i Re del Brahma portati da Qianye Ying'er e quasi la metà dei Draghi dell'Inizio Assoluto erano caduti. I Realm King della Divina Regione Settentrionale avevano subìto le perdite maggiori e più del sessanta per cento di loro era morto.


Questa calamità sembrava essere accaduta nell'arco di una sola notte per Yun Che, come se si fosse risvegliato in questa realtà da incubo.


La Divina Regione Occidentale era arrivata insieme ai suoi sei regni sovrani. C'erano ancora sette degli otto Dei Drago ed erano presenti anche le aure draconiche antiche di cinque figure incredibilmente potenti, persone che non conosceva nemmeno.


"Sei disperato?" Chiese con tono piatto Long Bai. Pareva un imperatore che aveva schiacciato con arroganza un misero contadino. Se avesse esercitato appena un po' di forza, l'avrebbe spezzato.


Voleva vedere lo shock, lo stupore, l'impotenza, il dolore, la paura e la disperazione di Yun Che... Voleva sentire le sue grida sofferenti, i suoi ruggiti di rabbia... voleva vedere la sua espressione frenetica mentre si riduceva lentamente in uno stato animalesco...


Tuttavia, con il passare del tempo, provò delusione.


Yun Che rimase freddo e impassibile anche quando vide la pozza di sangue oscuro attorno a lui. In effetti era stranamente calmo.


L'unico segno che tradiva le sue emozioni furono le gocce di sangue che cadevano silenziosamente dai suoi pugni stretti.


"Dov'è Tianxiao?" Sussurrò Yun Che. Si rifiutò comunque di guardare Long Bai e sembrava che non avesse nemmeno sentito la sua domanda.


Furono i diavoli e i fantasmi Yama a rispondergli stringendo i denti. Solo dopo una lunga pausa, Yan Wu sussurrò: "L'onorabile padre... Ormai riposa in eterno."


Un vento freddo soffiò contro Yun Che mentre Chi Wuyao e Mu Xuanyin atterravano accanto a lui.


Quando Chi Wuyao aveva visto Yun Che emergere dal Regno Divino della Perla, si riempì di estati rivedendolo, tuttavia la sua speranza si spense velocemente.


L'aura di Yun Che era ancora al decimo livello del Divine Sovereign Realm.


Aveva sempre pensato che sarebbe riuscito a diventare un Divine Master durante i tre anni nel Regno Divino dell'Eternità. Allora il suo potere avrebbe potuto trascendere i limiti di quest'era. Sarebbe stato sufficiente ad uccidere ogni nemico e salvarli dalla loro situazione.


Tuttavia non era riuscito ad avanzare di stadio in questi tre anni?!


"Yun Che," Chi Wuyao gli mandò una trasmissione del suono, la sua voce cupa riecheggiò nella sua mente: "Preparati ad andartene immediatamente da qui."


Mu Xuanyin aveva già steso la mano per afferrarlo.


Yun Che non rispose. Si limitò a spostare gentilmente la mano di Mu Xuanyin, mostrava ancora una maschera impassibile.


"Ora non è il momento di essere testardo!" Disse con tono freddo Mu Xuanyin.


Chi Wuyao però rispose molto più dolcemente: "Long Bai è tornato nel regno del Dio Drago prima del previsto e ha mobiliato immediatamente tutti i Divine Master dell'ovest con fare tirannico. Ha anche destato i Venerabili Draghi Avvizziti, cinque potentissimi membri della razza degli dei drago che sono rimasti nascosti fino ad ora. Inoltre la città del Mondo del Drago che hai visto gli ha permesso di spostare tutti i suoi eserciti dal suo regno nell'arco di due ore."


Yun Che: "..."


"Sono riuscita a scoprirlo in anticipo grazie al mio collegamento con Zhou Xuzi, così tutti loro hanno avuto un'occasione per fuggire. Tuttavia nessuno di loro ha scelto di farlo. Sono rimasti a difenderti finché tu non potessi lasciare il Regno Divino dell'Eternità... Tutto per questo momento!"


Yun Che: "..."


"Finché vivrai, la Divina Regione Settentrionale avrà ancora speranza. Ma se morirai... allora saranno tutti morti per niente!!"


Il tono di Chi Wuyao divenne duro mentre stringeva il braccio di Yun Che... ma fu comunque respinta con fermezza da lui.


Qianye Wugu discese insieme a Qianye Ying'er. La sua aura era diventata eccezionalmente debole e il suo viso era bianco come la carta, ma rimase stabile e orgoglioso come un albero antico, il suo viso vecchio era calmo e composto.


Qianye Ying'er era riuscita a recuperare un po' di potere grazie all'energia vitale di Qianye Wugu. Raddrizzò la schiena con molta difficoltà, ma non si avvicinò a Yun Che. Invece strinse i denti mentre una luce feroce brillava nei suoi occhi e abbaiava con il tono più crudele: "Vai... vattene immediatamente!"


"Sua magnificenza... si sbrighi e vada via!" Gemette Fen Daoqie.


"Sua magnificenza... vada via..." Yan Wu lottò per rialzarsi: "Non lasci... che la morte del mio onorabile padre... tutte le loro morti... diventino vane..."


"Sua magnificenza..."


"Sua magnificenza... per favore se ne vada!"


.....


Le grida eccitate si erano trasformate in preghiere ansiose. presto smisero di cercare di persuaderlo mentre lottavano per rialzarsi e tornarono ad evocare il resto del loro potere.


Avevano già visto personalmente quanto era terrificante la Divina Regione Occidentale e l'aura del loro Sovrano dei Diavoli era ancora al Divine Sovereign realm... Finalmente era tornato, ma non aveva riportato loro la speranza.


Così adesso potevano solo usare il resto della loro forza vitale e potere per scortarlo via sano e salvo.


"Andarsene? Ahah, credete davvero che se ne possa andare?" Il Dio Drago Bianco dell'Arcobaleno sogghignò. "A questo punto, credete ancora a quel vostro sogno ingenuo?"


Non avevano attaccato per via dell'ordine dell'Imperatore del Drago, ma un vasto potere aveva avvolto la regione del Mare Profondo. Dovevano solo intervenire per decidere il fato dei loro nemici. Nessuno di loro poteva nemmeno sognarsi di sfuggire vivo da qui.


Yun Che ancora non reagì. Il suo sguardo stava diventando lentamente cupo e truce, ma la sua espressione era così calma da essere terrificante.


"Sua... magnificenza..."


Una voce ancora più debole del ronzio di un insetto vagò nel vento. In effetti, se non avesse avuto una percezione spirituale abbastanza acuta, Yun Che non l'avrebbe nemmeno sentita.


Yun Che iniziò a muoversi, si avvicinò lentamente a Tian Guhu.


Si chinò e premette il palmo sul suo petto, avvolgendo con una pura luce bianca tutto il corpo di Tian Guhu.


Quando vide l'Energia Misteriosa della luce fuoriuscire dalla mano di Yun Che, Long Bai strinse i pugni così forte che quasi le sue dita si ruppero. La sua espressione divenne sinistra e ci mise molto tempo a ricomporsi.


Tian Guhu aveva perso le braccia e sia il suo corpo che il suo viso erano stati mutilati... Yun Che quasi non poté nemmeno guardarlo. Nemmeno la luce bianca che stava emanando poteva salvarlo, poteva solo alleviare il suo dolore.


Il fatto che fosse riuscito a sopravvivere fino ad ora era un miracolo che commosse Yun Che.


"Guhu, cosa vuoi dire? Sto ascoltando?" Chiese piano.


Tian Guhu riuscì lentamente ad aprire la bocca con difficoltà e ci volle molto tempo prima che potesse gracchiare con tono debolissimo: "Noi... gente del nord... siamo nati nell'oscurità... e portiamo oscurità..."


"Ma noi... non siamo peccatori fin dalla nascita... vogliamo solo... vivere... liberamente allo scoperto... come tutti gli altri..."


Il mondo divenne insopportabilmente silenzioso mentre quella voce debolissima si insinuava nei cuori di tutti i presenti. In effetti molti Divine Master della Regione Occidentale iniziarono a guardare Tian Guhu con un'espressione piena di emozioni contrastanti.


"Sua magnificenza... la imploro... scappi da qui... la prego... per favore viva... per la Divina Regione Settentrionale..."


Le lacrime rigarono il viso insanguinato e rovinato di Tian Guhu. "Questa è sicuramente... la richiesta più egoista e irragionevole al mondo... ma solo lei... solo lei può..."


La voce disperata di Tian Guhu risuonò nel profondo di ogni coltivatore del nord.


Erano stati condannati all'oscurità per un milione di anni, erano stati marchiati dalla colpa per un milione di anni e si erano rassegnati al loro fato crudele... Perfino gli imperatori divini dei loro regni sovrani avevano rinunciato a combattere e la Regina Diabolica, una strana arrampicatrice sociale che era arrivata al picco del potere, era stata costretta a ritirarsi nel suo dominio oscuro per diecimila anni dopo aver appena esplorato la Divina Regione Orientale solo una volta.


Solo il Sovrano dei Diavoli aveva dato loro l'opportunità di cambiare il loro destino. Nei pochi mesi in cui li aveva guidati, aveva dato loro una speranza.


Se il Sovrano dei Diavoli fosse sopravvissuto, avrebbero mantenuto le loro speranze. Se fosse morto, allora l'intera Divina Regione Settentrionale il cui nucleo era stato già distrutto oggi, sarebbe precipitato nell'oscurità eterna.


Così Tian Guhu usò il suo ultimo respiro, le sue ultime lacrime, per fare questa richiesta "egoista e irragionevole" a Yun Che.


"Non c'è bisogno di dire altro." Yun Che alzò il palmo e una Energia Misteriosa della luce ancora più intensa discese lentamente su Tian Guhu... Dopodiché Yun Che usò velocemente la sua percezione spirituale per sondare l'area, ma non poté percepire una sola aura che apparteneva alla stirpe Imperiale Celeste in questo campo di battaglia devastato. Dai Divine Sovereng di più basso livello al loro capo Tian Muyi. Erano tutti morti.


"Tian Guhu, ascoltami." Yun Che mostrò ancora un'espressione impassibile mentre fissava Tian Guhu negli occhi: "Giuro sul mio nome, sul mio titolo di Sovrano dei Diavoli del nord..."


"Che tutti i membri della Divina Regione Settentrionale potranno tenere la testa alta d'oggi in avanti. Non ci sarà più nessuno che vi disprezzerà o vi maltratterà. Non ci sarà più nessuno che oserà considerare i praticanti dell'oscurità come l'emblema dell'impurità e della colpa."


"Tu e i membri del tuo clan non morirete invano! Ogni goccia di sangue che avete versato non sarà inutile! Le future generazioni della Divina Regione Settentrionale ricorderanno per sempre che devono la loro vita al vostro sacrificio! Finché vivrò, la stirpe del regno Imperiale Celeste sarà celebrata per sempre!"


Il suo tono era straordinariamente calmo. Non conteneva tristezza, né gioia, né odio. Tuttavia ogni sua parola risuonò nelle orecchie e nei cuori di tutti i presenti.


Le espressioni dei coltivatori del nord sopravvissuti si irrigidirono mentre i loro sguardi cominciavano a velarsi. Non era solo un giuramento che Yun Che aveva fatto a Tian Guhu, ma a tutti loro. Anche se sembrava un'ombra effimera che poteva essere dispersa da un solo raggio di luce, anche se sarebbe durata per pochi momenti fuggevoli, vi si aggrapparono disperatamente e credettero a queste parole.


Qianye Ying'er, Chi Wuyao e Mu Xuanyin lo fissarono stordite... Questo era un Yun Che completamente estraneo per loro.


Gli angoli delle labbra di Tian Guhu tremarono mentre le sue lacrime cadevano a cascata.


Usò tutte le sue ultime forze... per gridare: "Sua... magnificenza... la... ringrazio..."


Dopodiché i suoi occhi si chiusero lentamente.


<em>Qing'er... sto venendo da te...</em>


"..." La luce bianca svanì dalla mano di Yun Che.


Ritirò lentamente e gentilmente la mano da Tian Guhu, la punta delle sue dita era ancora tinta dal suo sangue caldo.


Tian Guhu. Il potere Yama nel suo corpo era stato iniettato forzatamente da Yun Che tramite la Calamità Eterna dell'Oscurità e aveva pagato un caro prezzo per riceverlo, sacrificando molta forza vitale.


Era uno strumento di vendetta che Yun Che aveva creato usando i metodi più spietati e crudeli, e l'aveva forgiato senza la minima traccia di dubbio od esitazione.


Dal momento in cui era entrato nella Divina Regione Settentrionale, aveva deciso di usare tutto il suo potere per vendicarsi.


Quando era diventato imperatore della Divina Regione Settentrionale e tutti i coltivatori avevano gridato "Sovrano dei Diavoli" e si erano inginocchiati ai suoi piedi, erano diventati strumenti della sua vendetta.


Durante lo scontro nella Divina Regione Orientale, gli innumerevoli morti e feriti tra le truppe del nord non lo avevano commosso minimamente. Non aveva provato il minimo dolore... perché era così che avrebbe dovuto usare degli strumenti, questo era il fato di chiunque diventava uno strumento.


Prima di aver scoperto che la Stella Polo Blu era rimasta intatta, aveva deciso che avrebbe scalato questi cadaveri durante la battaglia contro la Divina Regione Occidentale, tutto per compiere la sua vendetta finale.


.....


Ma in quel momento...


Perché provava un dolore così intenso?


La sua furia... era sul punto di eruttare.


.....


"Non c'è mai stato un Realm King o un imperatore divino che hanno ricevuto così tanta venerazione nella storia del Regno degli Dei. Fratellone Yun Che, sto iniziando a credere che queste persone non stiano combattendo più solo per la Divina Regione Settentrionale. Forse sarebbero disposti a sacrificare la vita solo per te."


.....


Le parole che Shui Meiyin gli aveva detto prima che partissero per il regno delle Sette Stelle risuonarono nella sua mente.


Allora l'aveva negato immediatamente. Non era stato disposto ad ammetterlo.


"Non è così male come sogno." Disse con calma Long Bai mentre fissava Yun Che. Ignorò tutto il resto ora che finalmente era di fronte a lui: "Yun Che, Sovrano dei Diavoli del Nord... da quanto tempo."


"Eheh... eheh... eheheheheh..."


L'espressione di Yun Che cambiò. Tuttavia non mostrò né rabbia, né paura; aveva iniziato a ridere. Era una risata folle e sinistra che fece rizzare i capelli a tutti.


"Long Bai." Disse lentamente e deliberatamente, come se stesse assaporando ogni parola che stava uscendo dalla sua bocca: "Molto bene, ben fatto."


"Negli ultimi tre anni che ho trascorso nel Regno Divino dell'Eternità, mi sono concentrato sul mio spirito, cancellando lentamente la malvagità che dimorava nel mio cuore. Sono anche riuscito a ridurre la mia parte demoniaca dal settanta al trenta per cento."


Yun Che si fermò e alzò lentamente una mano, la punta delle sue dita scintillava con una luce debole e quasi indistinta: "Tuttavia sei riuscito a liberare tutti i demoni che ero riuscito a sopprimere a stento, proprio nel momento in cui sono tornato in questo mondo."


"Dimmi... come... dovrei ripagarti esattamente per questo?!"
                                


                                



