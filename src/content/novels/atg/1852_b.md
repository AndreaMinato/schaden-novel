---
title: Capitolo 1852 – La Vera Forma del Sovrano dei Diavoli (seconda parte)
pubDate: 2025-03-10T08:57:10.513Z
tags:
    - atg
---


Capitolo regolare,
3 capitoli in coda (Federico), 0/10
-Schadenfreude


Quando Yun Che rilasciò la sua energia draconica, l'ultimo briciolo di sicurezza di Long Bai iniziò a collassare.


Il suo campo di energia draconica era precipitato nel caos e anche i suoi ruggiti divennero eccezionalmente selvaggi e frenetici.


I cinque Venerabili Draghi Avvizziti, che si erano "distaccati" da tempo dal mondo, pensavano che nulla li avrebbe più sorpresi, ma adesso erano tutti sbiancati per lo shock.


L'aura di Yun Che aveva trasceso... No! Aveva già trasceso di gran lunga l'aura del Dio Drago del loro antenato fondatore!


"Umpf, che patetico inganno." La voce di Long Bai rimbombò dal cielo: "Osi usare un'aura illusoria che hai creato con i poteri del Dio Malvagio per vantarti di fronte a me?!"


Come poteva Long Bai credere a ciò che stava percependo? Nessun Sovrano, Maestro dei Draghi o Divine Master della Divina Regione Occidentale poteva credere  ai suoi occhi.


Giusto! Doveva essere un'aura falsa che Yun Che aveva creato usando metodi speciali... Perché era impossibile che esistesse una persona capace di superare il loro capo in quanto ad aura!


"Che ridicola illusione. Che bruci insieme alla tua misera anima diabolica!"


Emanando una potenza infinita e tuonando con la voce, Long Bai calò i suoi artigli sul nemico. I suoi artigli che si estendevano per centinaia di metri squarciarono lo spazio come se fosse carta mentre creava un'ombra simile ad un abisso nell'area in cui stava Yun Che.


Tuttavia...


In quell'istante una strana luce brillò negli occhi di Chi Wuyao, Yan Uno, Yan Tre, Qianye Bingzhu e i combattenti di alto livello sopravvissuti del nord, tutti allo stesso tempo.


Precedentemente avevano affrontato Long Bai nella sua vera forma, così avevano sperimentato di persona quanto era potente.


Tuttavia l'artiglio che si stava precipitando verso il basso con una furia immensa irradiava molto meno potere rispetto a prima!


In effetti era il venti-trenta per cento più debole!


Precedentemente, l'energia draconica di Long Bai si era ritirata solo quando si era scontrata con il potere di Yun Che e solo i Venerabili Draghi Avvizziti, che erano estremamente familiari con l'aura della loro razza, se n'erano accorti.


In quel momento la potenza draconica che Long Bai stava irradiando era diminuita di molto... e tutti potevano percepirlo chiaramente, sia i Divine Master dell'ovest che del nord.


"Ahah!"


Yun Che rise con freddezza e crudeltà quando vide l'artiglio calare verso di lui traboccante di forza draconica. Non si degnò nemmeno di guardarlo mentre stendeva il braccio destro avvolto da estrema oscurità.


Nel momento in cui la sua energia entrò in contatto con l'artiglio, Long Bai e i cinque Venerabili Draghi Avvizziti sentirono chiaramente che l'aura dell'imperatore si era ritirata ancora di più!


Ormai l'attacco di Long Bai conteneva solo... il sessanta per cento della sua forza!


Al pinnacolo del Divine Master Realm, una diminuzione del genere era sconvolgente, inconcepibile!


Questa soppressione terrificante indubbiamente stava influenzando il risultato dello scontro! Era così enorme che non si poteva compensare, né superare!


<em>Rumble!!</em>


L'artiglio dell'Imperatore del Drago si scontrò con forza contro la luce misteriosa oscura rilasciata dal Sovrano dei Diavoli. Enormi crepe apparirono sotto i piedi di Yun Che, ma l'attacco di Long Bai non lo aveva fatto indietreggiare nemmeno di un pollice. Invece quell'enorme artiglio bianco fu scaraventato via, accompagnato dal crepitio tonante di dita che si fratturavano.


In quanto a densità e spessore di Energia Misteriosa, Long Bai era senza dubbio impareggiabile.


Se fosse riuscito a scatenare il cento per cento della sua forza, prima o poi sarebbe passato in vantaggio dopo una lunga battaglia.


Al novanta per cento, lo scontro sarebbe finito alla pari.


Al settanta, avrebbe iniziato a perdere terreno nonostante Yun Che stesse usando solo Energia Misteriosa pura e forza fisica.


Al sessanta per cento della sua forza...


Un solo attacco gli aveva fratturato le dita... Se non lo avessero visto personalmente, i draghi dell'ovest non ci avrebbero mai creduto.


I ruggiti di Long Bai fecero tremare la volta celeste, non si sapeva se fossero dovuti al dolore o alla rabbia. Nel frattempo, l'immagine di Yun Che era diventata illusoria mentre il suo vero corpo apparì sopra la testa di Long Bai un istante dopo. L'oscurità avvolta attorno al suo corpo si concentrò attorno al suo pugno destro, condensando un vortice oscuro mentre colpiva Long Bai dritto in mezzo agli occhi.


<em>Bang!</em>


luce misteriosa oscura ruppe all'istante il bagliore bianco che proteggeva il corpo di Long Bai, ma fu bloccata all'istante dalla sua energia draconica... Tuttavia questa ostruzione durò solo per un brevissimo istante prima di crollare.


La luce misteriosa osucra avvolse il braccio destro di Yun Che mentre il suo pugno calò dritto sulla fronte di Long Bai.


L'oscurità divampò mentre una fontana di sangue schizzò con forza nel punto colpito, disperdendo sangue nero nel cielo.


I Divine Master della regione settentrionale avevano dovuto fare enormi sacrifici per rompere le difese di Long Bai... che invece sembravano fragili come vetro di fronte al pugno di Yun Che.


In effetti Chi Wuyao e i diavoli sopravvissuti potevano credere a stento ai loro occhi, così le reazioni dei draghi dell'ovest non erano sorprendenti.


Long Bai ululò di rabbia e respinse Yun Che con un'enorme ondata di energia. Il dolore della sua carne divorata dall'oscurità lo fece solo infuriare di più mentre la sua aura diventava incredibilmente selvaggia. Pareva che tutto il suo sangue e la sua energia si fossero accesi e trasformati in magma.


<em>ROAAAAAAAAR!!!!</em>


Un ruggito dall'ira sconfinata scosse l'intera Divina Regione Meridionale, facendo tremare di paura le anime di innumerevoli creature.


Due pallidi artigli di drago piombarono su Yun Che in un attacco a pinza, irradiando il potere selvaggio e frenetico di un Dio Drago arrabbiato.


<em>Rumble!</em>


Yun Che stese le braccia e il suo potere da Sovrano dei Diavoli si scontrò a mezz'aria con quello dell'Imperatore del Drago. Le due energie lottarono per sopraffarsi l'un l'altra.


Yun Che sembrava troppo piccolo in confronto agli artigli enormi di Long Bai.


Tuttavia questa minuscola presenza riusciva ad allontanare il potere infuriato dell'Imperatore del Drago.


Ringhi profondi continuavano a rimbombare dalla gola di Long Bai mentre l'energia attorno ai suoi artigli diventò così densa da prendere sostanza. Poco a poco, quegli artigli iniziarono ad avvicinarsi a Yun Che nel tentativo di schiacciarlo.


Lo spazio attorno a Yun Che sembrava stretto da una morsa mentre si contraeva furiosamente più e più volte. Mentre lo spazio attorno a lui si distorceva con violenza, sembrava quasi che il suo corpo stesse iniziando a piegarsi per via della pressione terrificante.


Le braccia di Yun Che tremarono lievemente e la sua espressione divenne truce. Pareva che resistere all'attacco di Long Bai stesse diventando piuttosto difficile.


Questo stallo spaventoso continuò per una decina di secondi e lo spazio attorno a Yun Che si era già frantumato diverse volte. Fu in quel momento che Yun Che alzò la testa verso il nemico e sorrise in modo bizzarro.


Non mostrava più un'espressione cupa e poteva perfino parlare con tono languido mentre impediva agli artigli di Long Bai di schiacciarlo: "Sembra che sia davvero questo il tuo limite."


Long Bai: "...?!"


"Non so se ho sottovalutato le mie capacità o sopravvalutato le tue, ma ad essere sinceri sono davvero deluso."


Yun Che scosse le braccia all'improvviso.


<em>Rumble!!</em>


Risuonò un'enorme esplosione e gli artigli di Long Bai furono respinti a poche centinaia di metri di distanza. Questo stallo furioso era stato interrotto in un istante.


"Questo gioco è molto meno interessante di quanto immaginassi." Disse Yun Che gettando un'occhiata verso Long Bai. Stava volando nonostante l'oppressione dell'aura del nemico. La sua andatura era lenta e misurata, pareva che stesse facendo una passeggiata nel suo giardino. "Dato che è diventato così noioso, allora lo concluderò prima invece che lasciarlo continuare per un po'."


Nel momento in cui finì la sua frase, l'espressione di Yun Che cambiò drasticamente e il suo corpo iniziò a girare. Un'enorme quantità di oscurità eruttò dal suo corpo, così tanta da coprire il cielo e oscurare il sole.


<em>Boom!! Crack!!</em>


Il cielo e la terra tremarono mentre la luce si offuscava. Gli artigli di Long Bai che prima parevano aver messo alle strette Yun Che prima, furono respinti ancora più lontano. Quello destro, pieno di fratture, era così danneggiato che stava iniziando a perdere forma.


Un'enorme ondata di energia oscura superò gli artigli di Long Bai per impattare contro il suo enorme corpo, facendolo girare incontrollabilmente a mezz'aria. Nel frattempo, Yun Che si trasformò in un raggio nero dalla forza misteriosa sconvolgente, un potere che proveniva da una delle Imperatrici Diaboliche primordiali, e puntò verso Long Bai.


<em>Pchhht!</em>


L'energia bianca e quella draonica erano deboli come il tessuto più fine di fronte a Yun Che. Puntò dritto verso Long Bai e creò un enorme buco nero nella sua pancia. Una pioggia di sangue nero come la pece si riversò dal foro.


<em>Boom!</em>


Mentre Yun Che scattava attorno al corpo del drago, un altro raggio di luce esplose contro il suo collo, facendo piovere sangue ed ossa nel terreno sotto di lui.


<em>Crack!!</em>


Un raggio nero sembrò trapassare lo spazio stesso mentre esplodeva contro l'artiglio sinistro di Long Bai che stava fremendo per la rabbia e il dolore. Le ossa dell'artiglio si fratturarono all'istante, facendo schizzare carne e sangue nell'aria.


L'aura draconica di Yun Che non aveva diminuito solo il potere di Long Bai, ma anche la sua percezione spirituale e la sua velocità.


Questa spaventosa soppressione dovuta al sangue vanificava completamente anche gli effetti dell'aura dell'Imperatore del Drago su Yun Che, anche se era vicino a lui.


Yun Che continuò a lasciare immagini residue mentre usava il Riflesso Distruttore della Luna e l'Ombra del Dio Stellare, le sue gambe brillavano grazie al Fulmine Illusorio... Mentre Yun Che sembrava nascondersi ed emergere dall'ombra con una velocità sconvolgente, la percezione spirituale di Long Bai, al pinnacolo dell'universo, non riuscì minimamente a seguirlo. Nel frattempo, i colpi di Yun Che creavano spietatamente un buco dopo l'altro.


<em>Boom! Boom! Boom! Booooom!!</em>


Long Bai fremette a mezz'aria mentre ruggiva freneticamente. Nel breve arco di cento secondi, le continue esplosioni di luce nera avevano aperto diverse centinaia di buchi nel suo corpo. Sangue nero schizzava a volontà e pioveva a terra, era davvero uno spettacolo inquietante.


"Ah... ah... mio signore..." Sussultarono scioccati gli Dei Drago. Tuttavia Bianco dell'Arcobaleno aveva già stabilito un precedente terrificanti, così come avrebbero osato intervenire?


Gli altri Divine Master della Divina Regione Occidentale erano stravolti. Fissarono i due combattenti, strabuzzando gli occhi e a bocca spalancata. Tuttavia i coltivatori del nord non erano in condizioni migliori, erano tutti rigidi a guardare lo scontro con incredulità.


Long Bai... L'impareggiabile e prestigioso Imperatore del Drago del Caos Primordiale era impotente di fronte alla raffica di attacchi di Yun Che.


Il drago più forte e robusto nell'universo era fragile come legno marcio sotto i colpi di Yun Che!


Era davvero l'Imperatore del Drago?


Era davvero Yun Che?


La figura di Yun Che all'improvviso si frantumò e poi riapparì sotto la pancia di Long Bai. Disse con tono freddo e truce: "Tutto ciò che hai ottenuto negli anni ti è stato dato da Shen Xi. Non sei più degno da tempo della sua generosità... Inoltre è il momento che tu la paghi!"


"Così spalanca i tuoi maledetti occhi e guarda bene... chi è davvero degno di essere un vero imperatore!"


Un'ombra nera che si allungava per migliaia di metri impattò contro Long Bai, scaraventando il suo enorme corpo per cinquanta chilometri.


Yun Che fece un altro gesto della mano e la luce oscura attorno a lui si trasformò in un fulmine cremisi. Stese la mano e la luce cremisi si diffuse lentamente nel cielo. Presto delle saette rosso sangue iniziarono ad ululare dal cielo come un milione di draghi infuriati.


Fulmine della tribolazione!


<em>CRACK!!!</em>


Mentre il rimbombo dei tuoni scuoteva il mondo, le innumerevoli creature che vivevano nelle vaste regioni stellari attorno al regno del Mare Profondo delle Dieci Direzioni ebbero la sensazione che le loro stesse anime fossero state divise a metà.


<em>Boom, boom, boom, boom, boom, boom, boom, boom...</em>


Migliaia di fulmini della tribolazione esplosero sul corpo di Long Bai, violente scariche elettriche tinsero il suo corpo con uno scioccante color sangue.


Gli innumerevoli tuoni sovrastarono le grida miserabili dell'enorme drago che era stato schiacciato a terra.


La luce cremisi negli occhi di Yun Che scomparì, rimpiazzata da una turchese. Dopodiché scoppiò una tempesta terrificante attorno a Long Bai, che era stato appena lanciato a terra. Quando Yun Che fece cadere il braccio, l'Imperatore del Drago fu di nuovo schiacciato a terra.


<em>Boom!</em>


Centinaia di geyser di sangue schizzarono allo stesso tempo, tingendo enormi tratti della regione di sangue di drago.


Yun Che alzò di nuovo il braccio. Quando lo fece cadere, la tempesta vorticò violentemente attorno al corpo pieno di ferite di Long Bai e lo sollevò, per poi scagliarlo di nuovo a terra.


<em>Booom!!


Boooooom!!!!


BOOOOOOM!!!!!</em>


.....


La regione del Mare Profondo tremò più volte... Il cielo e la terra sembravano collassare mentre Long Bai picchiava contro il suolo più volte.


L'Imperatore del Drago di quest'era assomigliava ad una palla di cuoio fradicia di sangue. Una palla che era stata calpestata nel modo più violento, crudele e umiliante.


Non poteva scappare, né lottare, e perfino le sue grida di dolore e i suoi ruggiti di rabbia furono annegati spietatamente dai fragori della tempesta e del suo corpo che si schiantava a terra.


BOOOOOOOM!!!!


Un'enorme fessura si aprì nel terreno, parve quasi che l'intero regno del Mare Profondo delle Dieci Direzioni si stesse per dividere in due. Il corpo insanguinato di Long Bai fu lanciato verso l'alto... La tempesta finalmente si dissipò e, proprio quando Long Bai pensò che Yun Che avesse esaurito le forze e che il suo incubo stesse per finire, gli occhi del giovane brillarono di luce dorata mentre l'immagine di un Corvo Dorato appariva dietro di lui.


Il grido di una fenice risuonò nell'aria e negli spiriti degli spettatori, il cielo si tinse all'istante di color oro ardente, il colore di fiamme ardenti.


Yun Che si levò al cielo e, proprio quando arrivò sopra Long Bai che era stato capovolto, il suo corpo fu avvolto da fiamme dorate. Dopodiché stese le braccia e un mare dorato di fuoco del purgatorio esplose dal suo corpo e travolse completamente l'enorme corpo del nemico.


ROOOOOAAARRRR!!!


Il ruggito di Long Bai era così pieno di dolore che sembrava appartenere ad un demone disperato.


Yun Che continuò a volare verso l'alto, il fuoco rabbioso eruttò dal suo corpo accompagnato da innumerevoli grida di fenice.


Burning Sun Rupture!


Golden Annihilation!


Red Purgatorio Lotus!


Yellow Spring Ashes!


Blazing Sunray!


Il fuoco si mischiò mentre nuovi inferni si fondevano con quelli precedenti. Le scaglie, la pelle, il sangue e la carne di Long Bai... bruciò tutto spietatamente, finché non rimasero solo le ossa. E anche le ossa stavano iniziando a servire da combustibile per le fiamme dorate.


Il fuoco finale del Corvo Dorato: Nine Suns Heaven's Fury!


I nove soli precipitarono al cielo ed esplosero contro il corpo di Long Bai, rilasciando le fiamme del Corvo Dorato più splendide e potenti.
                                


                                



