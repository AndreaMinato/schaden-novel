---
title: Capitolo 1856 – Fine degli Dei Drago (prima parte)
pubDate: 2025-03-10T08:57:10.513Z
tags:
    - atg
---


Capitolo sponsorizzato, ringraziamo Federico!
0 capitoli in coda (Federico), 0/10
-Schadenfreude


L'ordine del Sovrano dei Diavoli fu brutale e spietato.


Accese immediatamente l'odio e la furia nei cuori dei coltivatori del nord.


I diavoli Yama, della Luna Ardente e delle Anime Rubate urlarono come pazzi insieme agli altri Divine Master. Poi, senza nessuna esitazione, indipendentemente dalle loro ferite, corsero verso il nemico con odio.


Grazie a Calamità e Tragedia, l'Energia Misteriosa dell'oscurità di tutti quanti si stava agitando come una tempesta.


Dietro di loro, anche i Divine Master del Mare Profondo e i Re del Brahma diventarono selvaggi. All'inizio, anche se non erano sicuri su come reagire, poi si ricordarono di tutto il risentimento, l'odio e la disperazione che avevano sentito durante la battaglia difensiva e lasciarono che le loro emozioni li trasformassero in mostri ululanti. Ora tutto ciò che volevano era sfogarsi e vendicarsi, anche a costo di diventare un vero diavolo.


Non passò molto tempo prima che anche l'Imperatore del Drago desse l'ordine di spiegare le ali della vendetta.


Oscurità, sete di sangue, intento omicida, violenza...


I Venerabili Draghi Avviziti di fronte alzarono lentamente le teste. Nonostante il potere dei diavoli si stesse agitando innaturalmente, se fossero stati in condizioni normali non avrebbero nemmeno battuto ciglio. Tuttavia le loro anime draconiche stavano tremando di paura, i loro arti erano soffici come cotone ed erano dominati dalla paura.


Non potevano nemmeno radunare il cinque per cento del loro vero potere nonostante si stessero mordendo la lingua e stessero cercando di reagire più che potevano.


Anche se fossero riusciti in qualche modo a compiere l'impossibile, non avrebbero avuto la forza, né il coraggio di riuscirci.


I diavoli impotenti che avevano schiacciato come formiche un momento fa li riempivano di paura e disperazione.


Long San riuscì a stento a raddrizzare la schiena per poi dire: "A... aspetta..."


"Aspetta te!" Yan Uno gli piantò un piede in faccia.


Ci fu un forte tonfo e il sangue di drago schizzò fuori dal suo naso rotto e tra i suoi denti. Avrebbe dovuto sopportare facilmente un colpo del genere, ma in realtà ruzzolò decine di volte prima che Yan Uno lo prendesse al volo e lo picchiasse brutalmente a terra.


Grazie alla pressione spirituale dell'antico Dio Drago, Yan Uno da solo poteva annientare tutti e cinque i Draghi Avvizziti nonostante fosse ferito.


"Jieha! Feccia... morite! Morite!! MORITE!!!"


Dopo aver afferrato Bianco dell'Arcobaleno e Azzurro del Cielo, Yan Tre li fece picchiare a terra e fece tremare violentemente l'intero regno del Mare Profondo. Il fumo nero si sollevò immediatamente nell'aria.


Tra tutti e tre gli antenati Yama, era indubbiamente il più ferito. Prima era così malconcio che quasi non riusciva a reggersi in piedi. Ora stava saltellando e gridando come un pazzo come se avesse tracannato qualche folle droga.


L'energia nera dei diavoli Yama penetrò nei corpi e nelle anime degli dei drago, ed estinse l'aura draconica che avevano radunato a stento. Un paio di secondi dopo, la loro determinazione indebolita si era dissolta in terrore e disperazione, aspettavano disperatamente la morte.


"Hiss... ah!!"


Nel frattempo, Yan Due aveva letteralmente strappato a metà il corpo del Dio Drago Turchese gridando con fare entusiasta e folle. Turchese fu il terzo Dio Drago a morire dopo Cinereo e Cremisi della Distruzione.


Tuttavia la sua morte fu molto più umiliante e misera rispetto a quella dei suoi fratelli.


"YAHOW!!"


Le personalità dei tre antenati erano diventate anormali a causa della loro lunga permanenza nell'Abisso del Mare delle Ossa, così la loro stravaganza non era così imprevista. Questo strano grido da battaglia proveniva da Cang Shitian. L'Imperatore Divino del sud era saltato sui cinque Venerabili Draghi Avvizziti e stava pestando le loro teste come una scimmia.


Durante il suo ultimo balzo, rilasciò un altro strano urlo e pestò la schiena del Dio Drago Blu dell'Abisso.


<em>Crack!!</em>


Se il Dio Drago Blu dell'Abisso fosse stato in condizioni normali, il colpo di Cang Shitian sarebbe stato uguale a quello di un neonato per lui. Ora però la spina dorsale del Dio Drago si spezzò come il rametto più musicale al mondo. Le grida agghiaccianti di Blu dell'Abisso e la risata folle di Cang Shitian erano proprio orribili.


"Blu dell'Abisso." Disse con tono inquietante Cang Shitian. "7433 anni fa, la quarta volta in cui ho porto visita al regno del Dio Drago, non hai ricambiato il mio inchino... meriti di MORIRE per questa offesa!!"


<em>Crack!</em> Batté di nuovo i piedi e spaccò un'altra parte della sua spina dorsale.


Poi fece una capriola a mezz'aria mentre prendeva il collo del Dio Drago Verde Giada con i piedi, scagliando anche lui a terra. "E tu! 3761 anni e 2 mesi fa hai sputato verso di me da lontano perché non potevi sopportare di vedere come me la stavo spassando! Credi che non l'avessi notato? Beccati questo pezzo di me**a!"


<em>Boom!</em> La testa e il tronco del Dio Drago Verde Giada svanirono nel terreno come se fossero fatti di pongo.


Un paio di pestoni dopo, cambiò obiettivo e diede un calcio proprio al prezioso viso di Viola del Fiume, facendole dislocare il naso e cambiandole i connotati.


"PUT***A! 479 anni, 11 mesi e 13 giorni fa hai osato definire brutta la mia nuova concubina di fronte a tutti i membri del regno dell'Eternità! Sai cosa significa essere belli dentro? Naturalmente no! Perfino le vacche del mio regno sono più nobili di te put***a!"


Cang Shitian poteva essere definito in molti modi, ma non era assolutamente un gentiluomo. Il bell'aspetto del Dio Drago Viola del Fiume fu devastato.


Le sue pupille si erano allargate, i suoi vasi sanguigni si erano espansi, i suoi pori erano aperti e perfino il suo midollo stava respirando ed espirando energia.


Draghi Avvizziti? Dei Drago? Puuu!! Ora lui, Cang Shitian, era il loro vero sovrano e padrone!


Le sue imprecazioni incessanti fecero sudare freddo tutti gli altri. Già non lusinghiero che l'Imperatore Divino fosse un cane pazzo, ma ora avevano saputo che era anche un maestro nel serbare rancore. Tutti i torti che aveva ricevuto sarebbero dovuti essere insignificanti per un imperatore divino, eppure questo maledetto pazzo li ricordava tutti così bene che aveva detto pure l'esatto giorno in cui erano avvenuti!


"Togliti dalle palle!" Nemmeno Yan Due riuscì più a sopportare le sue assurdità e diede un calcio nel sedere a Cang Shitian.


L'Imperatore Divino si lasciò spostare per diversi chilometri per poi fare una capriola a mezz'aria e volare verso i Sovrani del Drago tremanti ridendo in modo terrificanti... <em> È valsa proprio la pena di fare questa scommessa! Anche se Yun Che mi tagliasse a pezzi e mi desse in pasto ai cani dopo!</em>


Mentre i tre antenati Yama stavano annientando i Draghi Avvizziti e gli Dei Drago, i coltivatori del nord stavano distruggendo i Sovrani e i Maestri del Drago.


Distruggendo, esatto.


La soppressione spirituale era così potente che la loro resistenza poteva essere descritta solo come patetica. Il loro shock e la loro sottomissione forzata era così terribile che non poterono nemmeno pensare di resistere.


Gli Dei Drago erano la razza più potente in tutto l'universo ma ora le loro anime venivano mietute nel modo più brutale da diavoli pieni di odio.


Grida strazianti risuonarono nell'aria e il sangue di drago macchiò di rosso il suolo. Stavolta non era solo il sangue dei diavoli a formare pozze per terra. Anche il sangue più nobile al mondo veniva versato.


I Draghi Chi, Hui e quelli Blu stavano tremando; i coltivatori delle Miriadi di Manifestazioni erano sbiancati e i Qilin sembravano sul punto di svenire sul posto. Le parole non erano sufficienti a descrivere la scena che stava avvenendo di fronte ai loro occhi.


Il pieno potere della vasta Divina Regione Occidentale poteva assolutamente distruggere la Regione Settentrionale, no, qualsiasi altro territorio. Non esisteva un'organizzazione che potesse rivaleggiare con loro.


Tuttavia non solo Yun Che aveva stravolto la situazione, l'aveva fatto in modo così tirannico che il nemico poteva solo scioccarsi e disperarsi.


Presto l'aria divenne umida di sangue e i rumori dei draghi che venivano fatti a pezzi rimasero l'unica melodia nel mondo. Yun Che si girò e lasciò che i diavoli si vendicassero.


Avevano sacrificato tutto il loro potere, il loro spiriti, la loro famiglia e amici per proteggerlo fino all'ultimo momento... era solo giusto che desse loro il tempo di vendicarsi e sfogare le loro frustrazioni come desideravano.


I contorni della sua figura si sfocarono. Un paio di scatti dopo, apparve accanto a Qianye Ying'er.


Prima che lei potesse dire qualcosa, usando l'Energia Misteriosa della luce come sua guida, Yun Che posò il palmo sul suo plesso solare e inondò il suo corpo con forza, ma con lentezza del potere del Divino Miracolo della Vita. La sua vitalità esausta e la sua vene vitale iniziarono a riprendersi.


Qianye Wugu chiuse gli occhi e sorrise sollevato.


Nonostante lo sforzo, l'immagine del Drago Primordiale Azzurro orgoglioso e antico non si indebolì minimamente. L'antico bagliore nel suo sguardo rimase forte come sempre.


"Tu..."


"Silenzio!" Yun Che la interruppe con rabbia: "Chi ti ha dato il permesso di bruciare il tuo sangue dell'Imperatrice Diabolica?! Sei quasi morta!"


"..." Qianye Ying'er aprì lievemente la bocca, ma non rispose.


"Te lo ricorderò un'ultima volta, non hai il diritto di morire a meno che non lo ordini io! Non dimenticartelo mai!" Yun Che divise la sua Energia Misteriosa della luce in diverse centinaia di scie, impegnandosi a ridestare la sua forza vitale dormiente e rinvigorire il suo corpo.


Qianye Ying'er aveva quasi esaurito tutta la sua vitalità. Se Qianye Wugu non l'avesse tenuta in vita, sarebbe già morta.


A questo punto, il solo potere che poteva farla tornare in condizioni perfette era il Divino Miracolo della Vita. Tuttavia i danni erano così gravi che perfino il Divino Miracolo della Vita ci avrebbe messo due o tre anni per guarirla completamente.


Più ci pensava, più si arrabbiava. Disse con severità: "Se lo farai di nuovo."


Qianye Ying'er gli afferrò la mano prima che potesse finire.


Yun Che: "..."


Le sue mani non erano più gelide, ma la sua presa divenne solo più forte. Sembrava che temesse che avrebbe perso tutto se l'avesse lasciato andare.


Se non avesse superato le tribolazioni di oggi, non avrebbe mai saputo di poter provare questo livello di paura.


Così sì, non l'avrebbe mai rifatto... né lei, né Yun Che si sarebbero dovuti sacrificare più.


Se non gli fosse importato di lei, allora avrebbe fatto tutto ciò che era in suo potere per sopravvivere e superare tutte le sue donne.


Se si fosse preoccupato per lei, allora sarebbe vissuta ancora meglio, così che lui non potesse più sperimentare la paura e il dolore di perdere i suoi cari.


"Sua magnificenza!"


Fu in quel momento che una voce tremante, ma ancora maestosa sovrastò le grida e le foschie di sangue: "La razza dei Qilin dell'ovest è disposta ad ubbidire al Sovrano dei Diavoli e ai suoi ordini... per favore ci mostri pietà e ci lasci vivere!"


L'Imperatore Qilin si era inchinato più che poteva mentre si arrendeva. Tra tutte le organizzazioni della regione occidentale qui, lui e la sua gente erano i meno influenzati perché erano Qilin, non draghi. Tecnicamente parlando, questo li rendeva anche le truppe più capaci di resistere, ma l'Imperatore Qilin aveva assunto la posizione più umile e aveva dichiarato la sua resa con il tono più modesto.


Dietro di lui, anche tutti gli altri Qilin si erano inginocchiati.


Di solito inginocchiarsi di fronte ad un diavolo sarebbe stata la più grande umiliazione in assoluto. Tuttavia solo un pazzo completo avrebbe continuato a trattare Yun Che come un mero sovrano dei diavoli dopo la battaglia di oggi!


Questo era un uomo che aveva distrutto Long Bai e aveva ridotto la razza più forte nel Regno degli Dei in vermi con una facilità estrema. In effetti non sarebbe stato inaccurato definirlo il Dio Diabolico di questo universo!


Dopotutto qual era la differenza tra lui e l'Imperatrice Diabolica Colpo Celeste Nemesi dei Diavoli di allora? Possedevano entrambi un potere che poteva sovrastare ogni esercito nel Regno degli Dei!


Così che importava se era un diavolo? Chi aveva osato opporsi all'Imperatrice Diabolica Colpo Celeste Nemesi dei Diavoli quando era tornata nel Caos Primordiale? Chi poteva resistere a Yun Che adesso?!


L'altro imperatore della regione occidentale, quello delle Miriadi di Manifestazioni si inginocchiò a sua volta. Con la sensazione che il suo cuore e la sua anima fossero ritorti come un pretzel, urlò: "Anche il Regno delle Miriadi di Manifestazioni offre la sua resa eterna al Sovrano dei Diavoli! Noi... non abbiamo dimenticato come ha salvato il mondo allora. Non abbiamo mai voluto esservi nemici. Il regno del Dio Drago non ci ha dato scelta di disubbidire."


"Imploriamo il Sovrano dei Diavoli di mostrarci la sua infinita pietà e che ci perdoni un'altra volta per le colpe che abbiamo commesso! D'oggi in avanti venereremo solo il Sovrano dei Diavoli e ascolteremo solo i suoi ordini! Giuriamo di vivere e morire come desidera per tutta l'eternità!"


"Se anche uno solo di noi oserà violare questo giuramento eterno, che il cielo ci faccia a pezzi e ci seppellisca in un purgatorio di cento piani!"


Una dichiarazione di completa sottomissione, un giuramento pieno d'emozione ed estremamente vincolante, l'Imperatore Divino delle Miriadi di Manifestazioni aveva gridato tutto questo. Se non altro in quanto a volume aveva superato di molti decibel l'Imperatore Qilin.


Non un solo Divine Master dietro l'Imperatore Divino pensò che fosse una dichiarazione umiliante.


In effetti furono sollevati dal fatto che il loro capo fosse abbastanza saggio e flessibile da sapere quando accettare la sconfitta.
                                


                                



