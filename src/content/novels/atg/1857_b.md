---
title: Capitolo 1857 – La Fine degli Dei Drago (seconda parte)
pubDate: 2025-03-10T08:57:10.513Z
tags:
    - atg
---


Capitolo regolare,
0 capitoli in coda, 0/10
-Schadenfreude


"No... no!" Mormorò Qianye Ying'er a denti stretti mentre fissava l'Imperatore Divino delle Miriadi di Manifestazioni: "Hanno... hanno ucciso lo zio Gu... non possono essere perdonati!"


La sua voce era così debole da ispirare pietà, ma il suo odio era così profondo che invase completamente il cuore di Yun Che.


"Scordatelo!" Gli occhi di Yan Wu brillarono con un odio ancora superiore: "Hai ucciso il mio onorabile padre... non ti perdonerò mai!"


Aveva fatto questa dichiarazione, ma i diavoli veneravano Yun Che quanto un dio adesso. Nonostante avesse la sensazione di stare bollendo viva da quanto era intenso il suo odio, non osò puntare la sua lancia Yama verso l'Imperatore Divino delle Miriadi di Manifestazioni. Al contrario delle quattro razze di draghi, il regno delle Miriadi di Manifestazioni avrebbe ancora potuto combattere. Inoltre accettare la loro resa significava non subìre altre perdite e ottenere una spaventosa quantità di truppe allo stesso tempo.


Molti sovrani avrebbero fatto la scelta più logica considerando che le truppe della Divina Regione Settentrionale erano enormemente indebolite adesso.


Temeva che Yun Che avrebbe accettato l'offerta. Se l'avesse fatto, lei non avrebbe avuto altra scelta che accettarlo.


"Eheheh." Tuttavia Yun Che non guardò nemmeno l'Imperatore Qilin e quello delle Miriadi di Manifestazioni. Ridacchiando con fare diabolico, disse: "Sottomettersi? Arrendersi? Eterna lealtà? Sembra quasi che credete di essere degni di essere i miei servi!"


Alzò il braccio sinistro, rivolgendo il palmo verso terra dove fiumi di sangue di diavolo era stato perso per sempre: "I Qilin? Le Miriadi di Manifestazioni? Ai miei occhi le vostre intere razze non valgono nemmeno una goccia del sangue dei miei diavoli!"


I Divine Master sia dei Qilin che delle Miriadi di Manifestazioni si raggelarono. La dichiarazione di Yun Che era praticamente una condanna a morte.


Fu in quel momento che intervenne una voce seducente e diabolica: "Sua magnificenza, avrei qualcosa da condividere con lei se possibile."


"...?" Yun Che le lanciò un'occhiata perplessa.


"I regni dei Qilin e dei Draghi Blu si meritano dei perdoni temporanei... se mostreranno abbastanza sincerità naturalmente." Continuò Chi Wuyao.


L'Imperatore Qilin fin dall'inizio voleva solo preservare sé stesso e la sua gente. Nonostante fosse il secondo più potente imperatore divino della regione Occidentale, lui e quattro Divine Master di decimo livello si erano lasciati trattenere da un Qianye Bingzhu.


L'Imperatrice dei Draghi Blu non si era nemmeno disturbata a fingere. Anche quando Long Bai la stava guardando, non aveva mai smesso di esprimere il suo orrore nei confronti di questa battaglia. Tutto ciò di cui aveva bisogno era qualcuno che scrivesse la parola "indolente" e sarebbe stato un quadro perfetto.


Chi Wuyao aveva osservato l'intero campo di battaglia fin dall'inizio, così lo sapeva meglio di chiunque altro.


Anche la maggior parte dei coltivatori della Divina Regione Settentrionale avrebbero dovuto notarlo.


I Qilin formavano il regno sovrano più potente della regione Occidentale e quello dei Draghi Blu era il quarto in classifica. La loro potenza era evidente. Se fossero stati più attivi durante l'assalto, le truppe del nord non sarebbero state mai in grado di resistere abbastanza a lungo da permettere a Yun Che di tornare.


La Divina Regione Occidentale era la più vasta nell'intero Regno degli Dei. Avrebbero avuto bisogno di buone guide per "fare da esempio" e dei trampolini di lancio per governare in modo efficace. Adesso il regno Qilin e quello del Drago Blu erano senza dubbio le loro scelte migliori.


Chi Wuyao aveva usato la sua anima diabolica per trasmettere tutti questi pensieri a Yun Che e allo stesso tempo si era rivolto a lui verbalmente.


Nel frattempo i Qilin alzarono le teste, come se un raggio di speranza avesse illuminato l'abisso di disperazione in cui si trovavano, e i Draghi Blu guardarono Chi Wuyao come se fosse la loro dea.


Alla fine tutti puntarono gli occhi solo su Yun Che. Dopotutto sarebbe stato lui a decidere.


Yun Che non ignorò le parole di Chi Wuyao, ci rifletté con attenzione. Dopo averci rimuginato per un po' su, il Drago Primordiale Azzurro spostò lo sguardo e rimosse la pressione con cui stava schiacciando i Qilin e i Draghi Blu.


I Qilin ebbero la sensazione di essere stati alleggeriti da un peso pari a quello di diecimila montagne, i Draghi Blu si sentirono come se si fossero tolti dei ceppi pesanti che non sapevano di stare indossando e respirarono e sudarono come se fossero rinati.


"Molto bene." La voce fredda di Yun Che risuonò nelle loro orecchie: "Vedrò se la vostra 'sincerità' sarà sufficiente per farvi sopravvivere oltre oggi!"


L'Imperatore Qilin non poteva smettere di tremare quando sentì queste parole. Si inchinò profondamente e disse: "La ringrazio per la sua pietà. Sua magnificenza! Sua maestà!"


"Sua magnificenza, sua maestà!" Gridò nel panico l'Imperatore Divino delle Miriadi di Manifestazioni. "Siamo disposti a cedere tutto, tutto, così per favore ci dia l'opportunità di..."


Una pesante tempesta di intento omicida si scatenò prima ancora che potesse finire di gridare. L'Imperatore Qilin aveva cercato di afferrare la sua testa mostrando uno sguardo assassino.


Era ironico. Il regno delle Miriadi di Manifestazioni era il più debole dei sei regni sovrani dell'ovest, dei draghi Chi, Hui e degli Dei Drago. Ora però erano la "minaccia" più grande.


L'Imperatore delle Miriadi di Manifestazioni si difese frettolosamente nel panico.


Era sempre stato più debole dell'Imperatore Qilin e ora era oppresso dall'aura tirannica dell'anima del Dio Drago.


Di conseguenza la sua energia crollò immediatamente sotto gli attacchi dell'Imperatore Qilin. Le dita dell'Imperatore Qilin sprofondarono nel suo cranio e lasciò una decina di marchi rossi.


"Tu..." Mormorò a denti stretti l'Imperatore Divino delle Miriadi di Manifestazioni furioso.


"Per la sopravvivenza della mia razza, tu e la vostra gente dovete morire." Disse con indifferenza l'Imperatore Qilin. Una volta fatta una decisione, non si può tornare indietro. "Rassegnatevi al vostro fato."


<em>Bang!</em>


Poi detonò direttamente la sua energia contro la testa dell'Imperatore delle Miriadi di Manifestazioni, facendolo ruggire per il dolore e scaraventandolo via. Prima che potesse riprendersi, l'Imperatore QIlin, che non stava mostrando più la minima compassione, lo colpì di nuovo alle spalle.


Tutti i Qilin iniziarono ad attaccare le truppe del regno delle Miriadi di Manifestazioni. La loro tristezza li spinse ad essere ancora più spietati. Attaccarono i coltivatori come se fossero i loro nemici giurati.


Le truppe che avevano resistito di più e che avrebbero potuto dare qualche speranza alla Divina Regione Occidentale si erano appena unite ai diavoli. L'atmosfera di disperazione divenne così intensa che non si poteva più vedere nemmeno un briciolo di luce negli sguardi degli sconfitti.


Era finita...


L'era degli Dei drago... era davvero finita...


"Drago Blu, lascio a te l'Imperatore del regno dei draghi Chi ed Hui." La voce dell'Imperatore Qilin risuonò nelle orecchie dell'Imperatrice del Drago Blu. "Non hai il diritto di esitare. Qualsiasi riluttanza o compassione che mostrerai potrebbe condurre alla morte la tua razza."


"A meno che non diventerai abbastanza forte da governare l'intero universo, sarai sempre legata dal tuo dovere come imperatrice divina di un regno sovrano. Non potrai mantenere la tua integrità morale. Eri libera di ignorare le tue responsabilità quando vivevamo ancora in un'era di pace, ma quei giorni sono terminati da tempo Imperatrice del Drago Blu! Ti aggrapperai ancora alla tua vecchia ingenuità dopo tutto quello che hai passato?!"




Quando l'Imperatrice del Drabo Blu alzò di nuovo lo sguardo, una luce azzurra aveva scacciato via ogni dubbio e confusione.


Scatenò la sua aura draconica ed evocò la sua immagine. Poi un'infinita tempesta di lame fredde discese sui Draghi Chi ed Hui senza pietà.


Si mosse insieme alla splendida luce blu e attaccò con un artiglio glaciale l'avvilito Imperatore dei Draghi Chi.


Quando il ghiaccio si dissipò, aveva lasciato cinque buchi scioccanti nel corpo dell'Imperatore dei Draghi Chi.


La pietù del Sovrano dei Diavoli in realtà aveva causato altri morti.


Per quanto riguardava gli Dei Drago, nonostante avessero perso il controllo della loro energia e della loro anima, i Venerabili Draghi Avvizziti e gli Dei Drago possedevano comunque dei fisici formidabili. Non era qualcosa che il potere di un mortale avrebbe potuto ferire, anche quando erano completamente indifesi.


Sfortunatamente per loro, i loro torturatori erano proprio i tre antenati Yama!


I tre diavoli Yama incavolati e impazziti sfogarono tutta la loro furia sui Draghi Avvizziti e sugli Dei Drago. Le urla e il suono della carne che si strappava e delle ossa che si spezzava erano terrificanti.


<em>Bang bang bang bang bang bang...</em>


Dopo che Yan Uno spaccò o distrusse quasi tutte le ossa di Long Wu, trafisse il suo cuore e il suo midollo e troncò la sua vena vitale usando Energia Misteriosa Yama. Lo sguardo di Long Wu divenne vitreo e morì.


Era stato un Imperatore del Drago e il motivo per cui aveva scelto di andare in ibernazione era per sostenere i draghi e fare pressione sui suoi nemici, anche solo per sette giorni. Tuttavia la sua morte era stata priva di dignità e valore.


Long Si e Long San lo seguirono poco dopo. Chi avrebbe pensato che i potentissimi Draghi Avvizziti sarebbero stati massacrati come bestiame? Almeno il bestiame avrebbe potuto gridare e dimenarsi prima di morire.


Questi Draghi Avvizziti sarebbero dovuti morire di vecchiaia e andare nell'aldilà con orgoglio e onore. Invece erano stati costretti a trascorrere i loro ultimi momenti a vedere i loro compagni morire e la loro reputazione sarebbe stata infangata per l'eternità.


Non era la fine che meritava la grande Ibernazione Divina.


Gli Dei Drago morirono in modo ancora peggiore. Ad alcuni di loro, Yan Due e Yan Tre spezzarono per divertimento, altri li strinsero o li schiacciarono come se fossero impasto, altri ancora... furono presi a calci come delle palle.


Il Dio Drago Blu dell'Abisso morì!


Il Dio Drago Immacolato morì!


Il Dio Drago Azzurro del Cielo morì!


.....


Ottocentomila anni di oscurità avevano corrotto le menti dei tre antenati Yama rendendole qualcosa che poteva essere descritto solo come mostruoso. potevano comportarsi come nipotini ubbidienti di fronte a Yun Che, ma per tutti gli altri erano indubbiamente i diavoli più terrificanti.


Era un incubo orribile venire torturati a morte per mano loro.


Comunque il Dio Drago Immacolato e Viola del fiume non morirono in modo meno orrendo rispetto ai loro coetanei. Non solo gli antenati Yama non badavano al gentil sesso, non consideravano nemmeno il concetto di genere.


Le donne di Yun Che erano un'eccezione naturalmente.


Mentre giaceva impotente a terra, Long Yi fu costretto a guardare i Draghi Avvizziti, gli Dei Drago morti, i Sovrani dei Draghi mutilati e i Maestri del Drago che esplodevano...


Nonostante fosse vissuto per seicentomila anni, non si sarebbe mai immaginato che avrebbe dovuto assistere ad un inferno del genere dopo essersi svegliato dalla sua ibernazione.


"Sovrano dei Diavoli." Disse con tono afflitto: "L'antico Dio Drago... l'ha aiutata... quando ha avuto bisogno... non può... ripagare il suo favore... uccidendo tutti i suoi discendenti!"


Yun Che si girò e gli scoccò un'occhiata.


Spostò il suo palmo da Qianye Ying'er e si avvicinò lentamente a Long Yi. Ogni suo passo sembrava solo peggiorare la pressione.


"I suoi discendenti? Osi definire la tua razza i suoi discendenti?!" Yun Che sogghignò con divertimento: "Il solo motivo per cui possiedi il suo sangue è stato perché il tuo antenato ha trovato per caso un po' del suo sangue primario e della sua anima primaria durante gli anni di formazione del Regno degli Dei... si può dire invece che la tua razza gli debba un favore!"


"Un favore di cui avete perso il diritto di beneficiare molto tempo fa!"


Il tono di Yun Che divenne ancora più cupo: "Non preoccuparti, non morirai da solo. Andrò nel regno del Dio Drago e mi assicurerò di annientare ogni persona che ha ereditato il sangue di un Dio Drago! Come hai detto, devo un grande favore al Drago Primordiale Azzurro, è solo giusto che faccia un po' di pulizie per lui!"


"I miei discendenti saranno la vera razza degli dei drago in questo mondo!"


"Tu!" Long Yi ansimò incontrollabilmente mentre sangue colava dalla bocca.


Non si sarebbe mai immaginato che Yun Che sarebbe stato così crudele. Non solo voleva uccidere ogni Dio Drago, Sovrano e Maestro dei Draghi, aveva intenzione di annientare la razza degli Dei Drago dall'intero Caos Primordiale!


Avrebbe eliminato il problema dalla radice. Aveva già messo all'angolo la razza degli dei drago, così non avrebbe smesso finché non li avesse estinti.


"Sovrano dei Diavoli, Sovrano dei Diavoli!" Disse Long Er con le lacrime agli occhi e un tono debole: "Per favore... anche solo perché condividiamo la stessa eredità e sangue... la razza degli dei drago è disposta a servire l'incarnazione del Dio Drago, così per favore... non..."


Aveva scelto di diventare un Drago Avvizzito, così naturalmente la morte non gli faceva paura. L'estinzione della sua razza però era una storia completamente diversa.


"Yan Uno!" Abbaiò Yun Che. "Perché è ancora vivo? Che ca**o sei rimasto a fare per ottocentomila anni?!"


Yan Uno tremò dalla testa ai piedi per poi attaccare Long Er. Sia la testa che la voce del Drago Avvizzito furono annientate in questo modo.


Long Yi chiuse gli occhi e aspettò che la morte giungesse anche da lui.


<em>Whoosh!!</em>


All'improvviso una figura cosparsa di sangue e coperta di cenci sfrecciò nell'aria per poi atterrare proprio ai piedi di Yun Che.


Era l'Imperatore Divino delle Miriadi di Manifestazioni gravemente ferito e che respirava a stento.


L'Imperatore Divino gemette e implorò Yun Che con lo sguardo.


Allo stesso tempo la voce lusingante dell'Imperatore Qilin raggiunse Yun Che: "Sua magnificenza, l'Imperatore Divino delle Miriadi di Manifestazioni è uno dei colpevoli principali dietro la morte del servo leale della dea del Monarca del Brahma. Starà a lei decidere il suo fato."


Ancora prima che l'Imperatore Divino delle Miriadi di Manifestazioni fosse atterrato, Yun Che aveva già sentito il profondo odio di Qianye Ying'er.


La donna fece un passo avanti e strinse i denti, ma era così debole che non poteva nemmeno uccidere l'Imperatore delle Miriadi di Manifestazioni.


Così Yun Che lo fece per lei. Alzò la gamba e diede un pestone.


BANG!!


Così il Sovrano dei Diavoli aveva fatto a pezzi l'Imperatore Divino.


Yun Che chiese senza girarsi: "Chi altro?"
                                


                                



