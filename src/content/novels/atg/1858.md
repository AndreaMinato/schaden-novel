---
title: Capitolo 1858 – Massacro dei Draghi
pubDate: 2025-03-10T08:57:10.514Z
tags:
    - atg
---


Capitolo regolare,
0 capitoli in coda, 0/10
-Schadenfreude


"L'Imperatore dei Draghi Chi... e quello dei Draghi Hui!" Rispose Qianye Ying'er.


Yun Che sporse le braccia in avanti. La sua mano destra era permeata da Energia Misteriosa dell'oscurità e la sinistra emise del vento bluastro. I bagliori profound si fusero per formare una tempesta oscura che si precipitò verso ovest con una velocità incredibile.


Nessuno osò toccarla, figuriamoci fermare una tempesta evocata dal Sovrano dei Diavoli in persona.


Quando raggiunse il suo obiettivo, la tempesta oscura si divise in due parti e si precipitò verso l'Imperatore dei Draghi Chi e quello dei Draghi Hui come un paio di draghi diabolici.


Nonostante i due Imperatori Divini dovessero sopportare meno pressione rispetto agli Dei Drago, la loro forza di volontà si era indebolita drasticamente e non potevano usare più del venti per cento del loro potere, anche sforzando i loro spiriti al punto da farsi del male. Dopo che l'Imperatrice del Drago Blu aveva smesso di trattenersi e aveva iniziato ad attaccarli, non avevano potuto nemmeno dire un solo insulto, né implorarla, figuriamoci contrattaccare.


Una persona compassionevole, che in particolare si era rifiutata di competere con il resto del mondo per centomila anni, poteva essere assolutamente terrificante quando si decideva a ricorrere alla violenza.


Dal momento in cui aveva attaccato gli Imperatori dei Draghi Chi ed Hui, ognuno dei suoi colpi era più spietato del precedente. Il ghiaccio esplosivo, il freddo corrosivo e il profondo blu che sembrava contenere un mare di rabbia e follia terrorizzarono perfino la sua gente, figuriamoci i draghi Chi ed Hui.


Non passò molto tempo prima di ferire gravemente oltre metà dei draghi Chi ed Hui. Le Vene Misteriose e gli organi interni dei loro due imperatori erano state corrotte completamente dall'energia di ghiaccio. Il solo motivo per cui erano ancora vivi era per i loro fisici da drago.


L'Imperatrice stava per fermare la tempesta oscura in avvicinamento quando individuò la presenza di Yun Che. Arretrò frettolosamente nonostante non sapesse quali fossero le intenzioni di Yun Che.


<em>Woosh!!</em>


Le due tempeste afferrarono l'Imperatore dei Draghi Chi e quello dei Draghi Hui per poi gettarli verso Yun Che.


I due imperatori divini dell'ovest tracciarono delle cicatrici nere nel cielo per poi cadere pesantemente davanti a Yun Che.


l'Energia Misteriosa dell'oscurità che avvolgeva i loro corpi legava anche le loro anime. Faceva contorcere di dolore entrambi. Quando incontrarono lo sguardo gelido di Yun Che però smisero di dimenarsi di colpo.


Tecnicamente parlando, erano tutti sovrani. Ora però in confronto a Yun Che erano inferiori ai vermi.


Il Sovrano dei Diavoli non si disturbò a sprecare una sola parola o anche un'occhiata per questi due vermi. Così alzò di nuovo il piede e diede un altro pestone brutale.


l'Energia Misteriosa dell'oscurità che circondava il suo piede sgretolò l'Imperatore dei Draghi Chi prima ancora che lui avesse il tempo di squittire un'implorazione. Era morto così dopo un forte crepitio.


Fino a questo punto, ogni imperatore divino nella storia del Regno degli Dei era morto più o meno di vecchiaia. Figuriamoci gli imperatori divini, perfino la morte di un Dio Stellare o un Dio Lunare di solito era una notizia scioccante che sconvolgeva l'intero Regno degli Dei.


Ma oggi questi imperatori divini erano stati radunati insieme come grilli ed erano stati sterminati in massa.


Yun Che fu sul punto di schiacciare anche l'Imperatore dei Draghi Hui quando risuonò il grido tremante e pieno d'odio di Yan Wu: "Sua magnificenza, se posso... vorrei uccidere io stessa questa feccia."


Bastava vedere il sangue che copriva il suo corpo per sapere la gravità delle ferite di Yan Wu. Nonostante il suo potere fosse aumentato grazie a Calamità e Tragedia, zoppicava ancora. Nonostante questo, strinse i denti, sopportò il dolore e si precipitò verso l'Imperatore dei Draghi Chi con tutte le sue forze.


Bianco dell'Arcobaleno, l'Imperatore delle Miriadi di Manifestazioni, quello dei Draghi Chi e quello dei draghi Hui erano stati i quattro principali colpevoli che avevano spinto Yan Tianxiao a sacrificarsi. Tre di loro erano già periti, ma voleva comunque uccidere l'ultimo con le sue mani... anche solo per compiere il suo ultimo dovere filiale...


Yun Che ritirò la sua energia oscura e lanciò un'occhiata a Qianye Ying'er. Poi diede un calcio alla pancia dell'Imperatore dei Draghi Chi, distruggendo il suo ultimo briciolo di vitalità ed aura draconica, e scagliò il suo corpo mezzo morto da Yan Wu.


Lo sguardo della donna si riempì di luce rossa mentre incanalava così tanta energia diabolica Yama quasi da superare i suoi limiti. Invece che brandire la sua lancia, aveva scelto di infilzare l'Imperatore dei Draghi Chi a mani nude e inondare il suo corpo con il suo potere pieno d'odio.


L'Imperatore dei Draghi Chi strabuzzò gli occhi in modo innaturale. L'ultima immagine impressa nei suoi occhi fu il massacro dei suoi draghi Chi...


Se fosse... stato solo... tutto un incubo...


<em>BOOM!!</em>


L'energia di Yan Wu eruttò di nuovo e un'esplosione annientò l'ultimo filo di coscienza e distrusse il corpo orgoglioso che era vissuto per decine di migliaia di anni.


Sangue di drago macchiò le braccia di Yan Wu e schizzò per tutto il suo corpo. Per un momento il suo sguardo divenne vacuo, poi dai suoi occhi velati iniziarono a cadere lacrime.


<em>Hai visto onorabile padre...?


Non sei morto inutilmente... è stato grazie al tuo sacrificio ad aver protetto il Sovrano dei Diavoli finché non è tornato. Sei stato tu a portare la nuova vita che nessuno nella Divina Regione Settentrionale si sarebbe mai aspettato...


Sei l'eterno orgoglio di noi diavoli Yama!</em>


Non sapeva quando Yun Che si fosse avvicinato. Dopo aver evocato un raggio di pura oscurità e pulito il sangue che le copriva il volto e l'abito, iniziò a guarirla delicatamente.


"..." Yan Wu si girò e fissò con fare stordito Yun Che.


"Non lasciare che questo sangue sporco macchi il tuo corpo o la tua anima." Disse Yun Che. Il freddo mostruoso e l'oscurità che prima dominava il suo tono era stato rimpiazzato da indifferenza, ma gentilezza sicura: "Tuo padre nell'aldilà sicuramente vuole vedere come sua figlia e il suo regno diventano più potenti."


Dopo aver detto questo, alzò la mano ed evocò un calderone nero come la pece.


Era l'artefatto diabolico dell'eredità del regno dei diavoli Yama, il calderone infernale dei diavoli Yama!


Sei aure oscure distinte stavano fluttuando dentro il calderone. Una di esse... era l'aura del Diavolo Yama che portava suo padre.


(Uno dei poteri primari dei diavoli Yama è perito per sempre insieme a Tian Guhu.)


Yun Che aveva ottenuto il calderone infernale dei diavoli Yama dai tre antenati. Perfino Yan Tianxiao, l'Imperatore Divino del regno, lo aveva toccato solo due volte durante la sua vita. Finché Yun Che avesse posseduto questo artefatto, il regno dei diavoli Yama non sarebbero mai stati liberi dal suo giogo.


Oggi lo aveva restituito a Yan Wu.


Questo significava che il regno dei Diavoli Yama aveva ottenuto vera libertà e indipendenza in questo nuovo mondo.


Dopo che Yan Wu prese il calderone infernale dei diavoli Yama, le sue guance iniziarono a tremare e si morse le labbra così forte da sanguinare. Quando mise via l'artefatto, alla fine perse il controllo delle sue emozioni, abbracciò Yun Che, seppellì la testa nel suo petto e pianse.


"Emh..." Yun Che spalancò gli occhi. Si sporse all'indietro istintivamente e alzò le mani, ma i singhiozzi di Yan Wu erano così strazianti che alla fine non ebbe il cuore di spingerla via.


"-!@#%$..." Ogni traccia di compassione che Qianye Ying'er aveva provato un secondo fa fu rimpiazzata da furia. Si girò e mormorò a denti stretti: "Bast***a!"


Yan Uno, Yan Due e Yan Tre si stavano ripulendo le mani dal sangue di drago dopo aver ucciso l'ultimo Drago Avvizzito e Dio Drago. Quando volsero gli sguardi verso Yun Che però strabuzzarono gli occhi.


Figlio di...


...Significa che dovremo trattare la nostra bis-bis-bis-bis-bis-bis... bisnipote come la nostra antenata d'ora in avanti?


In netto contrasto con il loro aspetto comico, il terreno sotto e dietro di loro era cosparso di carne, sangue ed ossa di drago.


I cinque Venerabili Draghi Avvizziti e sette Dei Drago erano morti tutti senza un briciolo di dignità o classe. Un cane selvaggio picchiato a morte per strada probabilmente avrebbe conservato più dignità.


Anche la reputazione che l'Imperatore del Drago, i Draghi Avvizziti e gli Dei Drago avevano coltivato per un milione di anni... era stata annientata in un solo giorno.


Se qualche discendente degli Dei Drago fosse sfuggito al massacro e fosse sopravvissuto, avrebbe fatto tutto in suo potere per seppellire questo evento vergognoso.


Il campo di battaglia ad ovest era molto, molto più sanguinoso di quello degli antenati Yama.


Se qualcuno avesse pensato che i coltivatori del nord avrebbero sfogato un giorno di rabbia ed odio, si sarebbe sbagliato di grosso. No, avevano un milione di anni di disperazione, paura e odio da sfogare sui loro nemici.


La differenza tra un coltivatore in condizioni normali e uno soppresso dalla proiezione del drago di Yun Che era evidente. Una battaglia all'inizio alla pari era diventata un massacro completamente unilaterale.


Il loro sangue oscuro ribollì tirannicamente mentre falciavano le vite dei Sovrani dei Draghi, che prima erano stati in così netto vantaggio, come se fossero spighe di grano.


Scaraventavano Sovrani e Maestri dei Draghi a terra e li brutalizzavano con la loro Energia Misteriosa dell'oscurità. Alcuni fecero a pezzi le loro vite a mani nude e anche con i denti.


Le truppe dei Draghi Hui e Chi non erano in condizioni molto migliori. Dopo aver perso i loro imperatori divini, avevano perso l'ultimo briciolo della loro convinzione. Di fronte a loro c'erano i coltivatori demoniaci del nord. Dietro di loro gli spietati Draghi Blu li pugnalarono alla schiena...


In un certo senso stavano morendo in modo ancora peggiore rispetto agli Dei Drago.


Potevano accettare la morte, ma perire in modo così miserabile senza nemmeno poter reagire era una storia completamente diversa.


Abbandonarono ogni dignità e implorarono pietà con tutte le loro forze, ma tutto ciò che ricevettero in risposta fu una completa mancanza di esitazione e artigliate insanguinate e spietate.


Il regno delle Miriadi di Manifestazioni era la sola organizzazione presente che avrebbe potuto opporsi in qualche modo ai nemici, ma erano troppo occupati a venire massacrati dai potenti Qilin. Più della metà di questi potenti Divine Master che normalmente erano così difficili da uccidere morirono in meno di quindici minuti.


Sangue di drago veniva versato in ogni secondo, in ogni istante di questa guerra. Tingeva il cielo del regno degli dei devastato di rosso scuro.


Quasi si respirava direttamente sangue da quanto aveva iniziato a permeare l'aria.


Nel frattempo, Long Bai giaceva da solo per terra mentre le grida strazianti dei suoi compagni risuonavano nell'aria.


Era l'Imperatore del Drago, ma ora era rimasto da solo come una vecchia scarpa in uno scolo, ignorato da tutti.


Long Bai era vissuto per trecentocinquantamila anni, così ventiquattro ore erano uno schiocco di dita per lui. Adesso però ogni istante gli sembrava lungo e arduo come mille anni di sofferenze.


Era stato costretto a guardare mentre i suoi antenati, i Draghi Avvizziti, venivano massacrati, come i suoi Dei Drago erano morti in modo orribile. Tuttora doveva sentire gli ululati a squarcia gola dei Sovrani e dei Maestri dei Draghi.


Avrebbe preferito morire sul posto che soffrire ancora questo tormento.


Sembrava che nessuno avesse intenzione di ucciderlo, nemmeno i mortali che normalmente non avrebbe degnato di uno sguardo.


La sua nemesi che odiava fino all'osso stava fluttuando in alto nel cielo e stava accettando le lodi e il rispetto del mondo.


<em>Non è giusto...


Io, l'Imperatore del Drago, ho dovuto coltivare la mia Energia Misteriosa, il mio cuore e il mio spirito per trecentocinquantamila anni prima di poter diventare il monarca del Caos Primordiale.


Ma lui, un giovane di trent'anni che ha vissuto meno di un decimillesimo della mia vita... mi ha sconfitto, mi ha umiliato e ha anche distrutto gli Dei Drago che hanno governato il mondo per un milione di anni...


L'eredità del Mio Malvagio, quella dell'Impeartrice Diabolica, il dono del Dio Drago e perfino Shen Xi...


Perché... è riuscito ad ottenere facilmente tutto quello che un altro non sarebbe riuscito ad ottenere nemmeno sacrificando tutto quello che possiede?


Perché il cielo è così ingiusto?


Perché è così assurdo!!


Perché...</em>


Riuscì in qualche modo a rialzarsi, ma passò solo un istante prima che cadesse di nuovo in ginocchio. Non poteva nemmeno raddrizzare la schiena.


Le sue ferite erano molto più gravi di ciò che sembrava all'esterno. I suoi organi interni e le sue Vene Misteriose erano stati consumati dall'oscurità o ridotti in cenere dalle fiamme. Se la sua forza vitale non fosse stata incredibilmente potente, sarebbe già morto più di mille volte.


Nel cielo, dopo che Yan Wu smise gradualmente di piangere, alla fine si rese conto di quello che aveva fatto e si allontanò. Troppo colta dal panico per asciugarsi le lacrime, si inchinò profondamente e si scusò: "Le mie scuse sua magnificenza. Yan Wu non intendeva..."


Yun Che scosse la testa e le sorrise: "È un bene che tu sia riuscita a piangere."


"..." Dopo che Yan Wu si asciugò le lacrime, dichiarò con rinnovata determinazione: "Non si preoccupi sua magnificenza. Noi diavoli Yama non siamo così fragili normalmente. Giuro che i diavoli Yama recupereranno la loro gloria precedente in meno di diecimila anni! Diventeremo la sua arma più affilata e leale!"


Era sia una promessa che una dichiarazione riguardo al futuro del regno.


 "Molto bene." Yun Che annuì. "Non vedo l'ora."


Dopo aver detto questo, si girò e ordinò a tutti i coltivatori del nord: "Finiteli!"


Usare sia l'Energia Misteriosa che l'energia spirituale allo stesso tempo mentre utilizzava il Manico Misterioso come mezzo naturalmente era più stancante rispetto a consumare solo energia spirituale. Nonostante la sua energia spirituale e la sua padronanza nel manipolare l'anima del Dio Drago fossero aumentate moltissimo grazie ai suoi quasi tre anni di coltivazione in coppia con la Divina Anima Immacolata di Shui Meiyin, non poteva mantenerla per troppo tempo. Era la soppressione spirituale più forte nell'universo dopotutto.


Iniziò a sentirsi un po' stordito, ma naturalmente non poteva mostrare debolezza visto che era il Sovrano dei Diavoli.


I coltivatori della regione settentrionale smisero immediatamente di torturare i loro nemici e si concentrarono sull'ucciderli. La velocità con cui massacravano i Sovrani, i Maestri dei Draghi, i Draghi Chi ed Hui aumentò drasticamente.


Considerato ciò che avevano passato, probabilmente i coltivatori dell'ovest avrebbero accolto a braccia aperte questa morte veloce e compassionevole.


Dopo aver posto Shui Yingyue in una barriera, Shui Meiyin apparì accanto a Yun Che e premette le mani contro la sua schiena. Yun Che recuperò la piena lucidità dopo che la Divina Anima Immacolata calmò il suo spirito.


"Non preoccuparti, posso gestirlo alla perfezione." Disse con gentilezza Yun Che.


Ora che si sentiva meglio, si teletrasportò di fronte all'Imperatore dei Draghi dell'Inizio Assoluto.


Senza dire una parole, gli occhi dell'Imperatore dei Draghi brillarono di bianco e una barriera traslucida portò con delicatezza Caizhi da Yun Che.


Yun Che la abbracciò con gentilezza.


Erano passati molti anni da quel giorno fatidico, ma l'aspetto di Caizhi non era cambiato minimamente. Era ancora piccola, delicata e carina come l'aveva vista la prima volta. Sembrava un gattino dormiente tra le sue braccia.


Le sue ferite non erano gravi, ma era innaturalmente indebolita. Chiaramente aveva combattuto fino ad esaurire tutte le sue forze.


Fissò il viso mortalmente pallido e strinse il suo abbraccio. Molto tempo dopo, spostò lo sguardo dal suo viso e disse: "Non dimenticherò il favore che mi hai fatto Imperatore dei Draghi dell'Inizio Assoluto."


Più della metà delle truppe principali del Draghi dell'Inizio Assoluto era perito durante questa battaglia. L'imperatore stesso si era impegnato molto per proteggere Caizhi. Erano entrambi grandi favori che avrebbe ricordato per molto tempo.


"Non importa." Disse l'Imperatore dei Draghi dell'Inizio assoluto. "Tratta bene la mia padrona e tutto andrà bene."


"Mn." Rispose piano Yun Che. Caizhi era sua moglie. Non c'era bisogno di fare cerimonie per qualcosa di così ovvio.


Probabilmente poteva rimuovere l'impronta che l'Imperatrice Diabolica Colpo Celeste Nemesi dei Diavoli aveva impresso nell'anima del capo dei draghi usando la Calamità dell'Oscurità Eterna.


Tuttavia dopo un breve momento di esitazione Yun Che decise di non menzionarlo.
                                
                                



