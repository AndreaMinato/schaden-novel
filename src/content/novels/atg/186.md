---
title: Capitolo 186 – Dragon Fault
pubDate: 2023-11-09T14:00:10.548Z
tags:
    - atg
---


CAPITOLO SPONSORIZZATO grazie a Blacis!
-Alstor

Yun Che si rialzò in piedi con un balzo, come un pesce che salta fuori dall'acqua. Si guardò le mani e percepì un potere ribollire in tutto il suo corpo, come in un sogno.

L'improvviso scatto di Yun Che aveva ovviamente sorpreso Chu Yuechan che lo fissò e chiese con voce debole: “Yun Che... tu...”

Ormai erano passate già sei ore da quando Yun Che era svenuto ed era stata attivata la Barriera Frozen Soul. Nelle sue terribili condizioni, Chu Yuechan non si era arresa e aveva cercato di rimanere cosciente, aspettando che Yun Che si rialzasse. Tuttavia, non si sarebbe mai aspettata che, oltre a riprendersi, sarebbe anche recuperato tutte le sue forze e che persino il suo corpo sarebbe stato ricostruito.

“Ora sto bene.” Yun Che abbassò le braccia, poi accennò un sorriso. Guardò il Generale Draconico che era stato totalmente isolato all'esterno della Barriera Frozen Soul e chiese a bassa voce: “È stata questa barriera a proteggerci?”

“Umpf, ma dai! Se non fosse stato per questa barriera, avresti potuto scordarti di passare di livello e saresti già stato ammazzato almeno cento volte!” disse Jasmine, assonnata.

“Questa è una Barriera Frozen Soul; reggerà per altre quattro ore. Tu... stai bene per davvero?” Chu Yuechan guardò Yun Che e gli rispose con una voce ancora carica di incredulità.

Yun Che sorrise leggermente e non disse nulla. Rilasciò verso l'esterno un po' di Profound Energy, ripulendo tutte le macchie di sangue sulla sua pelle. In un istante, il sangue sul suo volto, sulle sue mani e sul resto del suo corpo scomparve, mostrando chiaramente i buchi sui suoi vestiti. La sua pelle era brillante e pulita come la giada, senza nessuna traccia di cicatrici.

Quella scena fece apparire negli occhi di Chu Yuechan un po' di incertezza. Yun Che si abbassò e inviò un rivolo di Profound Energy dentro Chu Yuechan per proteggere il suo cuore, poi le disse con un'espressione gentile dipinta sul volto: “Aspettami qui. Andremo subito via da questo posto.”

Dopo aver finito di parlare, Yun Che afferrò lo spadone a terra e corse fuori dalla Barriera Frozen Soul... era una barriera protettiva, ma anche di isolamento. Non si poteva entrare dall'esterno, ma si poteva uscire.

Essere passato al secondo livello della Grande Via del Budda aveva fatto crescere di molto la forza fisica di Yun Che. Lo spadone da millenovecentocinquanta chili che teneva fra le mani gli sembrava così leggero che era come se non esistesse. Si sentiva anche molto più leggero di un normale praticante del Profound armato di spada leggera. Quando uscì dalla Barriera Frozen Soul fece una spazzata orizzontale con lo spadone. In una fila di esplosioni, tutti i Guerrieri Draconici di pietra furono fatti a pezzi come rami secchi... completamente annientati.

Ora la forza contenuta in un attacco era semplicemente incomparabile rispetto a prima. Più di venti Guerrieri Draconici erano stati distrutti con un solo fendente. Poi Yun Che si voltò e saltò in alto. Con un ruggito, menò un fendente verso il Generale Draconico.

Poche ore prima, era stato quasi ucciso da un solo colpo del Generale Draconico... e adesso, voleva scoprire se il suo nuovo corpo rigenerato poteva competere con lui in uno scontro diretto.

Boom!!

Gli due spadoni si scontrarono ferocemente. Con un rumore assordante, due solchi si intersecarono nel terreno sotto ai loro piedi. Il Generale Draconico indietreggiò, mentre Yun Che fu scagliato via. Dopo aver toccato terra, strisciò per parecchio prima di riuscire con fatica a fermarsi e per un po' si sentì le mani deboli.

Sulla lama della Spada Colossale del Signore Supremo era apparso un altro taglio profondo circa un pollice.

L'arma si era scontrata due volte con l'enorme spadone impugnato dal Generale Draconico e in entrambi i casi sulla sua lama era stato inciso un solco. Questa era la differenza tra due livelli completamente diversi.

Yun Che abbassò leggermente le sopracciglia. Anche se la sua forza era aumentata enormemente, il Generale Draconico aveva raggiunto il quinto livello dello Spirit Profound Realm e usava un rarissimo spadone di grado Sky Profound. La sua speranza di poterlo affrontare in uno scontro diretto era tutto sommato un po' troppo ingenua.

Tuttavia Yun Che non mostrò segni di agitazione. Possedendo il Tomo del Dio della Prigione Sirius, gli avversari armati di spadone erano quelli che lo spaventavano di meno, perché conosceva fin troppo bene ogni aspetto di quell'arma. Il suo sguardo scivolò sull'arma impugnata dal Generale Draconico e nel suo sguardo brillò una luce bizzarra.

Le armi Sky Profound; probabilmente ce n'erano solo dieci in tutto il Ventoblu Empire! E in quanto a spadoni Sky Profound, praticamente non ne esistevano.

Ma oggi ne aveva davvero uno davanti a sé!

Anche se era nel Luogo di una Prova, lì poteva anche morire o salire di livello... quindi era un posto reale a differenza del mondo illusorio delle Prove della Fenice. Quindi anche quell'arma Sky Profound di fronte ai suoi occhi era reale!!

Non appena ci pensò, Yun Che sollevò lo sguardo e portò in alto il suo spadone. Caricò verso il Generale Draconico come un fulmine, ma stavolta non lo attaccò di nuovo frontalmente. Al contrario, quando l'avversario reagì cercando di parare il suo colpo, si spostò improvvisamente usando Ombra del Dio Stellare. Scattò a sinistra e sferrò un fendente verso il basso con tutte le sue forza.

La resistenza fisica e la potenza del Generale Draconico era incredibilmente terrificanti tanto quanto la sua arma, ma aveva un grosso punto debole: la sua lentezza. Yun Che l'aveva capito chiaramente mentre era in fin di vita, prima di raggiungere il nuovo livello della Grande Via del Budda.

Con un botto, lo spadone colpì violentemente la spalla destra del Generale Draconico. La sua armatura giallo-dorata cadde subito a pezzi, ma il nemico si sbilanciò verso sinistra soltanto per un istante; non perse nemmeno l'equilibrio. Il Generale Draconico rispose con un fendente orizzontale.

Yun Che si ritirò a grande distanza, evitando il contrattacco. Poi, strinse i denti... il corpo di quel tizio è troppo robusto, non sono riuscito a ferirlo neppure col mio spadone... non mi sorprende che non sia morto dopo essere stato colpito consecutivamente da Phoenix Break, Empyrean Dance of the Phoenix Wing e Fendente del Lupo Celeste mentre ero sotto l'effetto di Burning Heart.

Ma non credo affatto che potrai resistere ancora a lungo!

Gli occhi di Yun Che si illuminarono e scattò di nuovo in avanti. Corse rapidamente intorno al Generale Draconico usando Ombra del Dio Stellare, lasciandosi alle spalle parecchie immagini residue. Ogni attacco del Generale era assolutamente spaventoso, ma ognuno di essi colpì solamente le immagini residue. Ognuno dei fendenti di Yun Che, invece, andava a segno con precisione.

Boom! Boom! Boom! Boom...

Dopo essere stata colpita brutalmente da Yun Che per varie decine di volte, l'armatura dorata del Generale Draconico si riempì di buchi, ma non c'era nessun segno di ferite. Il Generale si girò di novanta gradi e fece una spazzata orizzontale verso Yun Che, ma stavolta il ragazzo non indietreggiò per schivare.

“Empyrean Dance of the Phoenix Wing!”

BOOM!!!

Per quell'attacco, Yun Che mirò alla testa del Generale Draconico. Dopo il rumore di un esplosione, una lingua di fiamme eruppe dal centro della testa del Generale. Il suo elmetto andò subito in frantumi e ululò dal dolore. Finalmente, per la prima volta perse l'equilibrio e barcollò all'indietro per qualche passo. In quella condizione, la sua mano sinistra lasciò inconsciamente l'elsa dello spadone per recuperare l'equilibrio.

E Yun Che stava proprio aspettando il momento in cui avrebbe spostato una mano dall'impugnatura.

Un'altra debolezza dello spadone era il polso! A causa del peso eccessivo dell'arma, quando la si brandisce si devono usare entrambe le mani. Solo così la si può usare al massimo della sua potenza. Ma a causa di quel peso immenso, quando i polsi venivano colpiti con forza era molto facile perdere la presa... specialmente se lo si teneva con una mano sola!

Concentrandosi sul polso destro del Generale Draconico, Yun Che corse verso di lui veloce come un lampo e l'aura della sua Profound Energy divenne immensamente caotica.

“Falling Moon Sinking Star!!”

Non appena il Generale Draconico riprese l'equilibrio, lo spadone di Yun Che colpì con forzaproprio il polso della mano con cui impugnava la sua arma.

Bang!!

Nel mezzo dell'impatto assordante, il Generale gridò dal dolore ancora una volta. Il suo intero braccio fu scagliato verso l'alto e persino l'armatura che lo proteggeva si sbriciolò. Lo spadone dalla forma strana volò via dalla sua mano, come Yun Che aveva previsto. Dopo essere stata scagliata via per varie decine di metri, l'arma cadde pesantemente a terra... proprio prima che atterrasse, accompagnata da un rumore simile a quello di un terremoto, apparve nel terreno una gola lunga parecchi metri.

Yun Che si avvicinò di scatto e arrivò accanto allo spadone del Generale. Usando entrambe le mani, afferrò l'elsa simile a un osso di drago, stringendola con forza.

Anche se si aspettava che quello spadone fosse più pesante della Spada Colossale del Signore Supremo, quando la impugnò rimase scioccato. Infatti pesava almeno il doppio della Spada Colossale del Signore Supremo, quindi almeno quattromila chili! Se poco prima non avesse raggiunto il secondo livello della Grande Via del Budda, avrebbe potuto sollevarla ma non avrebbe potuto nemmeno sognarsi di poterla utilizzare liberamente, come faceva con la Spada Colossale del Signore Supremo.

Sebbene entrambe le armi fossero spadoni, Yun Che impugnando quella del Generale aveva la sensazione incomparabilmente diversa.. Anche la sua aura cambiò completamente, diventando una tigre feroce con le fauci spalancati e gli artigli pronti a attaccare con una forza così esplosiva da fare tremare la terra.

La sua Profound Energy si riversò nello spadone e il nome dell'arma gli apparve nella mente...

“Dragon...  Fault... che spada fantastica, che nome stupendo!” disse Yun Che a bassa voce e agli angoli della sua bocca apparve un piccolo sorriso. Anche se tra un'arma Earth Profound e una Sky Profound c'era una differenza di un solo Realm, il divario in peso, potenza e aura era insormontabile. L'aura del Generale Draconico venne più che dimezzata quando perse Dragon Fault, proprio come una tigre a cui vengono tolti zanne e artigli. Questo fece sì che Yun Che non lo percepisse più come un pericolo.

Posò lo sguardo sul Generale Draconico, e disse con una fredda risata: “Con questa spada che mi hai dato, ti rispedirò a Ovest!”

<em>Nota di Alstor: “ti rispedirò a Ovest” fa riferimento alla Terra Pura, il paradiso dell'Amidismo<a href="https://it.wikipedia.org/wiki/Amidismo#Terra_Pura_Orientale"></a> (anche detto Buddhismo della Terra Pura),che secondo la tradizione si trova, appunto, a ovest.</em>

Non appena ebbe pronunciato quelle parole, corse verso il Generale. Tra le mani di Yun Che, Dragon Fault mostrò per la prima volta la sua potenza offensiva, seguita da stridenti vortici di vento. Con un rumore tonante,l'arma colpì con un fendente il Generale Draconico. Si sentì solo un “rip” assordante e l'armatura dorata si disintegrò come un sottile foglio di carta. Il Generale ululò e fece parecchi passi indietro. Un taglio profondo più di un pollice e lungo più di due piedi gli squarciava il corpo.

Il risultato di quell'attacco fece sorridere Yun Che dalla soddisfazione. Senza aspettare che l'avversario recuperasse l'equilibrio, saltò in alto e fu interamente avvolto dalle Fiamme della Fenice. I suoi occhi puntarono la testa del Generale Draconico e disse con una voce fredda come il ghiaccio: “Vediamo se la tua testa resiste alla forza di questa Arma Sky Profound!”

“Empyrean Dance of the Phoenix Wing!”

Yun Che, ricoperto di fuoco, scattò a mezz'aria colpendo la testa del Generale Draconico. Con uno scoppio le fiamme esplosero e il potere del Fuoco della Fenice lo travolse attraverso Dragon Fault. Oltre allo spesso e pesante elmetto del Generale, anche la sua testa si frantumò in un istante riempendo il cielo di frammenti di pietra.

Yun Che atterrò senza fatica. Teneva Dragon Fault orizzontalmente, davanti a sé, con entrambe le mani e nei suoi occhi brillava una luce euforica. Alle sue spalle il Generale Draconico cadde lentamente, con la testa completamente polverizzata. Poi, con un botto smorzato, si schiantò a terra sollevando nel cielo una nuvola di polvere.]]></content:encoded>


