---
title: Capitolo 1860 – Il Dominio di Yun (prima parte)
pubDate: 2025-03-10T08:57:10.514Z
tags:
    - atg
---


Capitolo regolare,
0 capitoli in coda, 0/10
-Schadenfreude


La morte di Long Bai rappresentava la fine di un'era, l'inizio di una nuova epoca.


I coltivatori della Divina Regione Settentrionale si erano già radunati dietro Yun Che. Nel momento in cui il sovrano si girò a guardarli, si erano già inginocchiati, prostrandosi e gridando: "Sua magnificenza!"


La maggior parte di loro era esausta o gravemente ferita, e stavano ancora arrancando grazie all'energia data loro da Calamità e Tragedia. Tuttavia i loro saluti sembravano più fragorosi e assordanti di quelli precedenti.


In effetti pareva quasi che ogni coltivatore della Divina Regione Settentrionale stesse facendo del suo meglio per gridare a squarcia gola.


Nelle retrovie, i Re del Brahma e i coltivatori del Mare Profondo sopravvissuti si inginocchiarono. Ancora più indietro, anche i Qilin e i Draghi Blu fecero lo stesso, tremando con inquietudine e paura.


"..." Yun Che annuì. "Potete alzarvi."


Tuttavia nessuno dei coltivatori del nord lo fece.


Fen Daoqi sollevò la testa per guardare Yun Che. Fece un paio di respiri profondi per poi dire con voce tremante: "Sovrano dei Diavoli, abbiamo... abbiamo vinto... vero?"


"Sì, abbiamo vinto." Yun Che annuì con solennità. "Tra i quattro regni sovrani della Divina Regione Orientale, due sono stati distrutti e due sono passati dalla nostra parte. Il regno dell'Eternità è stato bagnato con il sangue dei suoi cittadini mentre il regno degli Dei Lunari si è ridotto ad una roccia fluttuante e ceneri. Il regno degli Dei Stellari... e il regno del Monarca del Brahma si sono uniti a noi, così la Divina Regione Orientale è stata pacificata completamente."


"Tra i quattro regni sovrani della Regione Meridionale, abbiamo schiacciato il regno del Mare Meridionale e intimorito fino alla sottomissione i regni Xuanyuan e del Viola Misterioso, e il regno del Mare Profondo delle Dieci Direzioni si è unito volontariamente a noi."


"Il quarto più grande ostacolo, la Divina Regione Occidentale, ha perso tutti i suoi Divine Master, l'Imperatore del regno Chi, dei draghi Hui e quello delle Miriadi di Manifestazioni. Ormai questi quattro regni sovrani esistono solo di nome, non hanno più il potere di minacciarci. Per quanto riguarda i Qilin e i Draghi Blu..."


Questa breve pausa fece rabbrividire tutti i Qilin e i Draghi Blu.


"Sono vivi solo per mio capriccio e controllo fermamente il loro destino."


Yun Che scorse con lo sguardo la folla e iniziò a dire con lentezza e gravità: "Ora non c'è nulla in questo universo che possa impedire l'avanzata della nostra Divina Regione Settentrionale."


"D'oggi in avanti, finché rimarrò in questo mondo, nessuno potrà malignare, insultare o disprezzare i coltivatori dell'oscurità della Divina Regione Settentrionale senza un motivo valido!"


"Voi, i vostri compagni e i vostri clan, i vostri figli e i vostri discendenti, tutti voi potrete scappare dal giogo che vi è stato legato attorno al collo per un milione di anni! Potete finalmente alzare la testa con orgoglio e rivelarvi! Sarà l'era della Divina Regione Settentrionale e saremo noi a controllare il Regno degli Dei!"


I coltivatori del nord non si erano ancora calmati. Erano appena usciti vittoriosi da una battaglia sanguinosa e terribile. Stavano ancora pensando al massacro dei loro compagni e il drastico ribaltamento della situazione avvenuto dopo. Così erano ancora pieni di sete di sangue e le loro menti erano ancora annebbiate da una densa foschia di sangue.


Tuttavia il decreto del Sovrano dei Diavoli aveva dichiarato la chiusura del conflitto e così il loro astio si dissolse in lacrime calde che rigarono le guance dei guerrieri.


Finalmente i loro nervi tesi iniziarono a rilassarsi e l'intento assassino si dissipò silenziosamente insieme all'Energia Misteriosa che tenevano ancora istintivamente. Non potevano più nemmeno sentire l'odore del sangue nell'aria.


<em>Thud...</em>


Molti di loro si accasciarono a terra mentre perdevano le forze. Tuttavia tornarono frettolosamente in ginocchio mentre chinavano le teste e assumevano una postura umile e modesta. Le loro palpebre tremanti erano piene di venerazione che avrebbero serbato per il resto della vita, una riverenza che avrebbero tramandato per mille generazioni.


Fen Daoqi chiuse lentamente gli occhi mentre si prostrava profondamente verso Yun Che. Ogni sua parola era accompagnata dalle lacrime: "La forza della Divina Regione Occidentale ha superato ogni nostra immaginazione, ogni nostri incubo più terribile. Se non ci fosse stato il Sovrano dei Diavoli, saremmo rimasti intrappolati per sempre in quella gabbia di oscurità. Forse non avremmo mai avuto l'occasione di combattere per cambiare il nostro destino."


"Non ci dimenticheremo mai della magnanimità del Sovrano dei Diavoli e non... potremo... mai... ripagarla abbastanza..."


Fen Daoqi premette la fronte contro il terremo per molto tempo. In quanto ex precettore imperiale del regno della Luna Ardente, era pieno di saggezza ed esperienza. Tuttavia non riusciva a trovare le parole per esprimere la sua gratitudine e ciò che provava in questo momento incredibile.


Questa battaglia decisiva aveva incluso varie Regioni Divine... e quella Occidentale era stata incredibilmente terrificante. Dopotutto i loro stessi corpi portavano testimonianza della loro potenza.


Senza Yun Che, la condizione miserabile e triste della Divina Regione Settentrionale non si sarebbe fermata ad un mero milione di anni... sarebbe continuata ad oltranza, finché la Divina Regione Settentrionale non fosse collassata naturalmente.


Le parole "coltivatori dell'oscurità" e "diavolo" sarebbero rimasti per sempre sinonimi di peccato e sporco, una convinzione profondamente impressa nelle menti di tutti gli esseri umani di questo universo.


Così le parole di Fen Daoqi ebbero un grande impatto su ogni guerriero del nord. Si prostrarono tutti di fronte a Yun Che e gridarono:


"Non ci dimenticheremo mai della magnanimità del Sovrano dei Diavoli e non potremo mai ripagarla abbastanza!"


"Non ci dimenticheremo mai della magnanimità del Sovrano dei Diavoli e non potremo mai ripagarla abbastanza!!"


"NON CI DIMENTICHEREMO MAI DELLA MAGNANIMITÀ DEL SOVRANO DEI DIAVOLI E NON POTREMO MAI RIPAGARLA ABBASTANZA!!!"


.....


Anche se erano chiaramente deboli ed esausti, le loro grida erano diventate più forti ad ogni ripetizione, finché le loro voci non riecheggiarono per tutta la regione del Mare Profondo.


Nelle retrovie, l'Imperatore Qilin alzò lentamente la testa e si riempì di sorpresa e ammirazione.


Le urla non contenevano la minima lusinga e paura a cui si era abituato da tempo, invece sembravano provenire dal profondo delle loro anime.


Era quasi impossibile ripagare qualcuno che ti salvava la vita, così come avrebbero potuto ripagare il debito di aver salvato una regione divina così vasta, tutte le vite contenute al suo interno e quelle di ogni generazione successiva.


Adesso, anche se Yun Che avesse ordinato loro di sacrificarsi, l'Imperatore Qilin era convinto che tutti loro si sarebbero suicidati senza un briciolo di rimpianto o rimorso.


Questa riverenza e lealtà che permeava le loro ossa... Né lui, né l'Imperatrice del Drago Blu potevano ottenere una fedeltà simile.


Yun Che mosse le dita, creando una piccola e sottile barriera che isolava dai suoni attorno a Caizhi. Un'altra ondata di energia si diffuse dal suo corpo e zittì tutte le voci.


"I frutti di questa battaglia non sono solo merito mio! Né ho salvato la Divina Regione Settentrionale da solo. L'abbiamo fatto tutti insieme. Ognuno di voi!"


Yun Che sospirò piano e disse: "Il ritorno anticipato di Long Bai, la città del Mondo del Drago, i Venerabili Draghi Avvizziti... erano tutte variabili inaspettate che non potevamo prevedere. Tuttavia non ho fatto abbastanza preparativi per queste possibilità prima di entrare nel Regno Divino dell'Eternità. È stato un mio errore e questo ha causato gravi conseguenze per tutti noi."


Chi Wuyao strinse gli occhi in modo impercettibile... Naturalmente nulla di tutto questo era colpa di Yun Che. Non ci si poteva preparare per una variabile imprevedibile, per definizione. Nemmeno lei aveva potuto prevedere tutti i cambiamenti accaduti nel regno del Dio Drago. In effetti se non fosse riuscita a nascondere un filo spirituale in Zhou Xuzi, i risultati della battaglia di oggi sarebbero stati ancora più catastrofici.


Tuttavia le parole di Yun Che erano le più appropriate in questo momento.


Dopotutto ogni imperatore aveva bisogno di essere eloquente e di avere il sostegno della sua gente.


"Il Regno Divino dell'Eternità è un mondo unico che segue le sue leggi speciali, così non è qualcosa che può essere influenzato dal mondo esterno. Tuttavia il potere della perla si è quasi azzerato ed è stato impegnativo anche tenerla attiva per tre anni. Di conseguenza, era incredibilmente instabile e ogni attacco esterno avrebbe potuto farla collassare... Il risultato sarebbe stato catastrofico."


Yun Che scorse con lo sguardo verso ovest e guardò il suolo macchiato di sangue. "Probabilmente la Regina Diabolica ve lo ha già detto. Questo significa anche che avevate abbastanza tempo per fuggire, eppure avete scelto di rimanere indietro... In questa situazione disperata, non siete rimasti per la regione settentrionale o voi stessi, ma solo per me."


Ogni parola era piena di emozione.


Non si stava riferendo solo alle persone inginocchiate di fronte a lui, ma anche a coloro che erano morti proteggendolo prima che tornasse... Tuttavia non erano più qui per sentire queste parole, né per vedere il brillante futuro che aspettava la Divina Regione Settentrionale, la luce che cercavano da generazioni.


"Se non mi aveste difeso disperatamente fino all'ultimo istante, sicuramente il Regno Divino dell'Eternità sarebbe collassato. Sarei stato scagliato in un posto sconosciuto da una scia caotica dello spazio, e nel peggior caso possibile... sarei morto."


Non era affatto un'esagerazione. Era stata He Ling in persona a dirglielo.


"Ogni briciolo della vostra forza, ogni goccia del vostro sangue, ogni sacrificio ha finito con il salvarmi. Ad essere esatti, ha anche salvato la Divina Regione Settentrionale. Così, non sono stato solo io a cambiare il fato della Divina Regione Settentrionale e riscrivere i nostri libri di storia... siete stati anche voi a farlo."


Quando Yun Che aveva lasciato il Regno Divino dell'Eternità, Long Bai praticamente era ad un braccio di distanza dalla Perla dell'Eternità.


Di conseguenza, ogni attacco, ogni goccia di sangue e ogni vita sacrificata per questa causa aveva fatto guadagnare tempo prezioso a Yun Che. Erano stati tutti indispensabili.


"Tutti i vostri nomi saranno ricordati dalla storia della Divina Regione Settentrionale. È l'onore e la gloria speciali che appartengono a tutti voi. E in futuro, sarà qualcosa che dovrete proteggere insieme."


Tutti i coltivatori del nord sentirono ribollire il sangue nelle vene e lacrime calde iniziarono a scorrere dai loro occhi.


Energia oscura eruttò dal corpo di Yun Che e fece alzare tutti i coltivatori del nord. "Alzatevi. Ora non è il momento di rimuginare, avete un obiettivo ancora più importante."


"Andate a radunare i corpi dei nostri compagni caduti e preparateli per la sepoltura... Non perdetevi nemmeno una goccia del loro sangue. Dobbiamo erigere un monumento per loro in ogni terra della Divina Regione Settentrionale. Un monumento che durerà per sempre!"


Fen Daoqi camminò fino ad arrivare di fronte al gruppo e si inchinò di nuovo a Yun Che. Le lacrime rigavano il suo viso rugoso mentre diceva: "Ubbidiamo solennemente alle parole del Sovrano dei Diavoli."


Dopodiché i coltivatori del nord si dispersero nel campo di battaglia. Seguirono le tracce rimaste dell'Energia Misteriosa dell'oscurità per rintracciare i loro compagni caduti.


Le condizioni di vita crudeli della loro regione inevitabilmente avevano causato molte ostilità e risentimenti tra i loro regni stellari. Tuttavia, in quel momento, quando trovavano il corpo di chi un tempo era stato il loro nemico più odiato, non avrebbero provato la minima gioia. Invece si chinarono e avvolsero i resti con l'Energia Misteriosa più delicata che potessero produrre, temevano solo di poter danneggiare il corpo.


Dopo aver combattuto questa battaglia sanguinosa per il futuro della Divina Regione Settentrionale, ogni loro risentimento passato si era dissolto.


Yun Che si girò a guardare con calma i coltivatori del Mare Profondo.


Il regno del Mare Profondo delle Dieci Direzioni non li aveva traditi e, ad essere sincero, era davvero sorpreso.


Fu in quel momento che Cang Shitian avanzò e si prostrò di fronte a Yun Che. Gridò: "Questo colpevole Cang Shitian si prostra di fronte al Sovrano dei Diavoli! Mi congratulo con il Sovrano dei Diavoli per aver usato la sua potenza sconvolgente per distruggere questi draghi malvagi. Ha salvato la Divina Regione Settentrionale dal suo fato crudele e ha salvato il Regno degli Dei dalla tirannia dei draghi! È davvero una fortuna per il mondo, l'evento più gioioso nell'universo!"


Erano rimasti solo tre Dei del Mare e gli Emissari si erano ridotti a quindici. La recita drammatica di Cang Shitian, che era sull'orlo di versare lacrime, faceva chinare le loro teste con vergogna e le labbra frementi.


Yun Che gli lanciò un'occhiataccia: "Sei davvero riuscito a sopravvivere?"


Per lui Cang Shitian era una persona priva di ogni dignità e comportamento reale, un puro opportunista. In quanto secondo imperatore divino più potente della Regione Meridionale, non solo li aveva aiutati a distruggere il regno del Mare Meridionale, si era anche sottomesso subito a Yun Che e aveva dimostrato la sua lealtà attaccando Nan Wansheng.


Questo aveva anche costretto l'Imperatore Divino Xuanyuan e quello del Viola Misterioso a sottomettersi.


Quando il vento era stato a loro favore, una persona del genere sarebbe stata un lacchè molto utile.


Tuttavia, una volta che la situazione si fosse aggravata, avrebbe dovuto passare subito dalla parte dell'Imperatore del Drago come aveva fatto con Yun Che. Allo stesso tempo, avrebbe dovuto pugnalare alle spalle la regione settentrionale per provare la sua lealtà.


Per questo, prima di entrare nel regno divino dell'Eternità, Yun Che aveva avvertito Chi Wuyao di fare attenzione a questo individuo.


Sorprendentemente, quando era emerso dal regno divino dell'Eternità, non erano finito solo in una situazione sfavorevole, erano stati praticamente ad un passo dalla morte! Eppure Cang Shitian era rimasto dalla loro parte!


Era proprio l'opposto della resa immediata che aveva fatto in precedenza.


Scoccò un'occhiata verso Chi Wuyao e si chiese come fosse riuscita a persuaderlo... Ma forse si era sbagliato su Cang Shitian per tutto questo tempo... O forse era una combinazione di entrambi questi fattori?


"Sovrano dei Diavoli! Dato che Shitian è soltanto il suo cane leale, come oserei morire senza il suo espresso ordine?!"


Cang Shitian non esitò nemmeno a gridare con orgoglio queste parole che lo spogliavano completamente della sua dignità.


"..." Yun Che agrottò le sopracciglia per poi guardare Chi Wuyao.


Anche la Regina Diabolica aveva capito che era il momento giusto per spiegarsi. Disse: "Anche se l'Imperatore Divino Shitian ha commesso un grande errore in passato, in effetti ha compiuto molte imprese meritevoli durante la battaglia di oggi. Se questo potrà diminuire la gravità dei suoi crimini o no..."


Si girò gentilmente verso Mu Xuanyin: "Starà al Sovrano dei Diavoli o al Regno della Canzone Glaciale deciderlo."


Una luce fredda brillò negli occhi blu di Mu Xuanyin. Un raggio di energia fredda apparì dal nulla e sfrecciò in maniera esplosiva verso Cang Shitian.


Quando l'energia gelida si avventò su di lui, a Cang Shitian si rizzarono i capelli. Tuttavia strinse i denti con forza e si costrinse a rimanere fermo. In effetti disperse anche la maggior parte dell'Energia Misteriosa che proteggeva il suo corpo.


Pchhhht!


Un ghiacciolo lungo diversi metri gli trafisse il petto e lo scaraventò via. Volò per diversi chilometri prima di venire inchiodato al terreno.


<em>Bang!!</em>


Il ghiacciolo si spaccò con un'esplosione. Cang Shitian fu scagliato via un'altra volta, il suo corpo cadde bruscamente.


Mu Xuanyin si girò. Non si degnò di attaccarlo, né di guardarlo di nuovo.


La terrificante energia fredda aveva tinto di viola bluastro la pelle di Cang Shitian, che tremava incontrollabilmente, ma riuscì comunque a rialzarsi a fatica. Tutta la sua Energia Misteriosa si agitò, ma non per guarire le sue ferite. Invece ruggì e ondeggiò il braccio destro. Risuonò lo scricchiolio di ossa che si spezzavano e si spaccò il braccio sinistro.


Si inginocchiò a terra, ansimando pesantemente. Dopodiché piegò la testa e disse: "Allora ho usato questo braccio per attaccare la Realme King della Canzone Glaciale... Se potrà placare l'ira del Sovrano dei Diavoli e della Realm King della Canzone Glaciale, sono disposto a vivere senza questo braccio per altri tre secoli."


"Umpf!" Mu Xuanyin sbuffò freddamente: "Preferirei che tenessi entrambe le braccia, così che tu possa servire meglio il Sovrano dei Diavoli!"


Cang Shitian alzò la testa di scatto con un sorriso felice e sorpreso. Si prostrò profondamente e disse: "Questo umile Cang Shitian ringrazia la Realm King della Canzone Glaciale e il Sovrano dei Diavoli per la loro compassione."


"..." Chi Wuyao aveva osservato ogni sua reazione e poi mormorò piano: "È davvero un uomo incredibile."


Yun Che fissò Cang Shitian da lontano, l'intento assassino nelle profondità del suo sguardo non era sparito completamente.


Gli Dei del Mare e gli Emissari sopravvissuti aiutarono Cang Shitian a rialzarsi mostrando espressioni piene di emozioni contrastanti.


Se non avessero badato ad alcune delle sue azioni e parole, che erano così umilianti da essere insopportabili per loro, ciò che provavano adesso era solo gioia selvaggia... e una profonda ammirazione che era aumentata di molto rispetto a prima.


Durante questa battaglia, la regione del Mare Profondo era stata distrutta e molti dei loro Dei del Mare ed emissari erano morti.


Tuttavia il contenitore del loro potere divino era ancora sano e salvo, e i coltivatori di livello intermedio e inferiore si erano dispersi già molto tempo prima che la battaglia iniziasse, così le loro radici erano sopravvissute alla tempesta. Aspetto ancora più importante, le azioni di Cang Shitian durante la battaglia avevano assicurato una posizione prestigiosa al loro regno in questo nuovo mondo controllato dalla Divina Regione Settentrionale.


Se fossero stati opportunisti e fossero passati dalla parte di Long Bai... allora avrebbero fatto la stessa fine dei tragici Realm King dell'ovest.


Comunque, bisognava dire che se Cang Shitian avesse scelto di passare dalla parte dei draghi, probabilmente non ci sarebbe stato un lieto fine per la Divina Regione Settentrionale.
                                


                                



