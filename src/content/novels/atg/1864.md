---
title: Capitolo 1864 – La Consorte Imperiale del Sovrano dei Diavoli
pubDate: 2025-03-10T08:57:10.514Z
tags:
    - atg
---


Capitolo regolare,
0 capitoli in coda, 0/10
-Schadenfreude


Shui Meiyin ci mise meno di un giorno per sbloccare tutti i sigilli dei palazzi della città. I blocchi su certi meccanismi difensivi speciali, Formazioni Misteriose e spazi inferiori erano molto più complicati, ma si aspettava di sbloccarli tutti in meno di un mese.


Non vedeva l'ora che città del Mondo del Drago recuperasse le energie. Dopotutto era una vera nave profound antica.


Dopo un intero giorno di riposo, Yun Che aveva recuperato la maggior parte della sua energia spirituale. Dalla città del Mondo del Drago, guardò silenziosamente il regno del Mare Profondo raso al suolo e fradicio di sangue.


Il più grande ostacolo era stato eliminato, l'ultima persona di cui doveva vendicarsi era stata annientata e adesso era al pinnacolo di questo mondo... Così perché non sapeva cosa fare?


Sarebbe dovuto tornare nella Stella Polo Blu e informare i suoi cari che era sano e salvo, ma...


Poco più di due ore dopo, alla fine si girò e seguì la scia dell'aura di Chi Wuyao.


"Ti stavo aspettando, mio Sovrano dei Diavoli." Rispose con un sorriso Chi Wuyao quando lo vide avvicinarsi.


Sapeva bene che Yun Che sarebbe caduto nell'indecisione dopo che la battaglia fosse finita e non avrebbe più avuto un chiaro obiettivo. Aveva appena trent'anni. Naturalmente non avrebbe saputo nemmeno da dove iniziare per diventare l'imperatore dell'universo.


"Mmh!" Yun Che sospirò impotente. "Ho davvero cercato di non dipendere da te, ma a quanto pare era solo una mia pia illusione. Governare il mondo è molto più difficile che essere il più forte nell'universo."


"Prima voglio che rispondi ad una cosa." Chi Wuyao si avvicinò e lo guardò negli occhi: "Cosa desideri esattamente? Vuoi iniziare un'era oscura così che te e i coltivatori del nord che hanno sofferto per un milione di anni possano sfogare la loro furia... o desideri diventare un vero sovrano del Caos Primordiale e guidare i vari regni come hai guidato la Divina Regione Settentrionale?"


"...La seconda." Rispose Yun Che.


"Lo sapevo." Chi Wuyao sorrise: "Negli ultimi due anni, il tuo odio era come un'infinita orda di diavoli rinchiusi a stento nel tuo cuore. All'inizio ero preoccupata che il tuo odio sarebbe andato fuori controllo e ti avrebbe divorato completamente. Poi sei... cambiato."


"Il giorno in cui sei tornato con Meiyin." Disse con serietà Chi Wuyao. "Puoi dirmi cos'è successo quel giorno?"


"Mn, è il momento di dirtelo." Yun Che guardò verso sud mentre premeva un dito sulla fronte. Una piccola sfera di luce spirituale apparì lentamente. "Negli ultimi anni, non vedevo l'ora di distruggere ogni cosa. Volevo solo massacrare ogni creatura vivente in questi regni stellari una per volta e bagnarmi del loro sangue. Dopotutto sono io ad averli salvati, eppure sono stato io a perdere tutto."


"Tuttavia il motivo che mi ha spinto ad odiare il mondo e diventare un diavolo... è svanito quel giorno."


"Svanito?" Chi Wuyao alzò le sopracciglia.


Dopo che preparò la luce spirituale, Yun Che batté gentilmente la fronte di Chi Wuyao. I ricordi di quel giorno entrarono immediatamente nella sua mente.


"..." Chi Wuyao non riuscì a rispondere per molto tempo. Solo il suo sguardo tradì il tumulto di emozioni che stava provando adesso.


"Incredibile." Mormorò Chi Wuyao tra sé e sé. Non aveva mai assistito ad una svolta del genere fino ad ora.


La Spina dell'Universo...


Shui Meiyin...


A quanto pareva, non aveva solo registrato quel giorno fatidico in una Gemma dell'Immagine. Aveva anche ingannato l'intero Caos Primordiale, protetto la Stella Polo Blu... e aveva trasformato Yun Che.


Indirettamente aveva anche salvato la Divina Regione Settentrionale.


Questa non era la prima volta che Yun Che aveva visto una reazione così scioccata da parte di Chi Wuyao, ma certamente era il periodo più lungo di stupore in cui l'avesse mai vista. Nessuno avrebbe mai previsto un'evenienza simile, specialmente dato che alla distruzione della "Stella Polo Blu" avevano assistito innumerevoli Divine Master e Imperatori Divini.


Ebbe la sensazione che una montagna di peso sul suo cuore si fosse disperso al vento all'improvviso. Un tipo di gioia e sollievo che non aveva mai provato prima iniziò a scorrere nel suo corpo e le fece mostrare uno splendido sorriso: "Io... capisco. È davvero meraviglioso. Potrebbe essere il più grande miracolo che il mondo abbia mai visto."


"Xuanyin, Caizhi, Qianying, la Divina Regione Settentrionale... sono sicura che tutti si rallegreranno moltissimo quando lo sapranno."


Il suo sguardo si velò un po' mentre stava parlando, ma mise subito da parte questa sensazione. Anche se Yun Che aveva rimosso il tumulto emotivo che aveva provato dal ricordo, Chi Wuyao sapeva che doveva aver pianto molto quel giorno... nessuno avrebbe potuto rimanere impassibile ad un evento del genere.


"Inoltre devo ammettere di avere sottovalutato completamente Meiyin. Non avevo idea che avesse fatto così tanto per te e che si fosse occupata di così tanti ostacoli in segreto."


"Mn." Yun Che annuì lievemente. "Ci vorranno innumerevoli vite per ripagare tutto l'amore e il favore che le devo."


"Sono sicura che sarà soddisfatta con questa vita d'amore. Non tradire mai la sua sicurezza, va bene?" Disse Chi Wuyao con uno splendido sorriso. Il cambiamento di Yun Che ovviamente era positivo, ma non si sarebbe mai immaginata che fosse stato causato da un miracolo così splendido.


Ora aveva capito perché era stato disposto ad entrare nel Regno Divino dell'Eternità per tre interi anni quando, prima, perfino un giorno d'attesa era stata una tortura assoluta per lui. Dopo aver scoperto che i suoi cari e il suo mondo natio erano sani e salvi, figuriamoci tre anni, avrebbe resistito per trenta o anche trecento anni per assicurare un futuro migliore per loro.


"Il regno del Dio Drago è stato distrutto e Long Bai è morto. Le più grandi minacce per la nostra sicurezza non esistono più, così... è il momento migliore per incontrarli... vero?" Chiese con tono stranamente triste Yun Che.


"Il fatto che lo stai chiedendo dimostra che sei consapevole che non è ancora arrivato il momento." Disse con fare consolatorio Chi Wuyao. "So cosa stai pensando. Capisco la tua urgenza e il tuo... senso di colpa."


"Puoi aver rimosso il più grande ostacolo nel tuo cammino, ma hai appena iniziato il tuo viaggio per governare questo universo." Spiegò lentamente Chi Wuyao. "La Divina Regione Occidentale da sola è una minaccia significativa per il tuo governo. Puoi aver massacrato i Divine Master degli Dei Drago, l'Imperatore dei draghi Chi, Hui e delle Miriadi di Manifestazioni, ma ci sono ancora oltre quattrocento regni stellari superiori e duemila regni stellari intermedi che potrebbero opporsi a te."


"Mentre questa forza combinata potrebbe non essere sufficiente a minacciarci, la Stella Polo Blu è solo un pianeta inferiore... non sarebbe esagerato dire che sia fragile come un neonato di fronte al Regno degli Dei."


"Ora ci sono innumerevoli regni stellari e coltivatori che ti temono e ti odiano. È anche impossibile cambiare in breve tempo questo pregiudizio di lunga data nei confronti dei coltivatori dell'oscurità. Se l'esistenza della Stella Polo Blu venisse rivelata prima che tu possa avere un controllo sufficiente del Regno degli Dei e se tu commettessi un solo errore nel frattempo..."


Chi Wuyao scoccò una lunga occhiata verso di lui.


Yun Che non reagì con troppa energia. Chiese con calma: "Quale sarà il momento migliore per tornare allora?"


"Quando sarai incoronato ufficialmente come imperatore del Caos Primordiale." Rispose Chi Wuyao. "Non ci vorrà troppo tempo. Se non ci saranno incidenti, ci dovrebbe volere solo un anno per stabilizzare la situazione."


"Possiamo farlo in sei mesi?" Lo sguardo di Yun Che divenne distante. "Il ventunesimo compleanno di Wuxin è tra centonovanta giorni e... non voglio perdermi di nuovo il suo compleanno."


"..." Chi Wuyao fu sul punto di rispondere quando vide le emozioni inspiegabili dietro lo sguardo di Yun Che. Un breve silenzio dopo e mostrò un sorriso giocoso: "Sei mesi non è impossibile immagino. Avrò bisogno della tua piena cooperazione però, mio caro Sovrano dei Diavoli."


Yun Che si voltò verso di lei e rispose con serietà: "Capito. Dimmi cosa devo fare."


Quando si trattava di fare l'imperatore, controllare la gente e specialmente manipolarla, lui non era nemmeno nella stessa categoria di Chi Wuyao.


La Regina Diabolica si avvicinò lentamente al fianco destro di Yun Che per poi iniziare: "La soppressione usando la forza è uno dei modi più facili e sconsiderati per eliminare tutti coloro che ti si oppongono, ma non è applicabile alla nostra situazione. Tanto per iniziare, le nostre truppe principali sono gravemente danneggiate e non possiamo permetterci di perdere nemmeno uno di loro nel breve termine."


"Inoltre questo metodo crea più paura che rispetto."


"Perciò il modo migliore è ingannare tutti facendo pensare loro di avere già il controllo dell'intero Caos Primordiale e di trasformare i regni stellari e i coltivatori che intendono ribellarsi in eretici prima che possano unirsi e diventare una minaccia. Prima lo faremo e meglio sarà. Dopo che passerà abbastanza tempo, i ribelli crolleranno da soli prima ancora che alziamo un dito."


Yun Che si accigliò e rifletté per un momento per poi rispondere: "È molto più difficile che sopprimere con la forza tutti i nemici."


Aspettò pazientemente la risposta di Chi Wuyao. Sapeva che la Regina Diabolica non avrebbe fatto un suggerimento a meno che non avesse già preparato una soluzione.


"Esatto. Tuttavia..." Scoccò un'occhiata verso Yun Che e mostrò di nuovo un sorriso giocoso: "Può funzionare nella nostra situazione. Se mi offrirai la tua cooperazione naturalmente."


"Cosa diavolo vuoi che faccia?" Chiese Yun Che.


"È molto mondano, ma è un metodo molto utile usato spesso dalle famiglie reali e i nobili." Chi Wuyao fece una breve pausa. "Sto parlando di un matrimonio politico."


Yun Che fece una pausa di tre interi secondi: "AAH?!"


Chi Wuyao sorrise di fronte alla sua reazione per poi continuare: "Grazie alle registrazioni di Meiyin, tutti sanno che hai salvato il mondo, e che sei stato tradito dai regni sovrani e superiori. Questo significa che abbiamo un fondamento eccellente per iniziare subito il nostro piano."


"Poi inizieremo spingeremo l'universo ad accettare il tuo governo e il primo passo nel farlo è esagerare entrambi i fatti."


La sua voce rallentò e il suo tono divenne profondo per un po': "La storia è sempre stata scritta dal vincitore, non da un osservatore giusto ed imparziale."


"Con questo come base, cosa credi che accadrà se avrai una consorte imperiale in ogni regione divine?" Disse scoccando un'occhiata seducente verso di lui.


"..." Yun Che si irrigidì pensando alle implicazioni.


"Non c'è problema con la Divina Regione Settentrionale. Il mondo sa già che sono la tua regina."


Per qualche motivo sembrava un po' risentita mentre lo diceva.


"Tutti e quattro i regni sovrani della Divina Regione Orientale sono stati mutilati o distrutti, e il solo relativamente intatto, quello del Monarca del Brahma, è governato da Qianying. Naturalmente non avrà nessun problema a diventare la tua consorte."


"Il regno degli Dei Stellari esiste solo in nome, ma c'è ancora la Dea Stellare del Lupo Celeste, e l'artefatto divino perduto del regno sovrano è nelle tue mani. Puoi aiutare Caizhi a ricostruire il regno degli Dei Stellari, renderla un'Imperatrice Divina e reclamarla come tua consorte in seguito."


"Allo stesso modo, puoi sostenere il Regno della Canzone Glaciale e trasformarlo in una nuova regione orientale. Nonostante il Regno della Canzone Glaciale sia piuttosto debole, ci sono pochi coltivatori al mondo che possono competere con Mu Xuanyin adesso, senza menzionare che un tempo sei stato il discepolo della setta della Divina Fenice di Ghiaccio. Questa è tutta la legittimazione di cui hai bisogno. Una volta che otterrà abbastanza risorse di alta qualità e userai la tua 'abilità specialÈ, sarà solo questione di tempo prima che diventi un vero regno sovrano."


"Capisci cosa sto dicendo? Alla fine avrai tre imperatrici divine, ognuna che rappresenta un regno sovrano, come consorti!"


"Queste sono le notizie che soffocheranno ogni sentore di slealtà nella Divina Regione Orientale e uniranno le volontà di tutti!"


"..." Yun Che rimase di nuovo senza parole.


<em>Si può... fare... così?!</em>


Chi Wuyao continuò. "Passiamo alla Divina Regione Occidentale. Quattro dei sei suoi regni sovrani esistono ormai solo in nome, ma va bene, perché c'è una candidata perfetta da sposare per te tra i due regni sovrani rimasti."


"È l'Imperatrice del Drago Blu."


"?!" Yun Che strabuzzò gli occhi: "Non starai suggerendo..."


"Non ha il diritto di rifiutare." Chi Wuyao ignorò le interruzioni di Yun Che e continuò: "Può detestare l'idea dal profondo del cuore e sceglierà comunque di diventare la tua consorte perché è la migliore protezione possibile che il regno del Drago Blu può sperare di avere al momento."


"In più la sua posizione cambierà lievemente dopo che diventerà tua consorte, anche solo in nome. Consciamente o no, sarà più a tuo favore ogni volta che farà una decisione."


"Come sai già, il regno Qilin e quello dei Draghi Blu sono in rapporti stretti come una famiglia. In effetti l'Imperatore Qilin tratta l'Imperatrice del Drago Blu come una figlia. Una volta che l'Imperatrice del Drago Blu diventerà la tua consorte, naturalmente il regno Qilin seguirà il tuo comando fino ad un certo punto."


"Una volta che l'estraneo sconfitto è diventato in un certo modo parte della 'famiglia', diventa molto più facile fare accadere certe cose nella Divina Regione Occidentale."


"Per quanto riguarda la Divina Regione Meridionale, ho già trovato la candidata giusta per te durante il nostro soggiorno nel regno del Mare Profondo." Mostrò uno strano sorriso mentre diceva: "Garantisco che sarai... soddisfatto della mia scelta."


"Detto questo, tutto ciò di cui ho bisogno è che tu annuisca e tutte queste imperatrici divine diventeranno tue consorti. È qualcosa che non è mai accaduto nella storia del Regno degli Dei. Ti prometto che sopprimerà ogni seme di slealtà senza che costi una sola vita."


"Ma..." Disse Yun Che con serietà. "Ho solo incontrato l'Imperatrice del Drago Blu un paio di volte. Non c'è nessun rapporto d'amore tra di noi. Non sono sicuro..."


" È solo in nome caro. L'amore non è mai stato un elemento necessario in un matrimonio politico." Disse Chi Wuyao. "Inoltre ti sei dimenticato che io stessa sono la tua regina solo in nome? Non abbiamo ancora consumato il nostro matrimonio, no? ...Donnaiolo."


Yun Che: "..."


"Poi l'Imperatrice del Drago Blu non è affatto male. Al contrario, il suo portamento è raffinato, la sua pelle è morbida come l'acqua e, per quanto ne so, non esiste una donna al mondo con un fisico in forma come il suo. Inoltre, in quanto imperatrice divina, ha praticato una vita di astinenza. Alla fine credo che sia lei a dovrebbe lamentarsene, non te."


Yun Che: "(￣ェ￣;)”


"Non ci sono lati negativi nell'avere una consorte in nome e in questo caso renderà molto più facile prendere controllo della Divina Regione Occidentale. Inoltre, se lo vorrai, puoi sempre passare da un mero rapporto di nome ai fatti, no? Mi dirai che non ti piace l'idea?"


"..." Yun Che non poté trattenersi dal ripensare alle lunghe e splendide gambe dell'Imperatrice del Drago Blu. Sembravano fatte di giada bianca creata dallo scultore più esperto al mondo. Il suo cuore iniziò a battere con forza.


Con sua sorpresa... era davvero tentato dall'offerta!
                                


                                



