---
title: Capitolo 1866 – Cang Shuhe
pubDate: 2025-03-10T08:57:10.515Z
tags:
    - atg
---


Capitolo sponsorizzato, ringraziamo Edoardo!
0 capitoli in coda (Edoardo), 0/10
-Schadenfreude


Le espressioni di tutti i presenti fremettero sentendo le parole di Cang Shitian, le loro labbra cominciarono perfino a tremare.


"Umpf." Il tono di Chi Wuyao divenne freddo all'improvviso. "Imperatore Divino Shitian, puoi comportarti come un folle, ma è una colpa imperdonabile osare macchiare la reputazione di sua magnificenza."


Cang Shitian si inginocchiò ed esclamò con tono solenne: "Non oserei. Tuttavia vorrei chiedere a sua magnificenza e a sua maestà di rendere chiare le vostre intenzioni... riguardo al mio regno del Mare Profondo delle Dieci Direzioni."


Yun Che volse lo sguardo verso Chi Wuyao... Cosa aveva intenzione di fare esattamente? Nemmeno lui sapeva cosa stesse complottando stavolta. Chi Wuyao non glielo aveva spiegato in privato prima, così era chiaro che lei non volesse che rifiutasse subito.


In quel momento però il suo sguardo divenne tagliente e si spostò verso sud-est.


Un vasto spiegamento di aure aveva generato un'enorme tempesta dietro di loro e si stava avvicinando rapidamente.


Era un gruppo di non più di cento persone, ma ognuno di loro era al Divine Master Realm. C'erano perfino due imperatori divini a condurre il gruppo. Era indubbiamente uno schieramento devastante quanto uno tsunami.


Tuttavia questo gruppo vasto e incredibilmente forte era pieno di profondo panico e paura. Più si avvicinavano, più si agitavano. Pareva quasi che stessero andando incontro alla morte.


Erano i Divine Master dei regni Xuanyuan e del Viola Misterioso.


Anche se era passato già un giorno, potevano ancora il sapore pungente del sangue di drago nell'aria, un odore che colpiva duramente i loro spiriti. La pila di cadaveri fatti a pezzi li scioccò ancora di più, ma fu la testa infilata su un palo ed esposta in cima che li fece quasi pisciare sotto. Le loro gambe iniziarono a tremare incontrollabilmente.


<em>Thud!</em>


Anche se erano ancora lontani, gli imperatori divini Xuanyuan e del Viola Misterioso caddero in ginocchio. Si prostrarono e gridarono: "Le truppe del regno Xuanyuan e del regno del Viola Misterioso sono arrivate tardi, imploriamo perdono a sua magnificenza e a sua maestà... è un'assoluta benedizione che siate entrambi ancora sani e salvi. La vostra potenza divina regna incontrastata e ha soverchiato i regni sovrani dell'ovest, sventando la calamità che si è quasi abbattuta su di voi... Gli atroci draghi sono tutti periti per mano vostra e l'universo ora sarà nelle vostre mani. La vostra potenza rimarrà imperitura e sconfinata per tutta l'eternità!"


Era un riconoscimento delle loro colpe, fatue lodi e giuramenti di lealtà tutti insieme... Tuttavia si poteva sentire chiaramente che il tono dei due imperatori divini stava diventando sempre più tremolante.


La testa di Long Bai era impalata ad un chilometro appena di distanza da loro.


Anche gli eredi del potere divino e gli Anziani Divine Master di entrambi i regni sovrani erano caduti in ginocchio. Nemmeno uno di loro osò mostrare la sua solita arroganza.


I Divine Master dei quattro regni sovrani dell'ovest erano stati tutti sterminati, incluso il più potente regno del Dio Drago! Questa notizia era così spaventosa che nessuno di loro riuscì quasi a crederci all'inizio.


Gli occhi diabolici di Chi Wuyao si spostarono su di loro e li osservò gelidamente: "Certamente avete scelto il momento giusto per arrivare."


Gli Imperatori Divini Xuanyuan e del Viola Misterioso strabuzzarono gli occhi e si tesero. L'Imperatore Divino Xuanyuan premette la fronte contro il terreno e si prostrò di fronte a Yun Che e a Chi Wuyao: "L'Imperatore del Drago... Oh no, intendo quel meschino drago della regione occidentale si è mosso troppo velocemente. Una volta che ho sentito notizie dell'attacco, mi sono preparato immediatamente per la battaglia e mi sono precipitato qui a tutta velocità, ma non mi aspettavo che la potenza divina del Sovrano dei Diavoli e della Regina Diabolica sarebbe stata così formidabile che avreste avuto bisogno di un solo breve giorno per schiacciare questi draghi malvagi."


L'Imperatore Divino del Viola Misterioso aggiunse velocemente: "Il giorno in cui è caduto il Regno del Mare Meridionale, ci siamo gettati ai piedi del Sovrano dei Diavoli. Il cielo e la terra possono essere testimoni della nostra lealtà brillante quanto la luce del sole e della luna. Tuttav... tuttavia non siamo riusciti a radunare i rinforzi in tempo ed è stato solo a causa della nostra incompetenza. Provo troppa vergogna anche solo per cercare delle scuse, mi punisca sua magnificenza."


I due potenti Imperatori Divini si prostrarono di fronte a Yun Che mentre blateravano lamentosamente. Non avevano la minima briciola della loro solita dignità come imperatori divini in quel momento... Ognuno degli eredi del potere divino e degli Anziani dietro di loro mostrò espressioni piene di emozioni contrastanti assistendo al comportamento indegno e vergognoso dei due monarchi.


Durante il loro ultimo incontro, i due imperatori divini erano stati costretti a chinare la testa per evitare di venire distrutti. Tuttavia la loro situazione adesso era completamente diversa rispetto a prima. L'umiliazione precedente che erano stati costretti a sopportare ora sembrava una benedizione.


Avevano scelto di rimanere neutrali osservatori durante il conflitto tra l'ovest e il nord, senza aiutare Long Bai, né Yun Che. Così, anche se Yun Che avesse scelto di punirli, molto probabilmente non sarebbero stati annientati.


"Sua maestà, cosa dovremmo fare di loro?" Chiese Chi Wuyao.


Yun Che aggrottò le sopracciglia per un attimo per poi abbaiare un ordine freddo e secco: "Risparmia quelli utili e uccidi la feccia inutile!"


"Le saremo sicuramente utili! Sicuramente!" Le parole di Yun Che fece sussultare i due imperatori divini come un tuono. Esclamarono con ansia: "Ogni creatura vivente del regno Xuanyuan aspetta un suo ordine. Non proveremo un solo rimpianto nemmeno se ci ordinassi di morire!"


"La stirpe del Viola Misterioso servirà lealmente il Sovrano dei Diavoli per tutta l'eternità!"


"Regno Xuanyuan, regno del Viola Misterioso, ascoltatemi." Disse con tono tranquillo e composto Chi Wuyao. I due imperatori divini si ammutolirono non appena la Regina Diabolica iniziò a parlare: "Vi darò cinque mesi. Dovete continuare ad annientare i resti della stirpe del Mare Meridionale e fare inginocchiare ogni regno stellare superiore nella Divina Regione Meridionale di fronte a Yun Che per giurargli lealtà. Dovete farlo entro i prossimi cinque mesi."


Gli Imperatori Divini alzarono le teste e guardarono con gratitudine Chi Wuyao.


"Se potrete riuscirci entro cinque mesi, non vi verrà torto un capello. Ma se non ci riuscirete... Umpf, non ci sarebbe motivo di tenere degli inutili criminali, no?"


Cinque mesi... Tutti i regni stellari superiori della Divina Regione Meridionale... All'Imperatore Divino Xuanyuan e a Viola Misterioso si rizzarono i capelli mentre si riempivano di costernazione, ma non osarono lamentarsi, né tentare di negoziare con Chi Wuyao. Invece dissero ubbidientemente: "Ricevuto. Faremo di tutto per completare questi obiettivi."


"Oh giusto." Chi Wuyao continuò. "Se incontrate dei sciocchi testardi, non c'è bisogno di sprecare troppo tempo con loro. Spaccate loro i crani."


"Tuttavia dovete anche ricordare questo. Anche se un tempo sua magnificenza ha salvato l'universo, alla fine è stato tradito da tutti. Ora che finalmente regna supremo, avrebbe potuto scegliere di sfogare il suo odio sul mondo per i vostri crimini. Tuttavia però, nella sua infinita compassione, invece ha scelto di dare la pace al mondo. Sfortunatamente ci sono alcune persone sciocche e regni stellari troppo cocciuti per riconoscerlo.
Non solo sono degli ingrati, vogliono anche sfidare il decreto celeste e seminare il caos. Non siete riusciti ad ignorarlo, così avete scelto di punirli per mantenere la pace e la sicurezza della Divina Regione Meridionale. Nulla di tutto questo ha a che fare con sua magnificenza, avete capito?"


"Lo capiamo, lo capiamo." I due Imperatori Divini annuirono mentre iniziavano a rilassarsi lievemente.


Potevano uccidere chi si rifiutava di ascoltare... Questo permesso avrebbe reso più facile la loro missione.


"Questa è la possibilità che vi ha dato sua magnificenza. Farete meglio a non causare guai."


Dopo aver finito di parlare, Chi Wuyao non si degnò più di guardarli. Si girò verso Cang Shitian.


"Cang Shitian, secondo suggerimento del Sovrano dei Diavoli, ti nominerò nostro 'Tutore dell'OrdinÈ, secondo solo a me e a sua magnificenza. Il tuo lavoro sarà di pacificare qualsiasi ribellione contro il nuovo ordine universale."


Queste parole stuzzicarono l'animo di Cang Shitian. Capì all'istante cosa significava questo ruolo e il suo sangue iniziò a ribollire come lava. Mostrò unos guardo pieno di profonda gratitudine ed entusiasmo mentre si inchinava e diceva: "Ringrazio sua magnificenza e sua maestà per questo favore! Dedicherò la mia intera esistenza nel preservare l'ordine di questo universo! Annienterò ogni demone e mostro che cercherà disturbare la nostra nuova pace!"


Gli Imperatori Xuanyuan e del Viola Misterioso, ancora prostrati a terra, si riempirono di shock e mostrarono espressioni ammirate e invidiose.


Cang Shitian adesso era secondo solo al Sovrano dei Diavoli e alla Regina Diabolica, e gli era stato anche dato il titolo di "tutore dell'ordine", qualcosa che avrebbe riempito di terrore e pensosa introspezione. Questo significava che possedeva un potere e un'autorità superiori al suo titolo precedente di imperatore divino.


Chi Wuyao continuò: "Durante la grande cerimonia di incoronazione di sua magnificenza che si terrà tra sei mesi, ti daremo ufficialmente questo titolo. Inizieremo anche a formare l'unità che comanderai allora. Cang Shitian, sua magnificenza non solo ti ha perdonato, ma ha anche deciso di riporre fiducia in te. Farai meglio a non deluderlo."


"Naturalmente." Rispose con gratitudine Cang Shitian. Dopodiché chiese: "Dato che mi dedicherò ad aiutare il Sovrano dei Diavoli e la Regina Diabolica a mantenere l'ordine nell'universo, non potrò governare il regno del Mare Profondo delle Dieci Direzioni. Avete qualche proposta su... chi mi farà da successore?"


Chi Wuyao trovava sempre rinfrescante trattare con qualcuno di perspicace. Non avrebbe dovuto sprecare tempo a dire parole superflue. Rispose immediatamente: "Entro un mese voglio che tu trasferisca la posizione alla tua onorabile sorella Cang Shuhe."


"...?!" Questo nome fece fremere violentemente le palpebre di Cang Shitian.


Qianye Ying'er si accigliò all'istante. Lei?


Cang Shitian chinò la testa e nascose velocemente lo shock nel suo sguardo. Rispose con un tono di voce perfettamente caldo. "E pensare che sarebbe stato mostrato un tale favore a mia sorella Shuhe. Che onore e benedizione. Tuttavia sua maestà potrebbe non saperlo, ma Shuhe è sempre stata fragile e malata fin dalla nascita. Non solo la sua coltivazione profound è debole, è anche poco familiare con il resto del mondo. Non ha nemmeno ereditato il nostro potere divino del Mare Profondo. Oserei dire che sia la candidata meno adatta a questo posizione tra i miei molti fratelli e perfino i miei figli."


Chi Wuyao ridacchiò: "Se dico che è adatta, allora lo è. Devi solo passarle il trono. Non c'è bisogno che le passi anche la perla divina del Mare Profondo. Dopotutto sarà solo l'imperatrice in nome. Tu, Cang Shitian, deterrai ancora il vero potere del regno. Così le sue capacità sono irrilevanti."


"Per quanto riguarda l'incompatibilità che ha con il potere divino del Mare Profondo, non ti devi preoccupare. Sua magnificenza naturalmente la renderà compatibile. Dopotutto non possiamo permettere che il tuo regno abbia un'imperatrice divina che non ha ereditato il potere del Mare Profondo. Così per Cang Shuhe sarebbe anche il compimento di un grande desiderio, non è vero?"


"Capisco." Cang Shitian si inchinò profondamente. "Allora ubbidirò. Entro un mese trasferirò la mia posizione di Imperatore a Shuhe. Vorrei anche cogliere questa opportunità per ringraziare le sue maestà per conto di Shuhe. Vi ringrazio per averle mostrato un tale favore."


Chinò la testa profondamente, così che nessuno potesse vedere le sue pupille che si stringevano per lo shock e la confusione. Sentirono solo la sua intensa gratitudine e non il suono dei suoi denti che battevano lievemente.


"Devo darti ulteriori istruzioni su ciò che devi fare?" Disse con una lieve risata Chi Wuyao.


Cang Shitian rispose immediatamente: "Una volta che Shuhe erediterà il trono, troverò un momento adatto per annunciare che diventerà anche lei una concubina del Sovrano dei Diavoli e che il regno del Mare Profondo si unirà al Sovrano dei Diavoli in eterno."


"Molto bene." Chi Wuyao annuì lentamente: "Sei proprio degno della fiducia di sua magnificenza."


Yun Che aveva colto sia la momentanea perdita di controllo di Cang Shitian e la strana reazione di Qianye Ying'er. Mandò subito una trasmissione del suono a Qianye Ying'er: "Cosa c'è di speciale in questa Cang Shuhe?"


Qianye Ying'er gettò un'occhiata verso di lui e rispose: "Per metterla in termini semplici, è la donna che Cang Shitian vuole disperatamente sia dimenticata da ogni estraneo. Perfino io mi ero quasi scordata di lei. E pensare che è ancora viva... e che Chi Wuyao è riuscita a scovare questa informazione."


"Mh?" Yun Che aggrottò le sopracciglia: "Chi è esattamente questa persona?"


Qianye Ying'er chiese: "Ora che hai visto la vera personalità di Cang Shitian, credi che volesse davvero diventare Imperatore Divino del Mare Profondo?"


Yun Che rifletté per un momento per poi rispondere: "Dato tutto quello a cui ho assistito finora, devo proprio dire che non è compatibile con il titolo di imperatore divino."


Anche se il titolo di imperatore divino era un simbolo di massimo prestigio e potere, era anche qualcosa di incatenante. Questo perché ogni azione e ogni parola di un imperatore divino avrebbe rappresentato il suo regno sovrano e a volte perfino un'intera regione.


Data la personalità di Cang Shitian, doveva odiare moltissimo questo limite.


"Esatto. Secondo i ricordi di Qianye Fantian, Cang Shitian non era il successore originale del trono. Ha ottenuto quella carica usando ogni mezzo a sua disposizione e si è comportato in modo così spietato e spregevole è stato per via di sua sorella, Cang Shuhe."


"Perch?" Chiese Yun Che. Non aveva mai sentito nessuno menzionare il nome Cang Shuhe nemmeno una volta durante gli anni che aveva trascorso nel Regno degli Dei.


Qianye Ying'er mise in ordine i ricordi di Qianye Fantian, che avevano già iniziato a diventare confusi, per poi rispondere: "In quanto figlio della concubina del precedente imperatore, la posizione di Cang Shitian e di sua madre non era elevata. Tuttavia Cang Shitian non solo ha mostrato un potenziale sbalorditivo fin da giovane, è riuscito ad entrare in risonanza con la perla divina del Mare Profondo a mille anni d'età."


"Tuttavia questo ha anche destato la paura e l'apprensione del suo fratello più grande. Temeva che Cang Shitian avrebbe minacciato la sua posizione di principe ereditario, così ha cercato di assassinarlo prima che ereditasse i suoi poteri del Mare Profondo... Tuttavia questo complotto è stato sventato dalla madre di Cang Shitian, che è rimasta ferita gravemente. Inoltre era incinta allora, così è morta dopo essere riuscita a stento a mettere al mondo sua figlia. Poco prima di perire, sua madre non ha affidato la figlia all'imperatore divino del Mare Profondo, che provava a stento sentimenti per lei fin dall'inizio, ma l'ha affidata a suo fratello, Cang Shitian."


"Ho sentito che è stato allora che ha iniziato a chiamarsi 'Shitian'. Le labbra di Qianye Ying'er fremettero per l'ilarità per poi continuare: "Potrebbe sembrarti ridicolo, ma è stato lui a chiamare così Cang Shuhe."


<em>Nota traduzione: Shitian deriva dal dio buddista "Sakra", il sovrano dei cieli del buddismo. Ma ha chiamato sua sorella Shuhe, che significa "bellezza raffinata e gentile". L'ilarità sta in questo contrasto.</em>


"Così ha fatto tutto questo per esaudire l'ultimo desiderio di sua madre?" Yun Che lo trovò piuttosto difficile da credere. Un cane pazzo come Cang Shitian, qualcuno che poteva a stento contenere il desiderio di pisciare sopra ogni regola e legge scritta nell'universo, era davvero una persona così filiale e fedele?


Qianye Ying'er continuò: "Visto che è rimasta gravemente ferita durante il tentativo di assassinio, Cang Shuhe è nata con molte malattie gravi. Il suo fisico è estremamente fragile e, se non fosse stato per la protezione di suo fratello, che era già diventato un Dio del Mare allora, probabilmente non sarebbe vissuta oltre cento anni."


"Sfortunatamente questa principessa malata è splendida proprio quanto è fragile." Qianye Ying'er sbuffò piano per poi continuare a raccontare: "Si dice che quel diavolo lascivo di Nan Wansheng una volta l'abbia vista durante una delle sue rare comparse. Dopodiché ha visitato spudoratamente il regno del Mare Profondo delle Dieci Direzioni più di dieci volte nel corso di tre anni e sono spuntate perfino delle voci. Si diceva che l'Imperatore del Mare Profondo avrebbe dato in sposa Cang Shuhe a Nan Wansheng come sua regina."


"Come sua regina?" Le sopracciglia di Yun Che fremettero violentemente. Diventare una regina e diventare una concubina erano due questioni completamente diverse... Ed era il regno sovrano numero uno della Divina Regione Meridionale!"


In realtà aveva visitato il regno del Mare Profondo delle Dieci Direzioni per oltre venti volte nell'arco di tre anni, sembrava che la sua infatuazione fosse paragonabile alla sua ossessione di mille anni che provava nei confronti di Qianye Ying'er.


"Esatto." Rispose Qianye Ying'er. "Puoi immaginarti quanto fosse ossessionato con Cang Shuhe. Tuttavia accadde uno strano evento improvviso poco più di due mesi dopo. Cang Shitian ha usato qualche metodo misterioso per prendere controllo della perla divina del Mare Profondo dall'imperatore. Poi ha costretto suo padre ad abdicare e a renderlo suo successore."


"Dopo essere diventato imperatore, Cang Shitian ha annunciato immediatamente che Cang Shuhe era diventata mortalmente malata e che avrebbe avuto bisogno di molto tempo per riposare... Poi sono trapelate pochissime notizie di Cang Shuhe. Sembrava che fosse scomparsa completamente e perfino Nan Wansheng non riuscì nemmeno a vederne l'ombra nonostante le sue molte visite nel regno del Mare Profondo."


"Quando l'intero regno del Mare Profondo cadde nelle mani di Cang Shitian, Cang Shuhe iniziò lentamente a scomparire. In effetti si diceva perfino che fosse morta per via della sua malattia."


"A proposito..." Qianye Ying'er strinse lievemente gli occhi dorati mentre fissava Chi Wuyao: "Nemmeno io ho mai visto Cang Shuhe e mi sarei dimenticata di lei se non l'avessi menzionata. Così dove l'ha scoperto Chi Wuyao... e perché è così sicura che sia ancora nel regno del Mare Profondo?"


"Potrebbe aver colto il vero punto debole di Cang Shitian stavolta... e potrebbe essere il suo unico vero punto debole." La luce cupa negli occhi di Qianye Ying'er tremò lievemente mentre diceva: "Questa donna a volte è davvero terrificante."


Sospettava perfino che Chi Wuyao si fosse insinuata nell'anima di Cang Shitian già da molto tempo.


"Sovrano dei Diavoli, Regina Diabolica, dove andiamo ora?" Chiese Fen Daoqi dopo aver fatto un passo avanti.


Chi Wuyao si girò verso di lui e sospirò debolmente: "Torniamo nel nord."
                                


                                



