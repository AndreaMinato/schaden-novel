---
title: Capitolo 1867 – Polvere Nera
pubDate: 2025-03-10T08:57:10.515Z
tags:
    - atg
---


Capitolo regolare,
0 capitoli in coda, 0/10
-Schadenfreude


Una vasta nuvola di polvere e fumo si depositò silenziosamente sulla Divina Regione del Mare Profondo.


I coltivatori del nord, il cui sangue stava ribollendo mentre si preparavano a schiacciare la Divina Regione Occidentale, stavano finalmente lasciando che la sete di sangue e la loro malvagità fuoriuscisse dai loro corpi. Era chiaro che le attuali strategie di Chi Wuyao fossero incentrate sull'evitare uno scontro. Non voleva che le truppe principali della Divina Regione Settentrionale sostenessero ulteriori danni.


Tuttavia voleva anche assicurarsi che questa mano oscura che copriva l'intero Regno degli Dei continuasse ad esercitare la sua pressione opprimente. In effetti desiderava che diventasse ancora più influente.


Era chiaro che fosse molto più brava a controllare le persone che ad ucciderle.


Chi Wuyao aveva usato metodi diversi per trarre ogni briciolo di utilità dai regni sovrani occidentali e meridionali che si erano arresi. Ma si era anche assicurata che rimanessero sotto il suo pugno di ferro.


La regione era circondata da navi profound del Mare Profound in attesa fuori. Questo includeva anche lo squalo feroce del Mare Blu che se n'era andato per primo insieme a tutti i membri di stirpe reale del regno del Mare Profondo.


La persona sorprendentemente menzionata da Chi Wuyao, Cang Shuhe, era tra le persone sullo Squalo Feroce del Mare Blu. Tuttavia doveva ancora fare una comparsa. A Yun Che però non importava, non provava il minimo interesse nei suoi confronti. Non ordinò nemmeno a Cang Shitian di chiamarla così da poter vedere quale fosse il suo aspetto.


Un gruppo di arche profound nere atterrarono al centro della regione del Mare Profondo e quella oscura al centro iniziò a caricare i loro corpi gravemente feriti. Avevano anche portato con loro i resti dei loro compagni e gli onori di battaglia che sarebbero durati fino alla fine dell'eternità mentre si preparavano a tornare nella Divina Regione Settentrionale.


Tuttavia presto sarebbero tornati con altri compagni ancora. Dopotutto come potevano non presentarsi alla cerimonia di incoronazione di Yun Che?


"Il Drago Blu dell'ovest e Shuhe del sud. Due persone con cui non hai nessun rapporto, né per cui provi sentimenti, una delle quali non hai nemmeno vista, possono essere rese concubine in questo modo. È questo che significa essere un imperatore."


Chi Wuyao arrivò accanto a Yun Che per poi continuare il suo discorso con tranquillità: "Non importa se sia una persona o un oggetto, finché hanno un valore sufficiente e hai abbastanza motivi per farlo, puoi prenderli come vuoi e nessuno potrà sfidarti."


"Ho solo voluto la posizione che deriva da questa carica." Yun Che rimase impassibile mentre rifletteva sulle parole di Chi Wuyao: "Per quanto riguarda ciò che verrà dopo..."


"Che ne dici di fare così, tu ti occuperai delle questioni più importanti e io delle piccole cose?" Disse con un sorriso seducente Chi Wuyao. In realtà Long Bai era già morto e Yun Che aveva preso le figure chiave di ogni regione come concubine, così non erano rimaste questioni importanti di cui si potesse occupare.


"...Dovrò farti prendere questo disturbo allora." Disse con tono colpevole Yun Che. Non c'era nessun altro a parte Chi Wuyao a cui potesse affidare queste responsabilità.


Gli occhi attraenti di Chi Wuyao si strinsero in adorabili lune crescenti mentre le sue labbra color ciliegia mostrarono un sorriso incantevole. "Questa umile concubina non si merita una lode del genere dal Sovrano dei Diavoli. Un imperatore di successo è più abile nell'usare le altre persone e non sono anche io una persona sotto il tuo comando?"


"..." Mentre la fissava negli occhi, lo sguardo di Yun Che divenne vacuo e distante, e senza accorgersene stese una mano per toccare il suo viso.


Fu in quel momento che la voce di Hua Jin risuonò dall'esterno della sala: "Maestra, Cang Shitian le sta chiedendo udienza."


La mano di Yun Che si fermò a mezz'aria prima di entrare in contatto con il suo obiettivo. Dopodiché si girò subito e disse: "Uscirò a dare un'occhiata."


Discese dalla città del Mondo del Drago e tra i coltivatori dell'oscurità che si stavano preparando a partire. Tutti loro, sia lontani che vicini, si inginocchiarono immediatamente di fronte a lui. Non sapeva come i praticanti del mistero delle altre regioni divine lo avrebbero considerato dopo che fosse diventato l'imperatore del Regno degli Dei, ma poteva essere sicuro di una cosa; della lealtà della Divina Regione Settentrionale nei suoi confronti, una lealtà che trascendeva perfino la fiducia e la convinzione, qualcosa che forse sarebbe durato per tutta l'eternità.


"Daoqi," chiamò.


Fen Daoqi si avvicinò velocemente a Yun Che. Si inchinò profondamente e disse: "Che istruzioni ha il Sovrano dei Diavoli?"


Yun Che sollevò una mano e una magatama di giada che brillava di luce cupa apparì sopra il suo palmo. Le palpebre di Fen Daoqi iniziarono a tremare violentemente e la magatama fluttuò lentamente verso di lui.


"È anche il momento giusto per restituire la Giada Diabolica della Luna Ardente al tuo regno." Disse con solennità Yun Che. "Il nucleo degli eserciti della Luna Ardente è stato ridotto praticamente a zero e il peso della ricostruzione ora ricadrà sulle tue spalle."


Fen Daoqi stese la mano tremando con entusiasmo incontenibile. Ricevette con cautela il nucleo delle eredità divine della Luna Ardente e lo fissò con sguardo vacuo per molto tempo. Poi si prostrò di nuovo verso Yun Che e disse con voce querula: "Prima di morire, mi assicurerò che il Sovrano dei Diavoli veda un regno della Luna Ardente rinato."


"Le persone che possono ereditare alla perfezione il potere della Luna Ardente possono essere incontrati solo per un colpo di fortuna. Tuttavia l'attuale Luna Ardente non può permettersi di contare su questo metodo lungo e incerto. Trova un po' di persone del tuo regno della stirpe abbastanza pura e il talento innato sufficientemente alto. Mi assicurerò che i loro corpi diventino perfettamente compatibili con il potere della Luna Ardente che erediteranno."


"Per quanto riguarda il resto, dipenderà dai tuoi sforzi... e dalla fortuna del regno della Luna Ardente."


La gratitudine nell'espressione di Fen Daoqi si moltiplicò mentre si prostrava. "La Luna Ardente... ringrazia il Sovrano dei Diavoli per la sua benedizione e il suo favore! Ringraziamo il Sovrano dei Diavoli per la sua benedizione e il suo favore."


"Puoi andare."


Fen Daoqi si girò e se ne andò, lacrime di gratitudine scorrevano sul suo vecchio viso.


"Yan Wu," Yun Che chiamò un altro nome.


Dopo che Yun Che aveva usato la sua Energia Misteriosa della luce su di lei, le ferite della donna erano scomparse in pochi brevi giorni e circa il sessanta per cento delle sue lesioni interne era guarita. Sembrava anche che fosse maturata molto dopo la morte di Yan Tianxiao.


"Sovrano dei Diavoli." Si fermò di fronte a Yun Che e inclinò la testa delicata in segno di profondo rispetto.


Yun Che stese lentamente una mano verso Yan Wu e rivelò un pezzo di giada nero come la pece rotto, non più grosso della metà di un'unghia.


Dopo un breve momento di confusione, Yan Wu si irrigidì come se fosse stata colpita da un fulmine. Si portò le mani alla bocca mentre la sua espressione tornò triste e il suo sguardo risoluto e concentrato fu inondato all'istante dalle lacrime.


"Ho cercato per diversi giorni, ma sono riuscito a trovare solo questo." Disse con tono gentile Yun Che. "Contiene ancora un po' della sua aura. All'inizio volevo tenerlo come suo ricordo, ma dopo averci pensato... credo che dovrebbe appartenere a te."


Questo piccolo pezzo di giada rotto era parte del distintivo nero come la pece che Yan Tianxiao indossava sempre alla vita.


Yan Tianxiao aveva bruciato il suo corpo e la sua anima, così si era ridotto in cenere grigia quando era morto. Dopodiché, i suoi resti erano stati dispersi al vento da Bianco dell'Arcobaleno per la furia, così non avevano trovato nulla di lui.


Così questo pezzettino di giada era l'ultimo cimelio di suo padre rimasto.


Yan Wu stese una mano per prenderlo, poi se lo premette al cuore e rimase in silenzio per molto tempo.


Negli ultimi giorni, aveva cercato freneticamente per tutto il campo di battaglia ogni resto di suo padre, ma non era riuscita a trovare nemmeno un brandello di tessuto... Di conseguenza, questo pezzettino di giada che lo aveva accompagnato per così tanti anni e conteneva ancora parte della sua aura le stava dando la speranza e il conforto di cui aveva disperatamente bisogno.


"Al momento il regno Yama è nel suo periodo più debole e difficile. Tuttavia ora un peso del genere è ricaduto sulle tue spalle. In quanto donna, dev'essere qualcosa di fin troppo crudele, ma a parte te..."


"Sovrano dei Diavoli, non si preoccupi per favore." Quando Yan Wu alzò la testa per guardarlo, tutte le sue lacrime erano scomparse dai suoi occhi: "Non lascerò che qualcuno sottovaluti la figlia di Yan Tianxiao!"


"...Mmmm." Yun Che annuì lievemente. Mentre dava una pacca di conforto sulle spalle di Yan Wu, sentì solo una fragile debolezza che lo addolorò.


Ora che si era rivolto a Yan Wu, era il turno di Huo Tianxing.


"Realm King della Desolazione, quando tornerai a casa, voglio che consegni personalmente i corpi di Tian Muyi e di suo figlio al Regno Imperiale Celeste. Dopodiché scegli almeno trenta persone dotate di potenziale tra i membri della giovane generazione Imperiale Celeste. Li preparerò personalmente."


.....


Cang Shitian entrò nel palazzo principale della città del Mondo del Drago. Una volta che vide Chi Wuyao, si inginocchiò e disse con tono sincero: "Regina Diabolica, la prego... risparmi Shuhe per favore."


"Oh? Risparmiare?" Chi Wuyao lo graziò con un sorriso che non sembrava amichevole. "Cosa intendi con queste parole?"


Cang Shitian rimase con la testa china dicendo: "La vita di Shuhe è stata piena di disgrazie e tristezza. Il motivo principale per cui ho stretto i denti e ho rubato il trono a mio padre è stato per proteggerla. Dato il suo corpo estremamente fragile, perfino per sopravvivere fino ad oggi ci sono voluti diversi miracoli. Non può sopportare gravi pesi, figuriamoci farmi da successore o diventare una concubina reale del Sovrano dei Diavoli."


"La prego di scegliere qualcun altro. Andrà bene chiunque altro del regno del Mare Profondo. Giuro anche la mia eterna lealtà al Sovrano dei Diavoli e alla Regina Diabolica se accetterà questa mia richiesta."


Gli occhi diabolici di Chi Wuyao si socchiusero mentre emanavano luce cupa. Dopodiché rise piano: "Ahah, non pensavo che avrei mai visto uno spettacolo del genere. Data la tua intelligenza, Cang Shitian, dovresti sapere che più sei preoccupato per qualcosa, meno dovresti sembrare preoccupato. Se metti le tue carte in tavola in questo modo, non mi stai mostrando tutti i tuoi punti deboli?"


Cang Shitian alzò lentamente la testa per guardarla: "Una persona che tenta di fare l'intelligente di fronte alla Regina Diabolica è un vero sciocco."


"Indovina allora. Credi che cambierò davvero idea?" Prima che Cang Shitian potesse avere l'occasione di rispondere, Chi Wuyao continuò: "Non c'è bisogno che rispondi. Dato che sai già che ho deciso, dovresti anche sapere che non cambierò idea. Ma ciò che stai chiedendo non è che cambi idea. No, mi stai chiedendo di fare una promessa."


"Esatto." Cang Shitian non lo negò. In effetti tentare di nascondere qualcosa o ingannare da Chi Wuyao era folle.


"L'umile Shitian non osa chiedere di fare una promessa al Sovrano dei Diavoli, così la mia sola alternativa è di rivolgermi alla Regina Diabolica! Giuro che d'ora in avanti vi servirò con lealtà e che nemmeno la morte mi farà esitare."


"Umpf, la lealtà non può essere mai espressa a parole."


Il corpo di Chi Wuyao brillò e si spostò già oltre Cang Shitian. Mentre avanzava lentamente verso le porte del palazzo, la sua voce diabolica risuonò nelle sue orecchie: "Se Cang Shuhe non esistesse, credi che ti avrei dato una fiducia del genere?"


"Tuttavia è proprio per questo che Cang Shuhe vivrà in ottime condizioni d'ora in avanti. Per assicurarci la tua lealtà e la tua devozione, non avremo altra scelta se non trattarla bene, no? Inoltre l'Energia Misteriosa della luce del Sovrano dei Diavoli le darà una nuova vita. Potrà sfuggire al dolore e alle malattie che l'hanno perseguitata per tutta la vita e potrà anche ereditare alla perfezione il potere del Mare Profondo."


"Inoltre il nostro Sovrano dei Diavoli ha sempre disprezzato chi maltratta le donne, così non c'è bisogno che temi che le venga fatto del male. In effetti dipenderà da lei se potrà avvicinarsi al Sovrano dei Diavoli. Tuttavia, anche se non lo desidera, né sente il bisogno di lottare per le attenzioni del Sovrano dei Diavoli, potrà vivere apertamente e con orgoglio come tutti gli altri. Ma al contrario degli altri, avrà una posizione di gran lunga superiore alla maggior parte delle altre creature dell'universo. Non è molto meglio rispetto alla vita che conduceva prima?"


Cang Shitian rimase in ginocchio mentre si girava verso la Regina Diabolica. Tuttavia Chi Wuyao era già svanita.


Batté comunque la testa contro il terreno e disse con voce tremante: "Ringrazio la Regina Diabolica per aver esaudito il mio desiderio."


Potenza diabolica, punti deboli, svantaggi e un grosso debito di gratitudine... Cang Shitian sapeva che non sarebbe mai più potuto sfuggire dalle grinfie di Chi Wuyao. Poteva solo sbarazzarsi di tutto lo sporco che non sarebbe dovuto esistere nell'universo di Yun Che.


.....


Dopo diversi giorni, tutte le navi profound salparono nel cielo. Era il momento che i coltivatori del nord tornassero a casa.


Del grande esercito dell'oscurità che aveva accompagnato Yun Che fuori dalla Divina Regione Settentrionale, rimanevano solo Chi Wuyao, i tre antenati Yama e le nove Streghe.


"Così dove siete diretti adesso?" Chiese Mu Xuanyin.


"Beh, naturalmente nel regno del Dio Drago." Rispose ridacchiando Chi Wuyao. "Come potremmo perderci l'occasione di saccheggiare il regno sovrano numero uno che ha governato imperiosamente sul resto del Regno degli Dei negli ultimi milioni di anni?"


"Imperatore dei Qilin, è il tuo turno di fare il cattivo stavolta. Sinceramente è un lavoro piuttosto lucrativo, perfino rubare il dieci o il venti percento ti garantirà una grossa fortuna. Così credo che l'Imperatore dei Qilin non abbia motivo di rifiutare, vero?"


Il vecchio rispose frettolosamente: "Non oserei! Non oserei! Ogni filo d'erba del regno del Dio Drago appartiene al Sovrano dei Diavoli. Come potrei osare prenderne anche solo uno per me?"


"Xuanyin, vieni con me. Non ci vorrà troppo tempo. Dopodiché ti accompagnerò nel Regno della Canzone Glaciale." Yun Che si sporse istintivamente verso Mu Xuanyin... ma fu trascinato indietro immediatamente da uno strattone di Qianye Ying'er.


"No." Mu Xuanyin scosse la testa. "Bingyun è rimasta in lutto per me diversi anni, ma non potevo mostrarmi, né incontrarla. Ora che è tutto finito, ho bisogno di tornare subito a confortarla."


"Allora... Caizhi, tu..."


"Voglio fare un viaggio nel regno degli Dei Stellari." Sussurrò Caizhi. La scatola di giada nelle sue mani conteneva i resti e gli averi dei sei Dei Stellari: "È anche il momento di liberare i Draghi dell'Inizio Assoluto dal loro dovere."


"Meiyin, tu..."


 "Mio padre mi ha mandato decine di trasmissioni del suono negli ultimi giorni, così riaccompagnerò mia sorella nel regno Luce di Gemma. Sennò credo che mio padre si preoccuperò a morte." Disse Shui Meiyin sporgendo la lingua verso di lui.


Yun Che: "(?_?)"


Quando era in pericolo, nessuno era stato disposto ad allontanarsi da lui un solo passo, che lo sapesse o no. Tuttavia, ora che nessuno al mondo poteva minacciarlo, potevano finalmente rilassarsi.


"Imperatrice Divina." Disse Qianye Bingzhu: "La tua energia vitale è stata gravemente ferita e hai davvero bisogno di un po' di riposo e quiete. Permettici di scortarti nel regno del Monarca del Brahma."


"No," Qianye Ying'er rispose con tono freddo e calmo. "Accompagnerò il Sovrano dei Diavoli nel regno del Dio Drago. Inoltre mi riprenderò ancora più velocemente se rimarrò al fianco del Sovrano dei Diavoli. Non c'è bisogno che intervieni."


"Sì." Qianye Bingzhu poté solo ubbidire.


"Voglio che seppellisci lo zio Gu nella tomba celeste del Brahma. E..." Il tono di Qianye Ying'er divenne sommesso mentre gettava un'occhiata verso Qianye Wugu: "Assicurati di prenderti cura di quel vecchio."


"Non si preoccupi Imperatrice Divina." Qianye Bingzhu sorrise lievemente.


In poco tempo, le aure di tutti i presenti iniziarono a sfrecciare in direzioni diverse.


La polvere non vorticava più in modo caotico nel vento. Tornò a cadere silenziosamente a terra, ma adesso era tinta di nero.


Nessuno avrebbe osato prevedere il futuro del Regno degli Dei.
                                


                                



