---
title: Capitolo 1868 – Xi, Yun
pubDate: 2025-03-10T08:57:10.515Z
tags:
    - atg
---


Avviso: nel sito inglese per adesso (22/08) c'è solo l'anteprima del 1869, finché non uscirà tutto non potrò tradurlo :(
Capitolo regolare,
0 capitoli in coda, 0/10
-Schadenfreude


Divina Regione Occidentale, regno del Dio Drago.


Un tempo c'erano nove Dei Draghi, trentaquattro Sovrani dei Draghi e trecentootto Maestri dei Draghi. Avevano anche il loro supremo monarca e la protezione segreta dei cinque Venerabili Draghi Avvizziti.


Era stato uno schieramento ritenuto impareggiabile, ma ora non era sopravvissuto nessuno di loro.


Aveva perso la supremazia che aveva da un milione di anni nell'arco di un solo giorno e in modo irrimediabile. Una volta che Yun Che aveva dato l'ordine spietato di annientare l'intera stirpe degli Dei Drago, non avevano avuto nemmeno un'occasione per riprendere respiro, figuriamoci cambiare il loro fato.


Un regno sovrano privo di Divine Master era come una tigre che aveva perso le zanne e le ossa. Anche se la sua reputazione fosse rimasta intatta, era solo uno sciallo inerme.


Quando i regni dei Draghi Blu e dei Qilin ritornarono con l'ordine di ubbidire o morire, il regno dei draghi Chi, Hui e delle Miriadi di Manifestazioni non ebbero nemmeno il coraggio di ribellarsi. La dura e fredda verità era che non avevano più scelta.


La faccenda fu ancora più semplice per il regno del Dio Drago. Il regno Qilin semplicemente lo invase e ne occupò il centro, il posto più sacro e importante.


L'intera Divina Regione Occidentale era ancora scossa dalle conseguenze di questa guerra.


Se fossero stati Yun Che o Chi Wuyao a guidare questa incursione, il resto dei regni stellari si sarebbero uniti per affrontare un nemico comune, formando qualche resistenza.


Tuttavia erano stati i regni dei Qilin e dei Draghi Blu, i due regni sovrani dalla reputazione migliore a venire... Questo non aveva solo inferto un duro colpo alla loro psiche, aveva reso molto più facile accettare la sconfitta e sottomettersi al dominio di Yun Che.


Nel frattempo, mentre la regione occidentale era ancora sconvolta, Yun Che e Qianye Ying'er erano arrivati nella Terra Proibita del Samsara.


Trovarono un'enorme barriera e l'aura del Dio Drago dava la sensazione di portare un'intera catena montuosa sulle spalle a chiunque fosse nel raggio di cinquemila chilometri di distanza da questo posto. Ci si poteva immaginare quanto potere avesse riversato nella barriera Long Bai.


Yun Che fissò la protezione... Anche se aveva già accettato il peggior risultato possibile, il suo cuore batteva ancora come un tamburo.


"Puoi aprirla?" Chiese Qianye Ying'er mentre arricciava le labbra, le sue parole lo destarono dalle sue fantasticherie.


Yun Che fece un passo avanti, fiamme della fenice si accesero sulla su amano sinistra e fuoco del Corvo Dorato sulla destra. Entrambe le fiamme divine si fusero nell'oscurità, diventando all'istante terrificanti Fiamme Diaboliche della Calamità Eterna. Le lanciò direttamente verso la protezione.


<em>Tsss, tssss, tssss....</em>


Mentre i sibili risuonavano nell'aria, Yun Che sprofondò lentamente le mani all'interno della barriera. Dopodiché aggrottò le sopracciglia per lo sforzo mentre strappava la barriera.


<em>Crack!</em>


Una lunga fenditura si formò nella barriera. Le Fiamme Diaboliche della Calamità Eterna continuarono a consumare i confini della fenditura, impedendole di ripararsi.


Yun Che si accigliò ancora di più.


Qianye Ying'er sfrecciò attraverso la fessura veloce come un fulmine. Tuttavia, quando si girò, vide che Yun Che era rimasto fuori. Sembrava stesse riflettendo su qualcosa mentre teneva aperta la barriera.


"Cosa succede?" Chiese Qianye Ying'er.


Yun Che attraversò la fenditura per poi dire all'improvviso: "Posso percepire ancora l'anima draconica di Long Bai qui dentro."


Dopo che era morto, l'anima che l'imperatore aveva infuso nella barriera aveva iniziato a dissiparsi. Tuttavia ne era rimasta abbastanza da poter essere percepita da Yun Che.


"È normale." Qianye Ying'er non ne fu minimamente sorpresa. "Stava nascondendo un segreto così enorme, sarebbe strano se non ci avesse infuso la sua anima."


Yun Che rimase accigliato. Dopo una breve pausa piena di significato chiese: "Ci sono dei metodi per attraversare una barriera del genere senza essere individuati?"


Qianye Ying'er lo fissò e divenne pensosa. Dopodiché rispose: "Da ciò che sono ci sono tre metodi possibili."


"Il primo è di usare il Grande Calderone del Vuoto dell'Eternità. Non dovrebbe essere un problema attraversare una barriera del genere con l'artefatto spaziale più forte di quest'era, non importa quanti strati ci sono. Il secondo è una speciale tecnica spaziale del regno del Viola Misterioso che si chiama Fiore Magnifico del Viola Misterioso."


"Tuttavia non posso garantire che il Grande Calderone del Vuoto possa attraversare questa barriera senza venire individuato. Per quanto riguarda la tecnica del Fiore Magnifico del Viola Misterioso, nessuno nel loro regno è riuscita a coltivarla per duecentomila anni."


"Il terzo metodo naturalmente consiste nell'usare la Spina dell'Universo che al momento è nelle mani di Shui Meiyin. In quanto tesoro divino e artefatto spaziale più potente nella storia del Caos Primordiale, un artefatto che può perfino scambiare la posizione di due pianeit nell'universo, penetrare attraverso una mera barriera in cui è stata infusa uno spirito è un gioco da ragazzi."


Quando Yun Che aveva detto la verità a Chi Wuyao, anche Qianye Ying'er era stata presente.


Sfortunatamente la sua risposta non risolse i dubbi e i sospetti di Yun Che. Chiese: "Il regno degli Dei Lunari non ha tecniche spaziali segrete del simili, vero?"


Qianye Ying'er finalmente capì: "Allora è questo che non ti torna. Ricordo che mi hai detto che è stata Xia Qingyue a dirti della morte di Shen Xi. Così ti stai chiedendo com'è riuscita a scoprirlo anche se Long Bai ha creato una barriera del genere attorno a quest'area, vero?"


Yun Che: "..."


"Umpf, non c'è niente di strano." Qianye Ying'er disse con uno sbuffo freddo: "Ogni regno sovrano ha i suoi segreti nascosti e asso nella manica. Non sarebbe strano che il regno degli Dei Lunari non possedesse qualche sorta di arte segreta o artefatto spaziali di cui nessuno era a conoscenza."


"Sopratutto quando si parla di quella donna. Xia Qingyue aveva due tratti estremamente unici, il Gelido Cuore di Vetro e lo Splendido Fisico dei Nove Misteri. Così non sarebbe strato strano che sia riuscita a fare cose che trascendano ogni logica, figuriamoci introdursi nella barriera di Long Bai senza lasciare tracce... È una caratteristica che condivide con te."


Yun Che scosse la testa. "Non importa, non è più importante. Andiamo."


Presto raggiunsero la Terra Proibita del Samsara.


Tuttavia la barriera lucente che aveva fatto da scudo alla Terra Proibita del Samsara per diverse centinaia di migliaia di anni era diventata sottile quanto la nebbia. In effetti, pareva così fragile che perfino una lieve tempesta avrebbe potuto disperderla completamente.


Quando Yun Che si sporse a toccarla, ritrasse le dita non appena ci entrò in contatto.


Dietro questa protezione lucente avrebbe distrutto ogni sua speranza e fantasia nel modo più crudele possibile.


Dopo essersi fatto coraggio, Yun Che attraversò la barriera ed entrò nella Terra Proibita del Samsara. Era così spoglia che gli dolse il cuore.


Non c'erano più uccelli e farfalle svolazzanti, né i raggi di luce sacra, i giardini pieni di erbe meravigliosi o i fiori che riempivano il terreno... Era tutto rovinato, avvizzito e morto.


"Ooooh..." Yun Che chiuse gli occhi e sospirò lentamente.


Anche se stava cercando di fare del suo meglio per tenere bassa la voce, risuonarono i singhiozzi soffocati di He Ling dalla Perla del Veleno Celeste.


Quando era arrivato in questo posto per la prima volta, aveva avuto la sensazione di essere capitato in una terra dei sogni fantastica dalla bellezza incredibile. Oggi sembrava che fosse stato bruscamente risvegliato da quel sogno... e questa terra era stata devastata completamente.


Qianye Ying'er aprì la bocca per dire qualcosa, ma quando notò l'umore cupo di Yun Che, non riuscì a trovare delle parole adatte.


Solo dopo molto tempo Yun Che riaprì gli occhi e camminò lentamente verso il centro della Terra Proibita del Samsara... Il posto che era stato un sogno in un sogno.


La capanna di bambù era stata ridotta ad una pila di legno avvizzito.


Il suolo un tempo pieno di erbe celestiali e fiori spirituali ora era pieno di solchi e tagli. Era chiaro che fosse stato colpito da un'enorme forza.


Tuttavia la vegetazione emanava una debole traccia di energia spirituale. Yun Che strabuzzò gli occhi e corse avanti. Presto notò un po' di fiori dall'aspetto splendido, ma dalla forma strana.


Quando entrò con cautela in questo letto di fiori, lo sguardo di Yun Che si fissò su una pozza di sangue secca nel terreno... Il debole filo di energia spirituale era l'aura della luce unica di Shen Xi.


Si piegò lentamente e raccolse un po' di quel terreno sporco di sangue. Dopodiché lo rispose in un contenitore di giada.


Qianye Ying'er lo seguì in silenzio nonostante avesse sempre usato il fatto che Shen Xi lo avesse sedotto di sua iniziativa per insultarlo e ridicolizzarla. Questo l'aveva confortata durante il periodo in cui Yun Che l'aveva usata come schiava sessuale per riempirsi di uno strano senso di gioia perversa. L'atmosfera di adesso però la fece cadere in un cupo silenzio. Non poteva semplicemente lanciare nessuna delle sue solite frecciatine in un momento come questo.


"Shen Xi." Sussurrò Yun Che. "Non eri la Regina Drago. Anche se non sei più in questo mondo, non permetterò più che macchino la tua memoria con il titolo di Regina Drago."


"Anche se non ho mai scoperto nemmeno se tu provassi qualcosa per me o mi stessi usando per raggiungere qualche sorta di obiettivo. Anche se non ho mai scoperto chi eri davvero..."


"Nulla di tutto questo è più importante per me. Sei la mia donna... e solo di questo posso essere sicuro, è qualcosa che nemmeno tu puoi negare."


"Le future generazioni si ricorderanno per sempre di te... la concubina Xi dell'imperatore Yun." La voce di Yun Che iniziò a tremare. "A meno che tu non compaia di fronte a me e non rifiuti ciò che ho detto, lo prenderò... come un assenso."


Dopodiché Yun Che chiuse il contenitore di giada. Non si sapeva se stesse parlando tra sé e sé o stesse facendo un giuramento.


Umpf... Qianye Ying'er sbuffò internamente. Non era nemmeno asceso al trono, eppure aveva già aggiunto un altro nome al suo harem!


All'improvviso Yun Che percepì qualcosa. Si girò e guardò la pila di bambù avvizzito che era caduto a terra... Poteva percepire una sottile aura di Energia Misteriosa della luce da quel posto.


Si girò e apparì all'istante accanto alla pila di bambù secco.


Ora che era così vicino, Yun Che capì di non essersi sbagliato. Tuttavia quest'aura di Energia Misteriosa della luce era semplicemente troppo debole. Se non avesse posseduto lui stesso Energia Misteriosa della luce, sarebbe stato impossibile per lui individuarla.


Inoltre questa energia non proveniva dalla pila di bambù, ma da qualcosa seppellito sotto.


"Oh? Cos'hai trovato?" Chiese Qianye Ying'er.


Yun Che non disse nulla. Stese le mani e raggiunse il terreno usando un filo di potere.


<em>Bang!</em>


Risuonò un'esplosione soffocata mentre appariva un buco ampio circa trenta metri. Yun Che fece cenno di afferrare qualcosa e un oggetto sfrecciò dal terreno seguito da un vortice di polvere. Era una semplice tavoletta di bambù.


Su di essa era inciso in modo elegante "Xi".


<em>Nota traduzione: Xi è "希", il nome della figlia di Shen Xi e Yun Che. Ma questa parola significa anche sperare/desiderare qualcosa.</em>


Riconobbe subito la grafia di Shen Xi. Percepì un filo di energia della luce da questo carattere.


"Xi?" Sussurrò Qianye Ying'er.


Tuttavia ce n'era un altro, Yun Che scavò un altro buco con la mano sinistra e un'altra tavoletta di bambù volò nella sua presa.


Stavolta il carattere inciso era "Yun" ed era elegante e splendido come l'altro. Irradiava anch'esso luce e si poteva percepire quasi le emozioni piene di calore che traboccavano dal suo cuore quando aveva inciso quel carattere.


"Yun... Xi Yun... Yun Xi... Xi Yun... desiderare Yun." Qianye Ying'er strinse gli occhi e poi rise piano: "Ho sempre creduto che Shen Xi ti avesse usato come un giocattolo, ma sembra che provasse davvero qualcosa per te. Ha inciso queste tavolette con grande affetto. Eheh."


"Non hai il permesso di insultarla." Disse Yun Che mentre chiudeva lentamente le mani sulle tavolette.


Desiderare Yun...


E pensare che aveva provato dei sentimenti così intensi per lei dopo che se n'era andato da qui...


Allora non lo aveva solo usato...


"Umpf, la sto lodando eh." Rimbrottò Qianye Ying'er con un tono molto più dolce.


"Andiamo."


Yun Che non rimase qui. Dopo non molto tempo, lasciò la terra Proibita del Samsara insieme a Qianye Ying'er e rimase di fronte alla fessura che aveva creato.


Non distrusse la protezione costruita da Long Bai. Anche se Shen Xi non viveva più qui, non desiderava che un estraneo disturbasse la pace di questo luogo.


Nel momento in cui uscì dalla barriera, Yun Che ricevette una trasmissione del suono da Hua Jin.


"Sovrano dei Diavoli, la maestra ha detto di aver fatto delle scoperte interessanti esaminando l'eredità degli Dei Drago. Ha chiesto se le puoi porgere visita nel regno del Dio Drago quando avrà il tempo di farlo."


"Cos'è successo?" Chiese Qianye Ying'er.


Yun Che la afferrò per il braccio e disse: "Andiamo nel dominio del Dio Drago."


"Il regno del Dio Drago è riuscito ad accumulare risorse per un milione di anni grazie alla sua posizione di sovrano di questo universo, faranno meglio a non deludermi."


Nota traduzione: Qianye Ying'er ha frainteso ciò che ha scritto Shen Xi. Shen Xi ha letto "Yun Xi" caratteri cinesi che significano nuvola e speranza. Yun è anche il cognome di Yun Che e Xi può essere il nome di una ragazza.


Né Qianye Ying'er né Yun Che sanno di Yun Xi, la figlia di Shen Xi e di Yun Che. Così Qianye Ying'er ha pensato che ci fosse scritto "desiderare Yun" e lo ha interpretato come il desiderio di Shen Xi per Yun Che e ha fatto subito un commento beffardo. In realtà però Shen Xi stava pensando a sua figlia quando aveva scritto queste parole.
                                


                                



