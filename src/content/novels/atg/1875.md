---
title: Capitolo 1875 – Lamento dall'Abisso
pubDate: 2025-03-10T08:57:10.516Z
tags:
    - atg
---


Capitolo regolare,
0 capitoli in coda, 0/10
-Schadenfreude


"Ahah!" Yun Che ridacchiò con fare freddo e indifferente. "Puoi vedere il diavolo nei miei occhi allora?"


Cang Shuhe lo fissò direttamente negli occhi per poi rispondere: "Il diavolo negli occhi di sua magnificenza è oscuro, sinistro e pronto a divorare chi se lo merita da un momento all'altro. Tuttavia non sembra più vivere nel suo cuore e nella sua anima."


Yun Che: "..."


Qianye Ying'er: "..."


"Ahem! Ahemahemahemahem!" Notando l'espressione un po' strana di Qianye Ying'er, Cang Shitian interruppe frettolosamente la conversazione con una domanda: "Come sono le condizioni di Shuhe, sua magnificenza?"


"..." Yun Che fissò negli occhi Cang Shuhe per un po' per poi evocare una luce bianca attorno a lui. Fluì lungo la mano delicata come un germoglio di Shuhe e si diffuse per tutto il suo corpo.


Cang Shuhe era nata con una vena vitale difettosa. Se l'imperatore divino di un regno sovrano non avesse pagato ogni prezzo per tenerla viva, sarebbe morta molto, molto tempo fa.


Ogni parte del corpo di Cang Shuhe si ravvivò come una pianta morente che veniva benedetta da una pioggia tempestiva. La sua forza vitale stava crescendo esponenzialmente.


La maggior parte delle persone malate avrebbero avuto difficoltà a controllare le proprie emozioni dopo un miracolo del genere, tuttavia, per quanto poteva percepire Yun Che, la mente e l'aura di Cang Shuhe rimasero calme come un lago. C'erano a malapena increspature d'emozione.


Aggrottò le sopracciglia e alzò lo sguardo. Scoprì che Cang Shuhe lo stava guardando con un livello di calma e concentrazione che perfino lui aveva difficoltà a capire.


In un batter d'occhio passarono due ore. Durante il processo di guarigione, Yun Che rimase fermo, impassibile e silenzioso.


Ritirò le braccia, ma la patina di luce bianca rimase sul corpo di Cang Shuhe. Allo stesso tempo, una formazione di luce misteriosa creata usando il Divino Miracolo della Vita apparì sotto i suoi piedi.


L'espressione tesa di Cang Shitian divenne di profonda preoccupazione mentre faceva un passo verso la sorella e le chiedeva: "Come... come stai Shuhe?"


Cang Shuhe si inchinò elegantemente verso Yun Che: "La ringrazio per il suo dono sua magnificenza."


"Umpf. Dovresti essere grata." Yun Che si girò per poi continuare a dire con tono freddo: "Non dovrei ricordarti il prezzo di questo dono, vero?"


Cang Shuhe alzò la testa e disse piano: "Prometto di non tradire il favore e la gentilezza che mi ha mostrato oggi, sua magnificenza."


"Farai meglio a farlo!" Disse Yun Che. "A partire da oggi, trascorrerai almeno dodici ore nella formazione ogni giorno. Diventerai sana come una persona normale nell'arco di un mese e la tua coltivazione tornerà al suo picco precedente in due mesi. Quando sarà il momento, tornerò a correggere la tua compatibilità con l'energia divina del Mare Profondo."


Uscì dall'arca misteriosa prima che Cang Shitian o Cang Shuhe potessero rispondere e disse: "Andiamo Qianying."


"Ah... lunga vita a sua magnificenza!" Non c'era tempo, così Cang Shitian represse il suo intenso desiderio di controllare le condizioni di sua sorella e seguì Yun Che.


Anche Qianye fu sul punto di andarsene, ma poco prima di uscire, si fermò all'improvviso e lanciò un'occhiata verso Cang Shuhe: "Dev'esserci un motivo per cui Chi Wuyao ha scelto te per diventare la consorte di sua magnificenza a parte la tua connessione con Cang Shitian. Non vedo l'ora di vedere come se la caverà in futuro la principessa malata e dimenticata del regno del Mare Profondo delle Dieci Direzioni."


Cang Shuihe rispose piano: "Ho sempre evitato il resto del mondo e condotto una vita ascetica. Il fatto che sia rinata ha solo diminuito i miei desideri immeritati ancora di più. Non credo di poter essere all'altezza delle aspettative dell'Imperatrice Divina del Brahma."


"Stai questionando l'intuizione della Regina Diabolica? Umpf." Qianye Ying'er ridacchiò freddamente. "Non si è mai sbagliata sotto questo punto di vista e non credo che inizierà a farlo adesso."


Cang Shuhe fissò Qianye Ying'er nei suoi occhi dorati e provocatori.


"Coloro che sono troppo saggi rimarranno scottati dalla loro accortezza. Chi è troppo legato, vedrà finire prematuramente i suoi rapporti." Recitò piano Cang Shuhe. "Ho trascorso la prima metà della mia vita a coltivare la mente e a scartare le mie spoglie mortali, non credo che cambierò mentalità. Tuttavia, prometto di pacificare la regione meridionale per ripagare il favore di sua magnificenza e di sua maestà."


"Pacificare la regione meridionale? Tu?" Qianye Ying'er sogghignò con fare accondiscendente. "Farai meglio a farlo. Il Sovrano dei Diavoli non ha bisogno di una donna inutile che porterà solo vergogna alla sua reputazione come sua consorte!"


"Oh giusto, ti dirò in anticipo di una cosa di cui saresti stata comunque informata." Qianye Ying'er si voltò mentre diceva: "Il prezzo per correggere la tua compatibilità con l'energia divina del Mare Profondo... è abbreviare la durata della vita."


"Chissà, potrebbe diventare ancora più corta rispetto a prima di guarire."


Poi se ne andò dopo aver fatto questa dichiarazione spaventosa.


Cang Shuhe rimase completamente imperturbata. Rui Yi invece sbiancò.


"Signorina, ciò che ha detto..."


"Non dirlo a mio fratello." Ordinò Cang Shuhe chiudendo lentamente gli occhi.


"Ma..."


"Ubbidirai." Disse con tono distante Cang Shuhe. "Mio fratello mi ha protetto per metà della vita. Ora che il mondo è cambiato, è il momento di ripagare il mio debito con lui."


"...Sì." Rui Yi chinò la testa e si morse forte il labbro.


.....


Yun Che e Qianye Ying'er viaggiarono insieme finché non tornarono nella Divina Regione Orientale.


Fu lì che si salutarono e Qianye Ying'er partì per il regno divino del Brahma. Era l'imperatrice e il suo territorio era profondamente ferito a causa di tutte le calamità che aveva dovuto superare. Naturalmente era suo dovere guidarli durante questo periodo tumultuoso.


Il problema era che Qianye Ying'er doveva essere persuasa come se fosse una bambina testarda e petulante. Yun Che aveva quasi dovuto lanciarla fisicamente per farla partire. Considerando che ottenere quel titolo un tempo era stato il suo sogno, era quasi ironico e davvero divertente.


Yun Che volò per molti regni stellari fino ad arrivare ad una certa terra desolata. C'erano segni di devastazione ovunque e una fessura spaventosa che si estendeva nel terreno sembrava aver diviso a metà il mondo intero.


Era il regno degli Dei Stellari, o ciò che ne rimaneva.


Molto presto Yun Che vide Caizhi.


Era di fronte ad un'enorme stele e aveva le mani giunte in preghiera. I nomi dei sei Dei Stellari erano incisi sulla pietra.


Anche se il regno stellare era stato distrutto molto tempo fa, era il luogo d'origine e  la fonte dell'onore degli Dei Stellari. Per questo Caizhi aveva scelto di seppellire qui i loro resti. Poi era rimasta a vegliare su di loro per molto, molto tempo.


"Caizhi." Yun Che la chiamò piano per poi arrivare al suo fianco.


La ragazza aprì lentamente gli occhi e fissò la stele di fronte a lei. Mormorò così piano da essere quasi inudibile: "Ho provato un odio enorme nei loro confronti per così tanti anni... così perché hanno sacrificato la vita per me?"


Yun Che la prese per mano e disse: "Bisogna ubbidire all'ordine di un imperatore divino. non avevano avuto altra scelta allora. In un certo senso, hanno espiato le loro colpe proteggendoti fino alla morte. Sono sicuro che siano morti in pace."


"La mia Caizhi dopotutto è così carina. Chi non la adorerebbe?"


Caizhi punse il palmo di Yun Che con un'unghia per poi sbuffare piano: "Scommetto che hai detto la stessa cosa alla sorellona in passato."


"..." Yun Che ci rifletté sopra per poi rispondere seriamente: "Sì, probabilmente hai ragione."


Caizhi non disse altro. Il suo sguardo divenne appannato. "Cognato, se dicessi loro che li ho perdonati... credi che potrebbero ancora sentirmi?"


Il potere divino del Lupo Celeste che brandiva si basava sull'odio, ma nonostante fosse caduta completamente nell'oscurità, la sua natura fragile nascosta nelle profondità della sua anima non era mai cambiata.


Yun Che smise di sorridere e represse un sospiro. Poi tirò fuori la Ruota degli Dei Stellari dalla Perla del Veleno Celeste e disse: "Se lo rimpiangi davvero, allora prendila e trova nuovi successori per il loro potere. Potresti considerarlo come una rinascita degli Dei Stellari... e del loro regno."


Sei luci brillavano lentamente sulla ruota. I poteri primari del Veleno, dell'Origine, della Forza e del Capo erano spariti per sempre perché li aveva sacrificati.


Il potere divino del Lupo Celeste entrò immediatamente in risonanza con la ruota. Caizhi la afferrò lentamente e poi spalancò gli occhi: "Dov'è il potere della sorellona?"


Yun Che rispose con solennità: "Il Muro del Caos Primordiale ci isola completamente dall'esterno. Il suo potere primario non potrebbe tornare nella Ruota degli Dei Stellari."


Tuttavia Caizhi si irrigidì per un momento per poi guardarlo negli occhi: "Cognato, credi che sia possibile... che la sorellona... sia ancora viva?"


"..." Yun Che si irrigidì come una statua per poi distogliere lo sguardo. Non riuscì a darle una risposta nemmeno dopo che passò molto tempo.


Alla fine Caizhi mise via la Ruota degli Dei Stellari e si girò: "Ora me ne andrò cognato."


"..." Yun Che si riprese: "Dove stai andando?"


"Nel regno divino dell'Inizio Assoluto naturalmente." Rispose Caizhi: "Avrei dovuto farlo molto tempo fa."


"Molto bene." Yun Che le sorrise. "Torna presto. Quando torneremo nella Stella Polo Blu, voglio che incontri subito i miei genitori."


Caizhi si irrigidì per un secondo per poi distogliere lo sguardo. Dopo aver calmato il suo cuore che batteva rapidamente, disse: "Umpf! Non ci casco più. Scommetto che lo dici ad ogni donna con cui hai dormito."


"No, seriamente, sei la prima! Sei la sola donna con cui sono sposato ufficialmente dopotutto!" Continuò Yun Che con un'espressione seria. "Inoltre quante volte ti ho detto di non chiamarmi cognato? Sono tuo marito!"


Caizhi alzò il naso: "Mai! Ti chiamerò per sempre cognato!"


Yun Che mostrò una finta espressione sorpresa per poi sogghignare dispettosamente: "Oh, ora capisco... non avevo idea che avessi questo tipo di fetish!"


"Fetish?" Caizhi lo guardò come se non avesse capito il termine, ma fu abbastanza acuta da dire con un'espressione sincera: "Sì! Voglio che il mondo intero sappia che sei un bastardo che prende di mira la sua cognata anche se hai già la mia sorellona!"


Yun Che: (⊙o⊙)...


"È anche perché... non voglio che ti dimentichi di mia sorella. Eeheeh."


Caizhi sporse la lingua in modo adorabile e volò via, lasciando Yun Che a rimuginare da solo.


Molto tempo dopo, volse lo sguardo verso est.


"Cognato, credi che sia possibile... che la sorellona... sia ancora viva?"


Il mormorio di Caizhi risuonò nel suo cuore, più volte, mentre continuava a fissare l'orizzonte ad est senza muoversi.


Solo dopo molte ore dopo tornò in sé e partì per il regno Luce di Gemma.


.....


Regno Divino dell'Inizio Assoluto, Abisso del Nulla.


Jun Wuming era seduto a gambe incrociate con gli occhi chiusi. Una foglia secca volò verso di lui, ma fu tagliata a metà dall'aura invisibile di una spada prima che si avvicinasse.


Jun Wuming aprì gli occhi e fissò le due metà della foglia. Poteva sentire che gli rimanevano meno di cinquant'anni di vita.


Così non sarebbe vissuto abbastanza a lungo da vedere Jun Xilei raggiungere il picco della via della spada.


"Sei tornata Lei'er." Disse con un tono tenue come una nebbia sottile.


Jun Xilei discese lentamente di fronte a lui e si prostrò rispettosamente di fronte al su maestro. Poi disse:


"È tutto vero maestro. Long Bai è morto e tutti gli altri regni sovrani della Regione Occidentale a parte il regno dei Draghi Blu e dei Qilin sono stati distrutti. Stranamente il Regno degli Dei non è precipitato nel caos nonostante questo. Sembra quasi... che si siano rassegnati al fatto che Yun Che sta ascendendo al potere."


"..." Jun Wuming sospirò profondamente per poi dire: "Un tempo l'ho lodato definendolo un vero genio. Solo adesso mi sono reso conto che nessuno al mondo ha il diritto di valutare il suo talento."


"..." Jun Xilei ripensò a come lo aveva affrontato durante l'Assemblea Profound God. Si riempì di emozioni contrastanti.


"Svuota la tua mente e concentrati sulla spada." Ordinò Jun Wuming per poi pensare: <em>'Non mi rimane molto tempo, mia cara discepola. Quando arriverà il momento, rimarrai... davvero da sola.'</em>


Non era uno scenario completamente negativo però. Per puro caso, aveva aiutato Yun Che e gli aveva lasciato una buona impressione. Considerando che il giovane dominava l'universo adesso, il futuro di Jun Xilei poteva rivelarsi migliore rispetto al previsto.


"Sì maestro."


Jun Xilei faceva di tutto in modo di poter accontentare Jun Wuming. Naturalmente non aveva motivo di negare questa richiesta adesso. Si sedette e, quando fu sul punto di concentrarsi, un tremito increspò la sua anima.


Spalancò gli occhi e fissò l'Abisso del Nulla.


"Perché ti sei distratta?" Chiese Jun Wuming.


Jun Xilei si accigliò poco a poco. Continuò a fissare l'Abisso del Nulla, ma la sua anima non fu più percorsa da tremiti.


Molto tempo dopo, alla fine chiese: "Ha... sentito qualcosa di strano desso, maestro?"


Jun Wuming sospirò lievemente per poi dire: "Le distrazioni sono una distorsione nell'anima e il tuo cuore della spada non si è mai liberato davvero dall'ombra di Yun Che fin da quella fatidica battaglia."


Jun Xilei fu colta dal panico: "Maestro, io..."


"Calmati. Non è né un errore, né una cosa malvagia." Disse gentilmente il vecchio. "Ora è il sovrano del mondo. Solo diventando più potente potrai avvicinarti davvero a lui. Capisci?"


"..." Jun Xilei stava per negarlo, ma non poté dire nulla nonostante avesse boccheggiato un paio di volte.


Senza accorgersene, la sua mente si era sommersa nella sua spada finché un... intento della spada invisibile e quasi privo d'aura si agitò attorno a lei.


A breve distanza, una foschia bianca che fluttuava dentro l'Abisso del Nulla si distorse all'improvviso senza motivo per poi tornare nuovamente alla calma.
                                


                                



