---
title: Capitolo 1877 – Preoccupazione
pubDate: 2025-03-10T08:57:10.516Z
tags:
    - atg
---


Capitolo regolare,
0 capitoli in coda, 0/10
-Schadenfreude


Come promesso, Yun Che rimase nel regno Luce di Gemma per un paio di giorni prima di salutare Shui Qianheng e Cheng Wanxiao. Dopodiché partì per il Regno della Canzone Glaciale.


Con sua sorpresa, Shui Meiyin aveva deciso di non accompagnarlo stavolta. Dopotutto era la sua seconda amata più appiccicosa dopo Qianye Ying'er.


"Si sono calmate le acque e ci sono molte cose che il regno Luce di Gemma deve preparare per l'imminente cerimonia di incoronazione, senza menzionare che la Regina Diabolica mi ha dato molto lavoro da fare. Questo è il motivo per cui devo rimanere indietro e aiutare mio padre e mia sorella nel frattempo."


Spiegò con riluttanza Shui Meiyin mentre fissava Yun Che negli occhi.


Lui le prese il viso tra le mani con delicatezza: "Questa è la mia cerimonia di incoronazione, così perché sono il solo che sembra essere completamente libero?"


"È perché la sorella Regina Diabolica non poteva accettare l'idea di farti lavorare naturalmente!" Rispose ridacchiando Shui Meiyin.


Si stava ancora dando la caccia ai sopravvissuti del Regno del Mare Meridionale e ripulendo il regno del Dio Drago per portarlo sotto il controllo del Sovrano dei Diavoli. Non solo, c'era bisogno di qualcuno che sorvegliasse le tre regioni divine per assicurarsi che tutto procedesse senza intoppi.
Naturalmente era Chi Wuyao ad occuparsi di questo processo. Non aveva permesso che lui condividesse nemmeno un briciolo di questa responsabilità.


In passato, aveva serbato rancore nei confronti di Chi Wuyao per ciò che aveva fatto a Mu Xuanyin. Ora però? Aveva fatto così tanto per rimediare ai suoi errori che tutto ciò che era rimasto nel cuore di Yun Che era rimpianto.


Dopo aver salutato il suo amato e averlo visto partire per il Regno della Canzone Glaciale, Shui Meiyin non tornò immediatamente nel suo regno Luce di Gemma. Invece si rivolse verso sud-est, chiuse gli occhi e rimase in silenzio nello spazio oscuro e tranquillo per un po' di tempo. Tra le sue mani di fronte al petto teneva la Spina dell'Universo rimpicciolita.


Non disse nulla, né mosse un muscolo per moltissimo tempo.


Nessuno in questo universo poteva più ferirlo.


Dopo che tutto si era sistemato, le sue donne desideravano solo viziarlo e proteggerlo. E la Divina Regione Settentrionale avrebbero continuato a mostrargli lealtà per generazioni.


<em>È andato tutto come speravi.


Ma... solo una cosa ancora non ho capito. Perché hai fatto quell'ultima scelta?


Sarebbe potuta finire ancora meglio... la fine più perfetta di sempre...


Ma tu...


Perché... ma perché...


Sei davvero felice... di assistere a questo finale dal cielo...?</em>


.....


Divina Regione Orientale, Regno della Canzone Glaciale.


Yun Che sussultò una volta arrivato. Il suo sguardo sembrava calmo quanto l'aria era fredda, ma le lievi ondate d'emozione nel suo cuore suggerivano altrimenti.


Era stata Mu Bingyun a portarlo qui in passato, un giovane motivato per lo più dalla determinazione, un po' inconsapevole. Era stata di nuovo Mu Bingyun a vederlo partire per la Divina Regione Settentrionale coperto di ferite, dolore e infinito odio.


Oggi il suo ritorno nel Regno della Canzone Glaciale gli diede una sensazione completamente nuova. Sembrava che la nebbia della sfortuna si fosse dispersa e fosse tornato in una pura terra dei sogni immacolata.


Per evitare di causare tumulti e per mostrare che rispettava ancora le sue radici in quanto ex discepolo della setta della Fenice di Ghiaccio, informò il regno del suo arrivo usando una trasmissione del suono mentre era ancora molto lontano.


Tuttavia, presto scoprì di aver sottovalutato molto la sua reputazione di "Sovrano dei Diavoli".


Nel momento in cui si avvicinò al regno della Fenice di Ghiaccio, percepì un numero assurdo di aure. Quasi ogni membro che aveva sangue della Fenice di Ghiaccio nelle vene si era presentato per accoglierlo.


Quando finalmente apparì nel cielo della setta della Divina Fenice di Ghiaccio, sembrava che il tempo stesso si fosse fermato in quel mondo già congelato.
Poi, Mu Huanzhi e Mu Tanzhi accorsero frettolosamente, caddero in ginocchio e si prostrarono nel modo più umile a cui potevano pensare per poi dire: "la setta della Divina Fenice di Ghiaccio del regno della Canzone Glaciale dà il benvenuto al Sovrano dei Diavoli."


Anche gli Anziani, i maestri di palazzo, delle sale e i discepoli dietro di loro si stavano prostrando davanti a lui. Avevano così tanta paura di poterlo irritare in qualche modo che stavano addirittura trattenendo il respiro. L'aria nell'area smise di circolare completamente e l'atmosfera era tesa e opprimente come una zuppa di emozioni intrappolata in una pentola.


Questi erano gli effetti della fama del "Sovrano dei Diavoli".


"Sigh." Yun Che sospirò per un po' per poi dire con tono impotente: "Non dovete fare così Anziani. la setta della Divina Fenice di Ghiaccio è e sarà sempre il mio setta. Alzatevi."


"Sì sua magnificenza."


Mu Huanzhi e Mu Tanzhi si alzarono come era stato ordinato loro, ma rimasero rigidi come statue e silenziosi come tombe.


"Dov'è la maestra della setta?" Chiese Yun Che.


"S-sua magnificenza," rispose frettolosamente Mu Huanzhi: "la maestra della setta è dentro la Sacra Sala adesso. Uscirà e la incontrerà subito."


"Non importa, andrò io da lei. Potete ritirarvi."


Disse solo questo per poi sfrecciare tra il vento e la neve per arrivare nel posto con cui era più familiare in questo regno.


Lo sguardo di una donna seguì la sua figura e discese lentamente di fronte alla Sacra Sala della Fenice di Ghiaccio. Nonostante il suo abito nero e la sua aura malevola, una donna chiese senza mostrare paura o inginocchiarsi come gli altri discepoli: "Sei il Sovrano dei Diavoli o sei... il fratello maggiore Yun?"


"..." Yun Che fissò Mu Feixue per un momento invece di rispondere immediatamente. Aveva sempre sentito una strana emozione indescrivibile ogni volta che la vedeva e oggi non faceva eccezione.


Rispose con tono indifferente: "Il Sovrano dei Diavoli è il tuo fratello maggiore. Ti disturba?"


Mu Feixue scosse lievemente la testa per poi rispondere: "Affatto. Ciò che importa è che siano entrambi te."


Lievemente sorpreso dalla sua risposta, Yun Che si rilassò per fare un sorriso e chiedere: "La maestra della setta è dentro adesso?"


"Sì." Mu Feixue annuì. "Entra pure fratello maggiore."


Yun Che si avvicinò all'entrata. Proprio mentre stava superando Mu Feixue, disse: "Non vedo più la sua ombra in te, Feixue."


"..." Mu Feixue non riuscì a dire nulla per molto tempo.


Mu Bingyun era la sola presente nella Sacra Sala della Fenice. Mu Xuanyin non c'era.


"Maestra della setta Bingyun." Yun Che porse i suoi rispetti per poi inchinarsi lievemente.


Lo sguardo freddo, ma familiare di Mu Bingyun lo squadrò per poi dire alla fine: "Ti rendi conto che tu, il Sovrano dei Diavoli che presto annuncerà il suo dominio sull'universo, ti sei appena inchinato di fronte a me, vero? Non temi che farebbe implodere il mio piccolo regno di livello intermedio?"


Yun Che sorrise: "Sono il Sovrano dei Diavoli e presto sarò l'Imperatore Yun. Ma non importa cosa diventerò in futuro, sarò il tuo piccolo..."


Stava per dire "membro della giovane generazione" quando si interruppe e disse invece: "...Yun Che."


Il motivo per cui si era corretto era perché Mu Bingyun sarebbe diventata la sua cognata dopo che si sarebbe sposato con Mu Xuanyin. Così definirsi un membro della giovane generazione era... a dir poco inappropriato.


"Sei il mio piccolo Yun Che?" Mu Bingyun batté gli occhi per poi sorridere: "Mi piacerebbe farlo sapere al resto del mondo solo per vedere come reagirebbe."


Yun Che: "..."


"Mia sorella ha detto che la tua oscurità sia scomparsa rapidamente dopo che hai distrutto il regno del Dio Drago e sembra che non si sia sbagliata affatto. Sono contenta che le mie preoccupazioni fossero infondate alla fine."


Mu Bingyun sembrava sollevata. Ora che Yun Che era di fronte a lei poteva percepire che era ancora la stessa persona di prima. Nonostante avesse fatto massacri in tre intere regioni divine, non aveva ceduto, né si era trasformato in un vero diavolo.


"Comunque chi avrebbe pensato che una sola persona avrebbe potuto cambiare il fato del Regno degli Dei... e perfino del Caos Primordiale stesso?" Disse con un sospiro pieno di innumerevoli emozioni per poi continuare: "Mia sorella sta pregando allo spirito scomparso della Fenice nel Lago del Ghiaccio Infernale adesso. Forse non ha ancora percepito il tuo arrivo."


Yun Che annuì: "Grazie maestra della setta Bingyun, mi dirigerò subito lì."


"Aspetta." Ma Mu Bingyun lo chiamò subito dopo che si era girato: "Mia sorella ha detto che avevi intenzione di rendere il Regno della Canzone Glaciale un regno sovrano. È vero?"


"Sì." Rispose Yun Che. Pensava che a Mu Bingyun non piacesse questa imposizione, così disse con tono confortante. "Non hai nulla di cui preoccuparti. Non importa cosa accadrà in futuro, non permetterò che facciano del male al Regno della Canzone Glaciale."


Tuttavia Mu Bingyun scosse la testa e disse: "Non sono preoccupata. Può essere solo positivo per il Regno della Canzone Glaciale; un grande onore che renderà orgogliosi sia i nostri antenati che le nostre future generazioni. Inoltre tutti sanno come mia sorella ha ucciso il Dio Drago Cremisi della Distruzione in un solo colpo. Soltanto questa impresa è sufficiente per mettere a tacere ogni dubbio."


"Ciò che volevo dirti è..." All'improvviso distolse lo sguardo da lui e si girò: "Era... è... la Realm King del Regno della Canzone Glaciale, ma... non deve rimanere qui. Posso occuparmi di tutte le sue responsabilità adesso."


"È il momento... che viva per sé stessa. Lo vuoi anche tu, no?"


Yun Che fissò la schiena di Mu Bingyun per un momento. Anche se lei e Mu Xuanyin avevano sguardi e presenze completamente diversi, alcune parti delle loro anime erano così simili che era impossibile non considerarle sorelle.


"Maestra della setta Bingyun," la chiamò per nome invece che rispondere alla sua domanda: "ricordi ancora il giorno in cui mi hai schiaffeggiato al lago del Ghiaccio Infernale cinque anni fa?"


Mu Bingyun tremò un po'.


Aprì la bocca per dire qualcosa, ma la voce insolitamente ingentile di Yun Che risuonò nelle sue orecchie: "Voglio che tu sappia che ci sono persone che posso uccidere cento volte e odiarle ancora con passione e ci sono persone... che possono schiaffeggiarmi diecimila volte e non farmi provare nemmeno un briciolo di odio."


"..." Mu Bingyun si irrigidì mentre sentiva un'emozione che non poteva comprendere e all'improvviso il suo sguardo divenne velato.


Dopo chissà quanto tempo dopo, si riprese dal suo stupore e si girò, Yun Che era scomparso.


Quando Mu Feixue entrò nella Sacra Sala della Fenice di Ghiaccio, vide Mu Bingyun fissare stordita la neve sconfinata fuori con uno sguardo che non aveva mai visto prima. Sembrava che non avesse nemmeno notato la sua presenza.


.....


Nel lago del Ghiaccio Infernale.


"Perché sei venuto qui?"


Una figura simile ad una fata si alzò in piedi e fissò Yun Che con uno sguardo ancora più gelido del lago.


"Perché mi mancavi!" Yun Che si avvicinò velocemente sogghignando.


Lo sguardo di Mu Xuanyin si addolcì un po' istintivamente, ma la sua espressione e il tono della sua voce rimasero freddi. "Mancano solo pochi mesi alla tua cerimonia di incoronazione. Credi davvero di avere tempo da perdere?"


Yun Che alzò le spalle esasperato: "La Regina Diabolica non mi ha dato lavoro da fare, né ha lasciato che l'aiutassi. Ha solo chiesto la mia opinione riguardo il nuovo nome della città del Mondo del Drago. Dato che non avevo niente da fare, ho deciso di venire qui immediatamente per... ouch ouch ouch!"


Dopo che Mu Xuanyin aveva schiaffeggiato via il braccio che stava per circondarle la vita, disse freddamente: "Umpf! Ti sta viziando troppo! Farà meglio a non rimpiangerlo quando diventerai ancora più indisciplinato di come lo sei già!"


Yun Che osservò la sua espressione per un po' per poi chiedere con esitazione: "La... odi ancora Xuanyin?"


Con sua sorpresa, non solo non sembrò affatto turbata dalla domanda, ma disse: "Un tempo sì, ma è tutto passato. Ho sistemato i conti dopo che l'ho infilzata una volta."


Yun Che esclamò scioccato: "Tu cosa?! Quando?!"


"È accaduto prima che tu partissi per la Divina Regione Meridionale." Rispose Mu Xuanyin.


"..." Yun Che non poté trattenere il fremito delle sue labbra: "Me lo sarei dovuto aspettare. Perfino Caizhi sapeva che eri viva, figuriamoci lei!"


  "Il regno del Monarca del Brahma aveva preso in ostaggio Bingyun quella volta. Non ho avuto altra scelta se non rivelarmi prematuramente." Rispose Mu Xuanyin. "Era necessario... sia per Chi Wuyao che per me sistemare i conti prima che affrontassimo il nostro avversario più letale."


"Non... la odi proprio?" Disse piano Yun Che mentre il suo sguardo diventava vacuo.


Mu Xuanyin gettò un'occhiata verso di lui per poi dire: "Prima di perire ho saputo dell'esistenza di Chi Wuyao e mi sono resa conto che ha rubato la mia anima per diecimila anni. Naturalmente l'ho odiata per ciò che ha fatto."


Era impossibile non farlo.


"Tuttavia, me lo ha detto prima che la mia coscienza si disperdesse." Mu Xuanyin si fermò per un secondo per poi ripetere le parole di Chi Wuyao: "Non preoccuparti. Ti prometto che lo proteggerò fino alla morte."


Yun Che: "..."


"Ha mantenuto la parola." Disse piano Mu Xuanyin: "Così non la odio più."


All'improvviso si girò e lo guardò negli occhi: "So che sono il motivo per cui non hai potuto aprirti completamente con lei, nemmeno adesso che sono tornata in vita."


Yun Che: "..."


"Sono al sicuro e non la odio più. In effetti è una delle poche persone con cui posso confidarmi facilmente perché le nostre anime si sono mescolate per diecimila anni. Per questo è completamente inutile che ti preoccupi per il nostro rapporto."


"Inoltre... dovresti smettere di mentirti a te stesso riguardo ad una cosa," continuò. "La persona che l'ha accettata come discepolo e ti ha istruito; la persona che hai maltrattato nel regno del Dio della Fiamma, la persona che è morta per te nella Stella Polo Blu è sia me... che lei. La sua impazienza durante il mio ultimo volo era grande quanto la mia, se non maggiore."


"Ti preoccupi che non possa accettarla, ma si preoccupa molto di più che tu non possa mai accettarla. Continuerai a tormentarla anche se si è fatta perdonare centinaia e migliaia di volte?"
                                


                                



