---
title: Capitolo 1882 – Non vedere l'ora di tornare a casa
pubDate: 2025-03-10T08:57:10.517Z
tags:
    - atg
---


Capitolo regolare,
0 capitoli in coda, 0/10
-Schadenfreude


L'intero mondo sapeva che Mu Xuanyin era la maestra di Yun Che.


Diversi anni fa, Mu Xuanyin lo aveva difeso fino alla morte fuori dalla Stella Polo Blu. Era stata una scelta e un'azione che aveva messo in pericolo l'esistenza stessa del Regno della Canzone Glaciale.


Era stato un tale sacrificio che qualunque testimone aveva visto lo scontro si era chiesto se fosse più di un rapporto tra maestra e discepolo.


Ci fu solo un silenzio scioccato in risposta sotto la città dell'Imperatore Yun. Se qualcuno avesse avuto un'obiezione, non l'avrebbe detta. Dopotutto Yun Che al momento era sopra ogni creatura vivente nel Regno degli Dei e poteva stabilire le regole che voleva. Figuriamoci frequentare la sua maestra, avrebbe potuto fare molto peggio e nessuno avrebbe osato dire una parola al riguardo.


Naturalmente la setta della Divina Fenice di Ghiaccio fu il più scosso.


Dopotutto erano stati presenti di persona alla cerimonia in cui Yun Che era stato accettato come discepolo.


"Lo sapevo." Mormorò con un sospiro Mu Tanzhi. Le azioni e le decisioni innaturali di Mu Xuanyin di prima ora avevano senso.


Mu Huanzhi strinse i denti: "Yun Che, tu anim...mmmm!"


Mu Tanzhi tappò subito la bocca all'amico con del ghiaccio prima che commettesse un'eresia: "Stai cercando di morire? È l'imperatore Yun per te!"


Mu Huanzhi spinse via la mano di Mu Tanzhi, ma la sua indignazione non era scomparsa: "Pensavo che il canone di investitura della fenice di ghiaccio congelasse completamente le emozioni una volta arrivato al picco, così perché la maestra della setta..."


"Tsk!" Mu Tanzhi schioccò la lingua con sdegno: "La tua Feixue ha perso la testa per l'Imperatore Yun. Non è ipocrita per te dirlo?"


"..." Questo zittì completamente Mu Huanzhi.


Nella città dell'Imperatore Yun, Mu Bingyun scoccò un'occhiata curiosa verso sua sorella e notò che era completamente imperturbata di fronte allo shock dei Realm King. Nemmeno la polvere di diamante che circolava attorno a lei era stata agitata.


Aveva senso però. Era letteralmente resuscitata. Non c'era più nulla in questo mondo che potesse troncare il legame tra lei e Yun Che, figuriamoci qualcosa di così insignificante del giudizio della gente.


Nel frattempo, Qi Tianli stava continuando il suo annuncio:


"...Sarà nominato un ufficio del Tutore dell'Ordine in ogni regno stellare superiore, intermedio e inferiore delle quattro Regioni Divine. Sarà responsabile di fare rispettare le leggi e mantenere l'ordine di tutti i regni."


"Cang Shitian sarà il Capo dei Tutori dell'Ordine... Inoltre verrà nominato un vice per ogni regione divina. La Realm King del grande regno Luce di Gemma sorveglierà la Divina Regione Orientale; la Custode Divina Qing Ruo del Drago Blu sorveglierà la Divina Regione Occidentale; il capo dei tutori dell'ordine Cang Shitian sorveglierà la Divina Regione Meridionale e la concubina imperiale Yuwu sorveglierà la Divina Regione Settentrionale..."


"I tutori dell'ordine risponderanno solo all'imperatore Yun e alla grande imperatrice. Inoltre i Realm King e i tutori dell'ordine faranno insieme da supervisori. Se un tutore dell'ordine commetterà dei crimini, allora sarà considerato doppiamente colpevole!"


Un assoluto silenzio dominava l'intero Regno degli Dei. Non c'era una sola persona, specialmente i sovrani, che non capisse cosa significava la creazione degli uffici e dei tutori dell'ordine. Voleva dire che l'intera gerarchia, dal capo al più basso tutore dell'ordine di un regno stellare inferiore, molto presto avrebbe stretto il Regno degli Dei in una presa mortale nel nome dell'Imperatore Yun. L'annuncio era stato così breve al punto da sembrare una minimizzazione della questione.


Dopo quell'annuncio bomba vennero elencate varie regole:


"...l'Energia Misteriosa dell'oscurità è solo una branca di tutte le energie che esistono nell'universo. Nessuna di esse è migliore o più retta delle altre. Perciò sarà proibita qualsiasi discriminazione, persecuzione od esilio di un coltivatore dell'oscurità d'ora in avanti... inoltre tutti i praticanti del mistero dell'oscurità dovranno mettere da parte il loro risentimento e vivere in armonia con i loro nuovi vicini. Chiunque oserà ferire un altro praticante del mistero senza una giusta causa o motivo sarà punito allo stesso modo."


Sembrava che l'universo stesso avesse tirato un sospiro di sollievo.


Dato che Yun Che era stato tradito da tre regioni divine ed era stato aiutato da quella settentrionale, tutti temevano anche solo di immaginare come si sarebbe vendicato.


Questo valeva in particolare per la Divina Regione Settentrionale. Avevano accumulato risentimento per oltre un milione di anni. Il vincitore, Yun Che, avrebbe potuto rendere superiore la posizione della Divina Regione Settentrionale, dandole l'assoluta libertà di soverchiare gli altri territori per vendicarsi.


Tuttavia, non solo il Sovrano dei Diavoli li aveva dichiarati pari ai coltivatori del nord, ma aveva anche impedito loro di sfogare il loro odio.


Nulla al mondo avrebbe potuto assolvere i coltivatori del nord dal loro risentimento di un milione di anni. Il Sovrano dei Diavoli che li aveva fatti uscire dalla loro gabbia e ribaltato il loro stesso destino... era la sola eccezione.


Non potevano che provare gratitudine nei suoi confronti. Anche la fondazione degli uffici dei tutori dell'ordine era diventata molto più tollerabile rispetto a prima.


"...I coltivatori delle tre regioni divine sono incoraggiati a sposarsi con i praticanti del mistero del nord, ma solo se le persone coinvolte sono davvero contente l'una dell'altra. I matrimoni forzati sono considerati un crimine grave!"


.....


"Gli Spiriti del Legno sono le creature più pure dell'universo e un dono degli antichi Dei della Creazione. Perciò dare loro la caccia è considerata una colpa imperdonabile! Chiunque infrange questa regola verrà condannato a morte insieme ai loro setta e ai loro Clan, nemmeno un Imperatore Divino fa eccezione. Date la caccia ad uno Spirito del Legno e morirete!"


"Se si scoprirà che è stata data la caccia ad uno Spirito del Legno, tutti i membri del dominio, dal signore del territorio ai Realm King stessi saranno puniti gravemente!"


La nuova proibizione di cacciare gli Spiriti del Legno poteva essere descritta come terrificante.


Non solo gli Imperatori Divini NON sarebbero stati un'eccezione, ma tutti, dal signore del territorio fino al Realm King del regno, sarebbero stati puniti gravemente. Grave non poteva nemmeno descrivere quanto era dura questa nuova regola. Era assolutamente parziale nei confronti degli Spiriti del Legno.


Il Regno degli Dei aveva sempre proibito di dare la caccia agli Spiriti del Legno, ma Yun Che aveva visto con i suoi occhi quanto era stata inefficace la loro proibizione.


Un intera famiglia reale degli Spiriti del Legno era stata massacrata senza un valido motivo. Il primo dei due sopravvissuti, He Ling, gli aveva salvato la vita, la seconda, He Ling, era stata lasciata in lacrime ed era stata disposta a legarsi a lui per diventare uno spirito del veleno per l'eternità. Era anche l'unica persona ad aver assistito alla sua caduta e al suo ritorno.


Dopo tutto quello che la razza degli Spiriti del Legno aveva fatto per lui, nessuna parzialità o compenso sarebbero stati considerati eccessivi.


.....


"...i coltivatori del profound del Regno degli Dei non possono tormentare i regni inferiori. Inoltre, nessun setta o coltivatore ha il permesso di viaggiare in un pianeta inferiore senza prima aver fatto rapporto ad un ufficio dei tutori dell'ordine!"


.....


"Fen Daoqi sarà nominato nuovo imperatore del regno della Luna Ardente... Yan Wu sarà la nuova imperatrice del regno dei Diavoli Yama. Comanderà il regno dei Diavoli Yama e i suoi regni sottoposti... a Yan Tianxiao sarà donato il titolo di 'Imperatore Yama dei Diavoli Ardenti'. La sua tavola memoriale sarà posta nella sala dei Diavoli Ardenti della città dell'Imperatore Yun e i suoi discendenti riceveranno la protezione diretta dell'Imperatore Yun per tutte le generazioni a venire.
Ogni discendente dell'Imperatore Yama dei Diavoli Ardenti non potrà essere condannato a morte, anche se commetterà un reato punibile con la pena di morte."


.....


Mentre l'Imperatore Qilin stava annunciando le regole ad ogni creatura vivente delle quattro Regioni Divine...


In un piccolo paese nella Divina Regione Settentrionale, il Ghiaccio Orientale.


Il Ghiaccio Orientale era un paese piccolo e insignificante localizzato nel regno delle Rovine Orientali. Il potere della sua nazione non era cambiato negli anni. Tuttavia la sua posizione era arrivata ad un livello senza precedenti per via di una piccola questione; si diceva che il Sovrano dei Diavoli fosse rimasto nel Ghiaccio Orientale per breve tempo quando era arrivato nella Divina Regione Settentrionale.


Si diceva anche che fosse andato a letto con la sua principessa, Dongfang Hanwei.


Di conseguenza, quasi ogni regno stellare intermedio o superiore nelle cinque Rovine degli Inferi aveva sentito parlare del Ghiaccio Orientale.


Negli ultimi due mesi, innumerevoli esperti, egemoni e anche Realm King avevano visitato il loro piccolo paese portando grandi doni. Erano particolarmente umili quando erano in presenza di Dongfang Hanwei.


Era un tipo di onore che il loro umile paese non aveva mai immaginato fin dalla sua fondazione, figuriamoci riceverlo.


Ora tutti stavano guardando la proiezione di Yun Che e stavano ascoltando le dichiarazioni dell'Imperatore Qilin riguardo alle nuove regole. Quando il cielo si incupì, la grande cerimonia di incoronazione senza precedenti che aveva infranto ogni costume e tradizione sembrò sul punto di terminare.


A terra, Dongfang Hanwei, la principessa del Ghiaccio Orientale stava fissando la proiezione in alto nel cielo e si era portata le mani al petto. Il suo sguardo pareva velato e la sua mente sembrava essere da qualche altra parte.


Il monarca del Ghiaccio Orientale la raggiunse silenziosamente per poi dire: "Secondo me dovresti andare. Vai nella Divina Regione Meridionale e mostra di avere il coraggio di fare il primo passo, non importa quanto sia impossibilmente lontano. Se non altro, non desidero che mia figlia rimanga imprigionata dalle sue emozioni dopo che la Divina Regione Settentrionale ha trovato pace."


"..."


Ci fu un lungo, lungo silenzio.


La Regina Diabolica, gli Imperatori Divini, la dea... perfino le Streghe rispettate erano solo degne di diventare le sue concubine imperiali.


Alla fine, Dongfang Hanwei chiuse gli occhi e scosse lievemente la testa. Non disse comunque una parola, ma tra le dita aveva stretto istintivamente un ciondolo di giada bianca al petto.


Alla fine non aveva fatto quel primo passo.


Yun Che non era mai tornato nel regno delle Rovine Orientali o nel Ghiaccio Orientale dopo che era partito e mai l'avrebbe fatto.


Molti anni dopo, quando Dongfang Hanwei avrebbe ereditato il trono da suo padre e sarebbe diventata la nuova monarca del Ghiaccio Orientale, sarebbe diventata una grande sovrana che avrebbe governato con giustizia, unito la sua gente e aiutato il suo paese a prosperare. Avrebbe sfruttato il passaggio di Yun Che e avrebbe trasformato il Ghiaccio Orientale da un piccolo paese in una vera nazione che occupava un angolo del regno.


Non si sarebbe mai sposata e sarebbe rimasta da sola fino alla fine della sua vita.


Non solo, ma ogni cittadino del Ghiaccio Orientale avrebbe saputo del suo ciondolo di giada bianca. Era perfettamente ordinario ed era completamente indegno per la sua posizione, ma lo portava sempre al collo...


Molti, molti anni dopo, quando avrebbe fatto il suo ultimo respiro e sarebbe scomparsa da questo mondo mortale, la giada si sarebbe rotta per rivelare un capello...


.....


Una nuova era, nuove regole e il primo vero grande imperatore nella storia del Regno degli Dei.


Quando l'immagine dello sguardo freddo e inesorabile di Yun Che si era impressa permanentemente nell'anima di ogni coltivatore del Regno degli Dei, la cerimonia finì e la proiezione svanì dal cielo, la gente si rese conto che molti uffici dei tutori dell'ordine erano stati già stabiliti nei loro regni stellari.


Potevano anche trovarsi vicino ad un tutore dell'ordine e non l'avrebbero mai saputo.


Nessuno sapeva quanto fosse profonda l'influenza dell'Imperatore Yun. Nessuno osava fare un'ipotesi. Sapevano soltanto che le regole che erano state appena annunciate sarebbero stati i loro nuovi comandamenti. Avrebbero ubbidito o sarebbero morti.


In realtà, Yun Che stesso non aveva idea di quanto fosse profonda la sua influenza. Dopotutto aveva lasciato tutto nelle mani di Chi Wuyao. Tuttavia era certo che Chi Wuyao non avesse finito di tessere la rete attraverso la quale avrebbe esercitato un controllo assoluto su tutti i regni stellari delle tre regioni divine. Perfino per un dio onnipotente sarebbe stato praticamente impossibile riuscirci in sei mesi.


Tuttavia la rivelazione "noncurante" degli uffici dei tutori dell'ordine aveva già raggiunto il suo scopo. Aveva fatto calare un'altra pesante coltre oscura sulle tre regioni divine già soffocanti.


Era solo una questione di tempo adesso. Quando i tutori dell'ordine fossero diventati più potenti e la grande rete fosse stata completata, Yun Che e Chi Wuyao finalmente avrebbero avuto il pieno controllo dell'intero Regno degli Dei.


Yun Che non avrebbe permesso mai più che qualcosa minacciasse la Stella Polo Blu.


Così Chi Wuyao non avrebbe lasciato che qualcuno ferisse Yun Che, non avrebbe lasciato che corresse il minimo rischio.


Ciò che significava era che, a partire da ora, avrebbe tenuto d'occhio tutti i geni nascenti delle quattro regioni divine.


Era un po' ironico, ma, nonostante Yun Che non avesse organizzato festeggiamenti per la sua grande incoronazione, alcuni regni stellari iniziarono grandi celebrazioni dopo che i loro Realm King tornarono a casa. Qualunque fosse il motivo dietro le loro iniziative, sollievo per essere sfuggiti ad un fato orribile o gioia per l'inizio di questa nuova era, la Divina Regione Settentrionale sicuramente non sarebbe stata la sola a dare il benvenuto a queste novità.


Non solo, le loro azioni avevano indotto alcuni regni stellari a pensare che sarebbero stati puniti se non avessero festeggiato la grande incoronazione, così gradualmente ogni regno nelle tre regioni divine cominciò le sue celebrazioni. La scala di questi festeggiamenti era impressionante, sembrava che temessero che il resto del mondo non li sentisse.


Yun Che fu elogiato per tutto l'universo e i regni stellari che aveva annientato furono definiti dei traditori e l'Imperatore Divino dell'Eternità un tempo così stimato fu denominato il più grande colpevole dell'attuale Regno degli Dei. Anche l'Imperatore del Drago un tempo potentissimo venne descritto come un drago malvagio che era stato punito giustamente dall'Imperatore Yun.


Era incredibile come le dicerie potessero andare completamente fuori controllo in poco tempo. Dopo moltissimi anni, quando la gente avesse riesaminato questa parte di storia, chissà come sarebbero sembrate le testimonianze e la storia ufficiale.


Nulla di tutto questo importava a Yun Che però.


Dal momento in cui era apparso nella città dell'Imperatore Yun e aveva proiettato la sua ombra sull'intero Regno degli Dei, il suo sguardo freddo e cupo... non si era mai allontanato dalla Stella Polo Blu.


Ci ho messo troppo tempo, ma... almeno è finita.


L'ultimo desiderio del Dio Malvagio, il mio dovere, la radice di ogni calamità, le calamità stesse e tutto il resto... finalmente è finita.


Mancavano solo tre giorni al ventesimo compleanno di Yun Wuxin.


Non vedeva l'ora di tornare a casa.
                                


                                



