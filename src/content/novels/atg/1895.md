---
title: Capitolo 1895 – Wuxin visita il Regno degli Dei (2)
pubDate: 2025-03-10T08:57:10.519Z
tags:
    - atg
---


Capitolo regolare,
0 capitoli in coda, 0/10
-Schadenfreude


La sala principale traboccava d'aura celestiale.


Ogni guardia di quest'area era una presenza torreggiante che avrebbe intimidito perfino un Realm King.


Per un secondo lo spazio stesso si congelò quando Yun Che entrò nella sala principale.


<em>Rumble!</em>


Poi ogni persona in vista si chinò su un ginocchio e porse i suoi rispetti a Yun Che.


"Bentornato sua maestà!"


"Che il sovrano assoluto che ha unito le quattro regioni divine possa rimanere incontrastato, il suo dominio duri in eterno, il suo governo resti forte per eoni e la sua memoria duri per sempre!"


L'aria tremò e il cielo e la terra sussultarono sentendo le loro grida.


Tuttavia la reazione di Yun Wuxin nei confronti di questo saluto fu nervosa, scioccata... e di imbarazzo indiretto?


Yun Che scoccò un'occhiata verso sua figlia per poi abbassare la voce: "Wuyao, chi diamine ha composto questo saluto?"


"Io naturalmente." Rispose Chi Wuayo. "Non ti aggrada?"


"~！@#￥%..." Chi Wuyao era senza dubbio la donna più astuta e spaventosa che avesse mai incontrato.


Tuttavia la composizione che aveva fatto era così imbarazzante che si sentiva ancora rizzare i capelli.


Per rendere l'idea, aveva la sensazione di essere passato da grande imperatore del Regno degli Dei ad un... pagliaccio.


E pensare... che avrebbe avuto un punto debole del genere.


"Non è che non mi piaccia." Yun Che scelse con cautela le sue parole: "Penso solo che sia il tipo di discorsi che preferirebbe un imperatore mortale, non io... noi."


"...capisco." Chi Wuyao abbassò un po' alla testa e allo stesso tempo pensò con amarezza: <em>'Era davvero così pessimo...?'</em>


Fu in quel momento che tutti sentirono un'aura affrettarsi nella sala principale. Apparteneva proprio a Cang Shitian.


Non appena sentì la presenza di Yun Che, ritirò immediatamente l'Energia Misteriosa e la sua aura imperiale fino a renderla innocua. Era già mezzo chinato ancora prima che i suoi piedi toccassero il pavimento.


<em>Thump!</em>


Alla fine Cang Shitian si inginocchiò e dichiarò: "Cang Shitian porge i suoi rispetti al grande imperatore e all'imperatrice! Che il sovrano assoluto che ha unito le quattro regioni divine possa rimanere incontrastato, il suo dominio..."


"Basta così." A Yun Che si stavano di nuovo rizzando i capelli.


"Uh?" Colto alla sprovvista, Cang Shitian alzò lo sguardo e vide una scena inaspettata. Una nervosa Yun Wuxin era aggrappata al braccio sinistro di Yun Che con così tanta forza da poter spezzargli le ossa.


Il fatto che l'Imperatore Yun avesse portato questa donna nella prima udienza che aveva tenuto da mesi indicava chiaramente quanto fosse importante. Il fatto che si stessero comportando in modo così intimo di fronte all'imperatrice lo dimostrava ancora di più!


Senza volersi perdere un ovvio suggerimento, Cang Shitian si inchinò di nuovo per poi gridare: "Congratulazioni all'imperatore Yun per aver trovato un'altra concubina! È splendida come una scultura fatta dagli dei, solenne come una fata e perfettamente adatta..."


"È mia figlia." Yun Che lo interruppe freddamente.


Le lodi di Cang Shitian gli morirono in gola. Poi si schiaffeggiò in faccia con tutte le sue forze per poi prostrarsi completamente di fronte a Yun Che. Disse con voce tremante: "Ho commesso una grave colpa. Chiedo a sua maestà... e a sua altezza di punirmi."


"Umpf!" Yun Che avanzò con uno sguardo freddo: "Cang Shitian, sappiamo entrambi quanto sei capace e sono passati mesi da quando sono andato nei regni inferiori per accompagnare le mie moglie e mia figlia. Non avevi davvero idea della loro esistenza?"


"Sua maestà," Cang Shitian sembrava spaventato, ma il suo sguardo pareva suggerire altrimenti e disse con sorprendente sincerità: "Faccio un punto d'orgoglio nell'essere il suo cane pazzo più diligente. Per sua maestà indagherei sul segreto più oscuro e sporco in assoluto."


"Tuttavia vale anche l'opposto. Non indagherei mai su ciò che sua maestà non desidera che gli altri sappiano, nemmeno se fossi mille volte più capace e avessi un coraggio un milione di volte superiore! E certamente non lascerei che gli altri lo sappiano!"


Cang Shitian aveva quasi gridato la sua dichiarazione.


Figuriamoci Yun Che e Chi Wuyao, anche le guardie fuori dalla sala potevano sentirlo chiaramente.


Cang Shitian doveva essere il primo imperatore divino calpestare così tanto il suo orgoglio per mostrare la sua lealtà.


Perfino Yun Wuxin poteva solo fissarlo scioccata.


Yun Che scoccò una lunga occhiata verso Cang Shitian per poi girarsi. "Vieni. Discuteremo dentro."


Quasi ogni palazzo nella città dell'Imperatore Yun possedeva un suo spazio indipendente e questo significava che erano molto più grandi di quanto apparivano all'esterno. Questo valeva in particolare per il cuore della città, la grande sala.


Ora Yun Che era seduto sul suo trono, il trono che rappresentava la più grande autorità di tutto il Caos Primordiale, e ascoltava silenziosamente i rapporti di Cang Shitian. Come gli aveva già detto Chi Wuyao, Cang Shitian parlò per lo più di eventi importanti accaduti di recente tra le tre regioni divine e dei progressi del dipartimento dei tutori dell'ordine.


Si era deciso a prendersi le sue responsabilità... ad essere sinceri, era estremamente a disagio in scene così serie.


"...negli ultimi cento giorni, ci sono state 1923 ribellioni in tutte e tre le regioni divine. Metà sono accadute nella Divina Regione Occidentale, il 35% in quella orientale e il 15% in quella meridionale."


"Se volessimo categorizzarle, 1921 sono state su piccola scala e solo due su grande scala. Sono state tutte soffocate in sei giorni. Dal livello più alto, i ribelli più forti erano un Divine Sovereign, 13 Divine King, 101 Divine Spirit e il resto erano ad uno stadio inferiore."


I numeri erano molto più piccoli di quanto Yun Che aveva previsto, ma alla fine non era sorprendente.


Quando arrivava un nuovo regime, non ci sarebbe mai stata una transizione perfetta. Inoltre i pregiudizi delle tre Regioni Divine nei confronti dell'Energia Misteriosa oscura in generale erano esistiti letteralmente per un milione di anni. Era solo naturale che qualcuno rimanesse fermo nelle sue convinzioni e lottasse fino alla fine.


Tuttavia le organizzazioni più potenti dell'universo si erano già sottomesse a Yun Che. Queste ribellioni potevano essere mille volte più forti e comunque non sarebbero riuscite a minacciarlo affatto.


Inoltre più forte era un coltivatore e più la sua posizione fosse stata elevata, più avrebbe capito quanto era sciocco anche solo provare a sfidare Yun Che.


Era il motivo per cui i praticanti di arti marziali più forti che avevano partecipato alle ribellioni erano stati solo un Divine Sovereign e tredici Divine King.


"Come hai intenzione di punire queste persone?" Chiese Yun Che.


Cang Shitian rispose: "Ho intenzione di ubbidire agli ordini saggi dell'imperatrice. Ha ordinato di uccidere il novanta per cento dei colpevoli e le tre generazioni successive delle loro famiglie, rendere invalidi il rimanente dieci per cento e perdonare da dieci a cento di loro."


Poi aggiunse: "Inoltre abbiamo anche preso il controllo dei clan e delle sette che non rientravano direttamente nelle tre generazioni successive da sterminare, ma che sono collegati a loro. Lo stesso vale per le persone rese invalide o perdonate. Siamo assolutamente certi di non aver tralasciato nemmeno una persona. Ci sono dei cambiamenti che desidera applicare sua maestà?"


"Va bene così." Rispose Yun Che: "Puoi seguire gli ordini dell'imperatrice."


Accanto a Yun Che, Yun Wuxin non poté che nascondere il suo disappunto.


Stava comprendendo sempre di più di quanta responsabilità si era fatta carico la sua "zietta Wuyao". Il suo titolo poteva essere quello di imperatrice, ma si stava occupando di tutto ciò che doveva fare il grande imperatore.


"Non sono sorpreso che la maggior parte delle ribellioni siano avvenute nella Divina Regione Occidentale. Tuttavia mi sorprende che quelle nella Divina Regione Meridionale non superino nemmeno il venti per cento." Yun Che si accigliò in modo cupo. "Sei sicuro che i numeri siano corretti?"


Cang Shitian rispose immediatamente e senza esitare: "Sua maestà è saggio. Posso essere un nativo della Divina Regione Meridionale, ma provo orgoglio nel poter servire sua maestà. Non oserei mai nascondere la verità per conto della Divina Regione Meridionale."


"Sua maestà, è stata la Divina Regione Meridionale a subìre più perdite quando è stata attaccata. Perciò una piccola metà dei ribelli della regione orientale era motivata dal desiderio di vendicarsi per i suoi setta o le loro famiglie."


"Tuttavia, quando Shuhe... le mie scuse. Quando la consorte della Grazia non si era ancora sposata, si era già informata su ciò che c'era da sapere riguardo alla Divina Regione Meridionale. Oggi, tutte le informazioni che ha raccolto si sono intrecciate in una grande rete che copre ogni regno stellare della regione."


"Di conseguenza, la maggior parte delle ribellioni sono state soffocate prima ancora che avessero l'occasione di prendere forma. Per questo non ci sono quasi ribellioni nella Divina Regione Meridionale."


"Mmh?" Yun Che chiese: "Cang Shuhe è così capace anche quando non poteva nemmeno fare un passo fuori dalla sua dimora?"


Cang Shitian chinò lievemente la testa. "La Consorte della Grazia aveva intenzione di donarmi la rete che aveva trascorso mille anni ad intrecciare. Ora è stata messa a disposizione per sua maestà. Se... se avesse del tempo a disposizione, chiederei umilmente a sua maestà di diventare più familiare con la Consorte della Grazie. Prometto che non porterà vergogna al titolo che le ha dato."


"...C'è qualcos'altro?" Chiese Yun Che.


"No sua maestà. Il mio rapporto è completo."


Yun Che si alzò e dichiarò: "Se non c'è altro allora puoi congedarti."


"Agli ordini."


Dopo che Cang Shitian se ne andò, Chi Wuyao ruppe il suo silenzio e disse: "Che cane perfetto che è. Sarebbe davvero triste se scomparisse un giorno."


"Ho già capito." Yun Che rispose con esasperazione: "Troverò il tempo di porgere visita al regno del Mare Profondo."


"Sarebbe meglio." Chi Wuyao si avvicinò a Yun Che per poi dire: "Ci sarebbe qualcosa di cui ti vorrei parlare."


"...Dimmelo direttamente." Conoscendola, più si comportava in modo formale, meno sarebbe stato serio l'argomento di cui voleva discutere.


Chi Wuyao mostrò un mezzo sorriso e disse: "La città dell'Imperatore Yun è benedetta da potere divino e innumerevoli palazzi, ma gran parte di essi sono vuoti e inutilizzati. Non credi che sia un po' triste?"


"La costruzione del regno divino dell'Imperatore Yun, l'ex regno del Mare Meridionale, sta procedendo senza intoppi. Quando verrà completata, solo il nucleo avrà un diametro di cinquantamila chilometri. L'intera regione sarà il tuo dominio privato."


"Inoltre migliaia di residenze imperiali temporanee sono state costruite per tutte e quattro le Regioni Divine."


"Procede tutto bene, ma c'è una cosa a cui devi rimediare personalmente e riguarda il tuo harem. In quanto primo grande imperatore del Caos Primordiale, le tue consorti e le tue concubine non superano nemmeno la ventina. Perfino il realm king di un regno inferiore ha almeno tremila concubine nel suo harem."


Yun Che: "..."


Yun Wuxin: "..."


Chi Wuyao continuò: "Questo fallimento naturalmente è una mia responsabilità. Non temo le maldicenze degli uomini mortali, ma la dignità di sua maestà non può essere..."


"Basta! Basta!" Yun Che alzò frettolosamente le mani. Dopo aver scoccato un'occhiata colpevole verso Yun Wuxin, rispose: "Ne parleremo dopo."


Ancora prima della sua incoronazione, Chi Wuyao si era lamentata che il suo "piccolo" harem non si addiceva al suo prestigio. Lo aveva detto così tante volte che quasi temeva di rivederla.


La parte peggiore era che ne era davvero convinta. Il fatto che avesse spinto le nove streghe, sottoposte che aveva coltivato con molti sforzi, nel suo letto durante la notte dell'incoronazione ne era la prova.


"Se ne vuoi parlare dopo, questo significa che sua maestà non sta rifiutando l'idea. Bene." Il cipiglio di Chi Wuyao si attenuò e il suo sguardo scintillò. "Negli ultimi mesi, ho ordinato di selezionare novemila donne dalle origini, dal talento e l'aspetto eccellenti. Quando sei libero..."


"AHEM AHEM AHEM!!" Yun Che diede le spalle a Yun Wuxin e fece un occhiolino disperato verso Chi Wuyao: "NE PARLEREMO DOPO! DOPO!!"


A parte il suo intento di ampliare davvero il suo harem, lo stava assolutamente facendo apposta. Probabilmente lo stava punendo per aver fatto il perdigiorno nel suo pianeta natale e aver trascurato per troppo tempo i suoi doveri.


Fu in quel momento che Yun Wuxin chiese debolmente: "Dovresti... devo esplorare da sola, padre, zietta Wuyao?"


Yun Che la prese frettolosamente per mano e disse: "No, no, l'aura del Regno degli Dei e dei regni inferiori è troppa diversa. Ti porterò ovunque vuoi andare, non allontanarti troppo da me."


Questa era la prima volta che Yun Wuxin visitava il Regno degli Dei. Non poteva lasciarla da sola senza un buon motivo.


"Molto bene. Ne parleremo dopo." Sembrava che Chi Wuyao gliela stesse facendo passare liscia, ma aggiunse: "Tuttavia c'è un'altra questione per cui avrei bisogno del tuo aiuto sua maestà."


Yun Che la osservò con fare guardingo.


Chi Wuyao continuò: "I nostri coltivatori hanno bisogno della tua Calamità Eterna dell'Oscurità per regolare la loro compatibilità e lasciare liberamente la tua Divina Regione Settentrionale. Questo è un compito che non posso completare per te, così se puoi..."


Yun Che sospirò di sollievo per poi annuire: "Non me lo sono dimenticato. Tra due mesi andrò nella Divina Regione Settentrionale e darò loro la mia benedizione. Inoltre ho promesso di radunare i praticanti di arti marziali della regione settentrionale e aggiustare la loro compatibilità con l'energia oscura ogni decade."


"Molto bene. Informerò la mia gente per fare i preparativi necessari."


"Oh giusto." Disse all'improvviso Yun Che. "Com'è... andata la questione di cui ti ho parlato?"


"Oh. Quello." Chi Wuyao fece una pausa di un secondo per poi sorridere: "Non sarei così pigra da trascurare la tua richiesta personale. Se sei libero, puoi darci un'occhiata tu stesso."


Non aveva mai temuto che Chi Wuyao potesse fare errori. Questo perché aveva sempre superato le sue aspettative.


Esitò solo per un momento per poi passare sua figlia a Chi Wuyao: "Wuxin, tieni compagnia per un po' alla zietta Wuyao, va bene? Tornerò molto presto."
                                


                                



