---
title: Capitolo 1896 – La Casa degli Spiriti del Legno
pubDate: 2025-03-10T08:57:10.519Z
tags:
    - atg
---


Capitolo regolare,
0 capitoli in coda, 0/10
-Schadenfreude


Yun Che lasciò la città dell'Imperatore Yun e volò da solo verso nord.


"Dove stai andando maestro?" Non poté che chiedere con curiosità He Ling.


Da quando la sua vita era diventata una cosa sola con Yun Che, avevano anche condiviso le loro esperienze. Non ci sarebbe dovuto essere qualcosa di cui Yun Che era a conoscenza, ma lei no, eppure non riusciva a ricordarsi di quando lui poteva aver chiesto uno speciale favore a Chi Wuyao.


"Pazienta. Non è troppo lontano da qui."


La sua risposta la rese solo più curiosa e perplessa.


Non passò molto tempo prima che un piccolo regno stellare entrasse nel loro campo visivo.


He Ling pensava che l'avrebbero sorvolato, ma lui puntò direttamente verso di esso.


"Questa è la nostra destinazione, maestr... ah?!"


"Quest'aura... no, queste aure sono..."


La sua voce divenne sempre più debole e agitata.


Yun Che accelerò e il regno stellare distante diventò sempre più grande. Alla fine poterono vedere pienamente il vasto mondo sotto i loro occhi.


Era un pianeta verde smeraldo. Anche da lontano, poteva sentire un'aura incredibilmente pura, rimuoveva l'oscurità nel suo cuore e depurava la sua anima.


Si fermò sopra il regno stellare e lo guardò. Legno smeraldino, bambù fresco ed erba blu connettevano il cielo e la terra. Tra di essi c'erano innumerevoli piante e fiori.


Il cielo di questo pianeta era insolitamente alto e si fondeva con il mare blu sotto. Le nuvole erano color bianco niveo e la brezza sembrava ignorare i confini fisici per diffondersi nell'anima.


Questo pianeta sembrava un paradiso dimenticato per chi era abituato ad un mondo inquinato dalla colpa, dalle lotte e dal desiderio.


He Ling si manifestò accanto a Yun Che. Per molto tempo si limitò a fissare il mondo sotto di lei con lo sguardo sempre più velato...


"Sorella! Non volare troppo veloce! N-non riesco a tenere il passo! ...Ah!"


La voce immatura che aveva esclamato per la sorpresa apparteneva ad un bambino. Barcollò mentre faceva un atterraggio di emergenza nella foresta di bambù sotto di lui.


La bambina che stava inseguendo si fermò per poi raggiungere il bambino. Posò le mani sui fianchi e disse: "Sei così inutile piccolo E! Alla tua età potevo volare fino al picco smeraldino peninsulare."


"Umpf, in passato saresti stata la prima ad essere catturata da una persona malvagia."


Entrambi i bambini avevano capelli verde scuro, pupille blu verdastre e orecchie appuntite. La loro aura era così pura che sembrava un dono aperto da parte di madre natura in persona.


Era evidente che fossero giovani Spiriti del Legno.


Il bambino si alzò e disse sorridendo: "Non è più come prima però! Ora l'Imperatore Yun ci sta proteggendo, nessuna persona cattiva oserà maltrattarci."


I due bambini al momento erano tra le lande selvagge. In passato i loro genitori non avrebbero mai permesso loro di venire qui senza la supervisione di un adulto.


Anche così, avrebbero trascorso ogni momento a nascondersi.


Quando si destavano dal loro sonno, occasionalmente avrebbero scoperto che uno o più dei loro compagni erano scomparsi e non sarebbero tornati mai più.


Quei giorni erano stati un incubo per loro.


"Per questo dovremmo stare ancora più attenti!"


La bambina batté i suoi occhi smeraldini e disse con un tono serio che ovviamente stava copiando da un adulto: "Uno dei princìpi assoluti è di ricambiare sempre i favori che riceviamo! Non dobbiamo mai dimenticare a chi dobbiamo questa terra e la pace di cui godiamo al momento! Se non diventiamo più forti, come potremo ripagare il favore dell'Imperatore Yun in futuro?"


La bambina aveva condotto una vita da fuggitiva da quando era nata. Aveva circa dieci anni, ma aveva cambiato casa innumerevoli volte, sopravvissuto a moltissime tragedie e ne aveva anche viste con i suoi occhi. Non sarebbe stato esagerato dire che aveva vissuto nel terrore per tutta la vita... finché Yun Che non aveva stravolto l'ordine precedente.


Oggi non solo l'Imperatore Yun, sovrano delle quattro Regioni Divine, aveva imposto la protezione per gli Spiriti del Legno più dura nella storia del Regno degli Dei, aveva anche purificato e modificato un intero regno stellare per loro.


Inoltre erano protetti continuamente da tutori dell'ordine attorno al regno stellare. Nessuno poteva avvicinarsi senza il permesso del dipartimento dei tutori dell'ordine.


Non dovevano più vivere nella paura e vagare da un posto all'altro.


Non sarebbero più dovuti tornare nelle condizioni orribili del passato.


Gli spiriti del legno non avrebbero nemmeno osato sognare un risultato del genere. Non sapevano nemmeno come iniziare a ripagare l'imperatore Yun.


Il discorso della bambina ammutolì l'altro spirito del legno per un momento. Poi strinse i denti e lottò per alzarsi. Dichiarò con determinazione immatura: "Hai ragione. Non potremo ripagare l'imperatore Yun se non diventiamo più forti."


"Mm!" La bambina annuì di nuovo per poi dire piano: "C'era uno Spirito del Legno nella proiezione quando l'Imperatore Yun ha attaccato il regno dell'Eternità e il nonno ha detto che potrebbe essere una principessa della famiglia reale. Potrebbe perfino stare vegliando su di noi adesso. Questo è il motivo per cui dobbiamo diventare più forti! Dobbiamo ricambiare il favore all'imperatore Yun e non dobbiamo deludere la principessa!


La bambina non stava incoraggiando solo il fratello minore, ma anche sé stessa.


"..." Le lacrime di He Ling ora cadevano a cascata.


Yun Che disse piano: "Il Regno degli Dei è enorme, ma non sarà mai abbastanza grande da soddisfare i desideri di una persona. Potrei rendere la proibizione dieci volte più stringente e non sarebbe comunque sufficiente a proteggere completamente gli Spiriti del Legno."


"Dopo che ho ucciso Long Bai e ho deciso la posizione della capitale, ho chiesto a Wuyao di mobilitare i grandi regni stellare, radunare gli Spiriti del Legno dispersi per tutte le regioni divine e di purificare questo piccolo regno stellare per loro. Ovviamente l'ho chiamato regno degli Spiriti del Legno."


"..." He Ling mosse le labbra, ma non emise nemmeno un suono.


"Era un regno ausiliario del Mare Meridionale. È piccolo, ma trabocca di energia spirituale pura perché un tempo crescevano le loro erbe spirituali e le loro piante qui."


"È a meno di due ore di distanza dal regno del Mare Meridionale, così puoi visitarli quando vuoi. In caso di emergenza, i nostri eserciti potranno aiutarli immediatamente."


Sotto di loro, i due bambini erano già usciti insieme dalla foresta. In lontananza potevano percepire Spiriti del Legno impegnati nelle loro faccende e che stavano rilasciando liberamente la loro aura pura. Non dovevano più rimanere tesi, nascondere i loro battiti cardiaci e fare tutto ciò che potevano per rimanere nascosti. Non dovevano più avere paura.


"Le tre regioni divine sono state informate del regno degli Spiriti del Legno. È stata anche diffusa voce per i regni stellari principali che gli Spiriti del Legno che vogliono trasferirsi nel regno possono semplicemente cercare l'ufficio dei tutori dell'ordine più vicino e verranno scortati lì dagli ufficiali."


Guardò He Ling e toccò i suoi capelli danzanti: "Non è passato molto tempo, così è tutto ciò che posso fare per il momento. Non dovrai aspettare a lungo però. Un giorno gli Spiriti del Legno non dovranno più rifugiarsi nel loro regno. Potranno entrare ed uscire come vogliono, viaggiare come desiderano. Saranno solo amati, apprezzati e rispettati. Non dovranno più preoccuparsi di venire feriti."


Il mondo era fin troppo in debito con la razza degli spiriti del legno, lui stesso lo era.


He Ling alla fine distolse lo sguardo dal mondo fatato sotto i suoi piedi e fissò Yun Che: Le lacrime riflettevano la luce smeraldina nelle sue pupille, disse: "Maestro io..."


All'improvviso Yun Che le posò un dito sulle morbide labbra e disse: "Dai, non c'è bisogno di ringraziamenti tra di noi. Inoltre..."


Continuò dopo una pausa: "Non è nulla in confronto ai tuoi sacrifici e a quelli di He Lin. Davvero."


Erano stati He Lin ed He Ling a dare tutto per la loro razza. Non lui.


"..." He Ling smise di parlare e lo guardò in silenzio.


"Li vuoi incontrare?" Yun Che asciugò le lacrime che bagnavano le guance della ragazza: "Sono sicuro che saranno contenti di incontrare la loro principessa; di sapere che la loro famiglia reale è ancora viva."


Tuttavia He Ling scosse lentamente la testa.


"Io... non sono più la loro principessa." Mormorò mentre fissava Yun Che negli occhi: "La mia famiglia è stata vendicata e la mia razza è protetta e in pace. Non ho più rimpianti nella mia vita. D'ora in avanti sono solo la tua He Ling."


"No." Yun Che sorrise: "Appartieni a te stessa. Nessuno, nemmeno io ho il diritto di appropriarmi della tua libertà contro la tua volontà."


Significa che un giorno non mi vorrai più?" Le palpebre di He Ling fremettero.


"Cosa stai dicendo?" Yun Che le pizzicò piano una guancia. "Non mi avrai creduto prima, vero? Sono egoista e prepotente. Ti legherò letteralmente a me se oserai anche solo pensare di lasciarmi."


He Ling mostrò uno splendido sorriso e si appoggiò al suo petto. Lo abbracciò più stretto che poteva e sussurrò con ferma determinazione: "Non ti lascerò mai maestro... mai."


———


(↑HO UN BRUTTO PRESENTIMENTO...)


Nota traduzione: è un commento dell'autore, letteralmente sarebbe "bandiera d'avvertimento" (flag warning). Un po' come quando, nei film di guerra, un tizio mostra le foto di famiglia, è una "red flag" e probabilmente morirà tra qualche minuto.
L'avrei tradotto direttamente con "oh no..." ma non sarebbe stato abbastanza chiaro.


————


Passarono altri sei mesi.


Era trascorso solo un anno da quando Yun Che era stato incoronato grande imperatore del Regno degli Dei, ma il suo governo si era rinsaldato in modo incredibile. Una sua parola poteva mobilitare ogni regno sovrano nell'universo. Non sarebbe stato esagerato dire che adesso lui era il loro nuovo cielo.


C'erano ribellioni ogni tanto, ma il loro numero calava drasticamente ogni mese. Si stavano facendo progressi riguardo alla comunicazione tra la Divina Regione Settentrionale e le altre tre regioni.


Al ventunesimo compleanno di sua figlia, Yun Che portò ufficialmente Yun Wuxin a fare un giro per l'intero Regno degli Dei. Era ciò che le aveva promesso come suo regalo di compleanno.


Yun Che aveva iniziato il suo viaggio dalla Orientale, ma Yun Wuxin cominciò il suo nella Regione Meridionale perché era la più vicina. Poi sarebbero andati in quella Occidentale e in quella Orientale. Si sarebbero anche fermati nel Regno Divino dell'Inizio Assoluto.


Infine l'avrebbe portata nei regni inferiori della Divina Regione Orientale. Avrebbero anche esplorato i regni stellari vicini alla posizione di un tempo della Stella Polo Blu.


Il vasto universo, i misteriosi regni stellari, le strane razze, i panorami magici, le rovine antiche o moderne, i fenomeni strani, ma naturali, pianeti in miniatura...


Presto il mondo di Yun Wuxin si ribaltò non molto tempo dopo che aveva iniziato il suo viaggio.


Capì che tutto ciò che sapeva era solo una goccia nell'oceano nel Caos Primordiale.


Regni stellari inferiori, intermedi, superiori; visitarono ogni piano per apprendere le loro prospettive e i loro stili di vita unici.


Un obiettivo irraggiungibile per un cittadino di un piano era solo il punto di partenza per un altro mondo. Yun Wuxin capì più volte le differenze tra i vari pianeti.


Yun Che non si disturbò nascondere le sue tracce o la sua aura. Ogni volta veniva riconosciuto, coltivatori di ogni livello avrebbero strisciato ai suoi piedi e mostrato la massima paura e rispetto.


Fece anche rendere conto a Yun Wuxin quanto era prestigiosa la posizione di suo padre in questo incredibile Regno degli Dei.
                                


                                



