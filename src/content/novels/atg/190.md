---
title: Capitolo 190 – Ucciso dal veleno
pubDate: 2024-05-30T12:22:06.279Z
tags:
    - atg
---




CAPITOLO SPONSORIZZATO grazie a Blacis!
-Alstor


Grazie alle capacità curative di Yun Che, anche se i meridiani di Chu Yuechan non erano ancora guariti le sue condizioni erano già migliorate di molto. Il suo volto, inizialmente bianco come un foglio di carta, era tornato al suo colore originale. Tuttavia era ancora interamente paralizzata e riusciva soltanto a muovere di poco il braccio e la mano destra. In quel luogo estremamente pericoloso, per proteggerla Yun Che doveva stare sempre al suo fianco senza mai allontanarsi.


Ad ogni pasto, la donna non riusciva a mangiare molto e per lei un piatto di zuppa di pesce era più che sufficiente. Chu Yuechan, che ormai aveva finito di bere la zuppa, chiuse gli occhi e si appoggiò delicatamente al petto di Yun Che con un'espressione pacifica... nemmeno lei si era accorta che quella sensazione di sicurezza che provava superava quella di quando meditava in isolamento nel suo Sect.


Durante quei cinque mesi, aveva trascorso gran parte del tempo dormendo. L'unico luogo in cui passava più tempo di quello che dormiva era tra le braccia di Yun Che. Dall'iniziale rifiuto, alla graduale rassegnazione, fino ad abituarsi completamente. Una volta abituatasi, senza rendersene conto aveva iniziato a odiare l'idea di separarsi da lui... ma quel concetto di “volergli restare vicina” era del tutto estraneo a Chu Yuechan, perché prima non aveva mai vissuto con nessun altro uomo, né tanto meno era stata a stretto contatto con qualcuno. Ora invece vivevano senza mai separarsi, vicini l'uno all'altra da quasi cinque mesi. Per Chu Yuechan era qualcosa di assolutamente inimmaginabile.


Nessuno poteva sapere cosa passasse per la sua testa e nemmeno lei lo capiva.


“Dormi tranquillamente per un po'. Presto potremo andarcene da qui. E quando giungerà quel momento, recupererai tutte le tue forze.” Yun Che diede delle dolci pacche sulla schiena bianca di Chu Yuechan, parlando a voce bassa come se stesse dando la buonanotte a un bambino.


Non molto dopo, il respiro di Chu Yuechan divenne leggero e regolare e lei si addormentò.


Yun Che non la appoggiò a terra e si rialzò in piedi tenendola in braccio. Guardando davanti a sé, chiese: “Jasmine, da quanto tempo siamo qui?”


“Oggi è il centoquarantunesimo giorno.” Rispose con precisione la ragazzina.


“... questo vuol dire che manca meno di un mese prima che inizi il Torneo Ventoblu.” Yun Che aggrottò le sopracciglia e sentì una leggera impazienza. Aveva promesso a Lan Xueruo che sarebbe tornato entro sei mesi ma ormai ne erano già passati più di cinque ed era ancora intrappolato in quella pianura. 
Per completare la prova gli serviva solamente un altro po' di tempo, doveva uccidere più di altre diecimila Profound Beast ma non poteva dar loro la caccia a suo piacimento, perché erano tutte vere e proprie Spirit Profound Beast.


E poi, dopo la seconda fase della prova c'era ancora la terza.


Una volta uscito dal territorio delle prove, avrebbe impiegato ancora molto altro tempo per lasciare la Terra Desolata e, anche se avesse viaggiato notte e giorno, avrebbe impiegato almeno cinque giorni per raggiungere la Città Imperiale Ventoblu...


Se non se ne fosse andato il prima possibile non avrebbe potuto partecipare al Torneo Ventoblu e non sarebbe riuscito a mantenere la promessa fatta a Lan Xueruo.


“Sembra che dovrò darmi una mossa. Anche a costo della mia vita devo assolutamente finire di uccidere tutte le Profound Beast in meno di dieci giorni!” disse Yun Che corrugando la fronte.


“Dieci giorni? Umpf, questa sì che è una bella battuta! Per completare questa prova devi uccidere altre sedicimila Profound Beast. Per finire in meno di dieci giorni, dovresti ucciderne almeno milleseicento al giorno! Negli ultimi cinque mesi in media ne hai uccise solamente seicento al giorno e questo è già il tuo limite massimo. Massacrarne sedicimila in dieci giorni è praticamente impossibile... se ti farai trascinare dalla fretta e perderai la concentrazione, potresti persino rimanerne ucciso.” lo avvertì Jasmine.


Yun Che non poteva contraddirla.


“ROAR!!”


All'improvviso, un ruggito assordante e lontano raggiunse Yun Che alle spalle. Quel verso fece sbuffare il ragazzo, che borbottò cupamente: “Dannazione! Ancora quel coso, è come uno spirito infestante che non vuole andarsene!”


Poi, senza nemmeno fermarsi a pensare, Yun Che corse via. Poco dopo, una gigantesca Profound Beast con un corno solo superò all'impazzata il punto in cui si trovava, caricando con un'aura impazzita mentre lo inseguiva.


Anche se era da cinque mesi in quel luogo ed era sopravvissuto uccidendo ogni giorno Profound Beast di livello più alto del suo, la Profound Strength di Yun Che era ancora al quarto livello del True Profound Realm. Non perché non si fosse trovata sul punto di avanzare, ma perché aveva continuato a reprimerla.
Infatti se si fosse distratto mentre aumentava di livello i suoi meridiani probabilmente sarebbero rimasti danneggiati. In quella terra selvaggia che traboccava di pericoli, non aveva nessuno che lo proteggesse durante il processo e persino Chu Yuechan sarebbe stata indifesa dalle Profound Beast.


Se non si fosse trattenuto, uccidendo notte e giorno nemici di livello più alto del suo e con tutte e cinquantaquattro le Profound Entrance aperte, durante quei cinque mesi avrebbe potuto raggiungere l'ottavo livello del True Profound Realm senza problemi.


La Profound Beast che ora lo stava inseguendo era il Signore delle Belve Unicorno ed era al sesto livello dello Spirit Profound Realm. Questo, sommato alle sue difese coriacee, faceva sì che Yun Che riuscisse a malapena a ferirlo anche utilizzando Dragon Fault. Se non avesse avuto con sé Chu Yuechan, probabilmente sarebbe riuscito a occuparsene, ma non sarebbe mai stato in grado di affrontarlo usando una mano sola.


Ecco perché Yun Che fuggiva ogni volta che lo incontrava.


L'Ombra del Dio Stellare era una Tecnica Profound di movimento che permetteva di compiere scatti improvvisi, non una di quelle che aumentavano la velocità sulle lunghe distanze, quindi non influiva molto sulla rapidità di Yun Che. Tuttavia di solito il ragazzo portava sulla schiena uno spadone dal peso di quattromila chili e quando doveva scappare gli bastava rimettere Dragon Fault nella Perla del Veleno Celeste per sentirsi così leggero da poter volare. Avrebbe potuto anche fuggire in un attimo e anche seminare quel Signore delle Belve Single-Hornet avrebbe richiesto solo qualche minuto.


Yun Che continuò a correre con tutte le sue forze, facendo volare dietro di sé zolle di terra staccate dai suoi piedi e lasciandosi alle spalle il Signore delle Belve Unicorno. A quel punto, all'improvviso sentì nella sua mente un avvertimento di Jasmine: “Attento, più avanti c'è un precipizio.”


Non appena ebbe finito di parlare, una rupe apparve davanti agli occhi di Yun Che. Aggrottò le sopracciglia e rallentò di colpo, piantando saldamente i piedi a terra. Dopo essere scivolato per una breve distanza, finalmente si fermò pericolosamente vicino alla soglia del precipizio, poi si abbandonò subito ad un silenzioso sospiro di sollievo.


Infatti, guardando verso il basso, si accorse che la rupe non era molto alta, a dire il vero non raggiungeva neppure i centocinquanta metri, quindi avrebbe potuto tranquillamente saltare giù. Nemmeno il luogo sul fondo del baratro era pericoloso, c'era solo un bosco incredibilmente fitto... forse sarebbe stato meglio dire che era una foresta, perché fin dove arrivava il suo sguardo ogni albero si intrecciava a quelli vicini e anche trovandosi molto più in alto non riusciva a vedere la fine del bosco.


“Questa era una pianura, perché mai dovrebbe esserci una foresta.” mormorò Yun Che, sul punto di scendere dalla rupe, quando improvvisamente avvertì una forte e pericolosa raffica di vento raggiungerlo da destra.


Yun Che si voltò e il suo braccio destro si estese veloce come un fulmine, afferrando con due dita qualcosa di freddo, sottile e scivoloso e tenendolo stretto.


Era un Serpente Black Thread, non molto lungo e spesso solamente quanto metà delle dita di Yun Che. Yun Che ne stringeva con forza circa sette pollici e il serpente si contorceva dal dolore, sputando un liquido nero.


“Un Serpente Imperatore Black Thread!” Yun Che, che conosceva perfettamente tutti i veleni del mondo, riconobbe immediatamente quella creatura velenosa.


Il Serpente Imperatore Black Thread era molto corto e sottile, e anche molto debole fisicamente. Sarebbe morto anche se un bambino qualunque l'avesse calpestato per sbaglio, ma quel rettile così minuscolo e fragile era considerato un “Imperatore”, perché in realtà era una Spirit Profound Beast molto rara e preziosa! Infatti, nonostante le dimensioni, possedeva una velocità incredibile e delle tossine terrificanti.
 Tutto ciò che entrava in contatto con le sue zanne velenose, se non si trovava almeno allo Spirit Profound Realm sarebbe morto entro dieci secondi e non si poteva fare nulla per evitarlo. Persino qualcuno allo Spirit Profound Realm, se fosse stato morso, senza un antidoto non avrebbe potuto sopravvivere per più di un'ora. Inoltre le sue piccole dimensioni lo rendevano difficile da individuare. Quando attaccava sembrava un fulmine nero, quindi non c'era modo di proteggersi. Tutte le Spirit Profound Beast e persino le Earth Profound Beast che lo incontravano lo lasciavano in pace, sempre che non fosse già troppo tardi.


Grazie alla Perla del Veleno Celeste nel suo corpo, Yun Che anche se fosse stato morso non avrebbe corso alcun rischio. Fissando quel Serpente Imperatore Black Thread, si girò all'improvviso per affrontare il Signore delle Belve Unicorno che lo stava inseguendo. Prese il Serpente Imperatore Black Thread con la mano sinistra e usò la Sky Profound Pearl per assorbire istantaneamente tutto il suo veleno, poi lo scagliò via e sfoderò la spada Tiger Soul, che non usava da parecchio tempo e cosparse le tossine sulla sua lama.


“... credo che sia la prima volta che uso un veleno da quando le proprietà tossiche della Perla del Veleno Celeste sono svanite.” mentre guardava la punta di Tiger Soul, nella sua mente apparvero le immagini tragiche di quando aveva usato la Perla del Veleno Celeste per avvelenare un'intera città e si era ritrovato al centro di un'enorme distesa di cadaveri. Il suo sguardo si fece molto più tenebroso e subito dopo scattò verso il Signore delle Belve Unicorno come un falco in picchiata.


Il Signore delle Belve Unicorno esitò per qualche istante vedendo che quell'umano, che di solito fuggiva appena lo vedeva, stavolta gli stava correndo incontro, ma poi ruggì e attaccò Yun Che.


Whoosh!


Il Signore delle Belve Unicorno colpì una delle ombre illusorie di Yun Che con i suoi artigli, mentre quello vero si spostò orizzontalmente dal punto in cui si trovava. Raggiungendolo da destra, raccolse la sua Profound Strength e la infuse in Tiger Soul, sferrando un fendente spietato contro il fianco della Profound Beast e infliggendole una ferita lunga circa due pollici, abbastanza da farla sanguinare.


Yun Che si fermò, aveva già messo via Tiger Soul ed estratto Dragon Fault.


Considerando le grandi dimensioni del Signore delle Belve Unicorno, quel piccolo taglio era insignificante. La creatura, che aveva compiuto un alto balzo, si voltò e spalancò gli occhi e le fauci, scattando di nuovo verso Yun Che. Ma a metà strada le sue zampe anteriori tremarono improvvisamente e cadde pesantemente a terra. 
Dopodiché comincio ad avere degli spasmi, pestando il terreno con tutti e quattro i suoi arti senza riuscire a rialzarsi. Gradualmente, lanciò delle grida doloranti... dalla minuscola ferita, colavano lentamente delle gocce di sangue nero come la notte.


Yun Che si avvicinò velocemente e con un unico colpo spezzò le sue difese di Profound Strength, già indebolite dall'estrema ferocia del veleno. Poi tempestò la sua testa con sette o otto colpi, finché rimase in silenzio.


“Non sappiamo nemmeno se la Perla del Veleno Celeste recupererà il suo potere velenoso.” Yun Che non poté fare altro che sospirare. Affidandosi solamente a poche gocce di veleno, aveva praticamente annientato quella Profound Beast dalla quale prima poteva soltanto fuggire. Sapeva meglio di chiunque altro quanto il veleno fosse formidabile. Quella volta, non aveva neppure trent'anni, eppure già da sette viveva costantemente braccato e seminando morte per tutto il continente. 
Sotto l'effetto del veleno divino della Perla del Veleno Celeste, innumerevoli esperti infinitamente più potenti di Yun Che, erano morti per mano sua.


“Se la Perla del Veleno Celeste avesse ancora le sue proprietà velenose, allora in questo luogo grazie al diffondersi delle tossine potrei uccidere un milione di Profound Beast entro sera, figurarsi 99.999.” disse Yun Che, profondamente emozionato.


La Perla del Veleno Celeste era uno dei Tesori Celesti e le sue capacità non si limitavano alla purificazione e alla raffinazione.


Aspetta un momento... diffondere tossine?


Yun Che ebbe un'illuminazione improvvisa e osservò la foresta senza fine ai piedi della rupe. Poco dopo, sul suo volto apparve lentamente un grande sorriso.


“Jasmine, mi crederesti se ti dicessi che con un po' di fortuna potremo andarcene di qui oggi stesso?”





