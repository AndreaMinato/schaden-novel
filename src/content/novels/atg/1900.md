---
title: Capitolo 1900 – Viaggio (4)
pubDate: 2025-03-10T08:57:10.520Z
tags:
    - atg
---


Capitolo regolare,
0 capitoli in coda, 0/10
-Schadenfreude


Come previsto, la dichiarazione di Rui Yi scioccò Yun Wuxin.


Avrebbe criticato la migliore prelibatezza nell'intera Divina Regione Meridionale: la zuppa di giada del fremito del cuore, che aveva sconvolto completamente il suo palato definendolo... rozzo?


"Mio padre mi ha portato nel padiglione dei Sogni Incantevoli per assaporare la zuppa di giada del fremito del cuore un mese fa." Yun Wuxin disse: "Per quanto ne so, si merita davvero la sua fama. La cucina della zietta Shuhe sarebbe... ancora superiore?"


Lo sguardo e l'atteggiamento di Rui Yi si addolcirono immediatamente. Chiaramente aveva un'impressione migliore della figlia rispetto al padre: "Dopo aver sentito del vostro arrivo, la mia signorina ha interrotto ogni attività per preparare degli spuntini per voi due.  Signorina, potrà verificarlo personalmente se non mi crede."


Camminò verso il tavolo da tè di fronte a Yun Wuxin e sollevò il coperchio.


A proposito, il coperchio di giada conteneva una barriera molto sottile per impedire che il profumo del cibo si diffondesse nella stanza.


C'era una tazza di tè, un piatto con tre fette di torta al latte e un altro piattino con dei biscottini.


Era una porzione incredibilmente semplice, ma elegante.


Sembrava un po' troppo semplice per un pezzo grosso come l'Imperatore.


Tuttavia il naso di Yun Che fremette prima ancora di vedere il cibo.


Yun Che non era un amante del tè, ma il lieve aroma che pervadeva i suoi sensi, prima il naso, poi il cuore, sembrava possedere una qualche sorta di magia sconosciuta. Non solo era indescrivibilmente rinfrescante e fragrante, i profumi dolci sembravano in perfetta armonia gli uni con gli altri, facendo rilassare tutto il corpo prima ancora che se ne rendesse conto.


Il piacere e la soddisfazione provocati dall'aroma erano difficili da descrivere. Era come venire sollevati da una nuvola gentile e invisibile e venire purificati da una pioggia spirituale.


"..." Yun Che si rese conto che Rui Yi forse non aveva esagerato affatto.


"Che profumo... meraviglioso."


Yun Che era un uomo indurito dalle difficoltà e non aveva l'abitudine di mostrare le sue emozioni. Yun Wuxin però non era composta come lui. Si lasciò sfuggire un mormorio assorto per poi sedersi al tavolo come se fosse stata trascinata da una mano invisibile e gentile.


"Scelga pure quello che desidera signorina. Capirà cosa intendo." Rui Yi dispose le bacchette di bambù per Yun Wuxin. Guardò di traverso anche Yun Che pensando che non se ne sarebbe accorto.


Le labbra di Yun Wuxin si aprirono e si chiusero senza che se ne accorgesse. Afferrò le bacchette, raccolse una fetta di torta al latte con la massima premura, l'incredibile fragranza diventò ancora più intensa mentre si accorciavano le distanze, e se la mise in bocca.


"..."


Poi si fermò completamente.


Per un momento rimase ferma senza fare nulla. Alla fine si tolse le bacchette dalla bocca e iniziò a masticare il cibo con molta attenzione, però la sua espressione e il resto del suo corpo erano rimasti congelati. Perfino il suo sguardo si velò, come se la sua anima fosse stata risucchiata dal suo corpo.


La strana reazione di Yun Wuxin fece ridacchiare Yun Che: "È davvero così sbalorditiva?"


"Com'è? Ti piace?" Chiese gentilmente Cang Shuhe.


 Per un po' Yun Wuxin continuò a masticare quasi come se non potesse fare lo sforzo di parlare. Alla fine sussurrò: "Provalo padre. Capirai perché ho reagito così."


Tuttavia Rui Yi distolse subito lo sguardo da Yun Che. Non era disposta a rimuovere il coperchio di giada per lui.


Nel frattempo Yun Wuxin afferrò di nuovo le bacchette per raccogliere un secondo pezzo di torta e...


Yun Che si sporse indietro e le fece ripetutamente cenno di no: "P-posso farlo da solo..."


Era troppo tardi. La torta al latte era a pochi centimetri dalla sua bocca: "Presto! Lo rimpiangerai se non la mangi!"


Non si sarebbe preoccupato se fosse stato un raduno privato tra amici e familiari, ma né Rui Yi, né Cang Shuhe rientravano in quella categoria. Erano suoi sudditi e Yun Che non era così svogliato da dimenticare della sua posizione e comportarsi come uno scansafatiche di fronte a loro.


Tuttavia sua figlia non la pensava in quel modo e in realtà Yun Che non poteva mai mantenere una presenza maestosa di fronte a lei, specialmente se facendo così l'avrebbe delusa. Alla fine accettò il boccone.


La torta al latte passò tra le sue labbra. Per un momento una gentile fragranza assalì le sue papille gustative e una quantità quasi impossibile di piacere e soddisfazione percorsero il suo corpo.


I suoi cinque sensi furono travolti dal piacere, il suo sangue sembrava stare cantando di gioia e la sua anima si alleggerì al punto da poter danzare.


Aveva già aumentato le sue aspettative, ma il cibo era riuscito comunque a superarle.


Solo allora Yun Wuxin gridò con stupore: "Oh cielo, oh cielo, oh cielo! Come può essere così buono? È così buono che sento di stare sognando... come cavolo hai fatto zietta Shuhe?"


"Ne sono lieta." Cang Shuhe accettò le lodi con un lieve, ma grazioso sorriso. "Sfortunatamente è tutto ciò che sono riuscita a preparare in questo lasso di tempo. Se vuoi posso cucinare i miei dolci e piatti migliori nei prossimi due giorni?"


"Mn!" Yun Wuxin rispose contenta per poi prendere un biscotto. Poi emise un gemito che sarebbe sembrato totalmente esagerato se non stesse davvero assaporando una prelibatezza.


"Cosa ne pensa sua maestà?"


Lo sguardo di Cang Shuhe rivelò un po' di aspettativa e nervosismo. Chiaramente era molto più preoccupata per la valutazione di Yun Che rispetto che per quella di Yun Wuxin.


"È ottimo." Yun Che annuì lievemente e con fare impassibile.


La reazione incredibilmente piatta irritò così tanto Rui Yi che quasi si ruppe un dente.


"Uomo spietato! Maledetto pretenzioso!"


Rui Yi non intendeva insultarlo direttamente, ma era così frustrata che si lasciò sfuggire un mormorio.


Yun Che era il coltivatore più potente del Caos Primordiale e la sua percezione spirituale non faceva eccezione. Strinse lievemente gli occhi e continuò: "La fragranza del tè e dei dolci sono davvero impareggiabili. Sono proprio buoni."


"Tuttavia..." Il suo sguardo divenne freddo come il ghiaccio: "È ugualmente evidente che la disciplina della tua serva non sia nemmeno lontanamente vicina al livello delle tue capacità culinarie!"


"Ti sei dimenticata di insegnarle cosa succede a mostrare impertinenza?!"


Il cielo e la terra tremarono per la furia dell'imperatore Yun e anche Yun Wuxin fu colta alla sprovvista dalla furia di suo padre. Lo fissò stupita mentre teneva metà del biscotto che non poteva sopportare di inghiottire, ma che aveva ancora tra i denti.


Per la prima volta, l'espressione all'apparenza eternamente dolce di Cang Shuhe lasciò trasparire del panico. Si alzò frettolosamente e disse: "Per favore calmi la sua rabbia sua maestà. È vero che non ho disciplinato Rui Yi quanto dovevo perché abbiamo un rapporto simile a quello che ci sarebbe tra sorelle. Non si sarebbe dovuta dimenticare del suo posto e offendere sua maestà."


"Rui Yi! Scusati subito con sua maestà!"


Batté ripetutamente gli occhi verso Rui Yi mentre la rimproverava. Temeva proprio che Rui Yi sarebbe stata troppo testarda e a quanto pareva le sue paure non erano affatto infondate.


L'aura di Yun Che era così opprimente che raggelò Rui Yi e la spinse a fare un passo indietro. Tuttavia strinse i denti e disse con un tono quasi fatalistico e determinato: "Non lo FARÒ!"


"Rui Yi!!" Il tono di Cang Shuhe aumentò di un ottavo.


Contro ogni aspettative, Rui Yi riuscì in qualche modo a fare un passo avanti verso Yun Che e per poi gridargli contro: "Yun Che! Non mi importa se sei il Sovrano dei Diavoli o l'imperatore! Mi irriti e ti odio, capito?!"


Yun Che: (HUUUUUUUUUUUUUUUUUH?)


"Rui Yi, sei impaz..."


"Signorina! Se morirò, tanto vale lasciarmi finire ciò che ho da dire! Se non lo dico e in qualche modo sopravviverò, morirei comunque per la frustrazione!"


A questo punto Rui Yi si assunse questo rischio. Fece un altro passo avanti e alzò la voce: "È passato più di un anno da quando hai costretto la signorina a diventare l'Imperatrice Divina del Mare Profondo e la tua cosiddetta Consorte della Grazia! Eppure non hai visitato il nostro regno, né l'hai convocata nella città dell'Imperatore Yun nemmeno una volta!"


"Sai quante persone nella Divina Regione Meridionale, no, nell'intero Regno degli Dei, la stanno deridendo alle sue spalle? Credono quasi tutti che lei sia solo uno strumento che stai usando per controllare la Divina Regione Meridionale"!"


"..." Yun Che aggrottò le sopracciglia.


"..." Yun Wuxin spalancò gli occhi ancora di più.


Si era abituata a come gli altri strisciavano di fronte a suo padre con la massima paura e rispetto, ma questa era la prima volta che vedeva qualcuno indicarlo e insultarlo con furia.


"Rui Yi! Esci fuori! Esci subito fuori!" A questo punto Cang Shuhe fu colta da un attacco di panico. Scattò verso di lei e provò a spingerla fuori dalla stanza.


Tuttavia Rui Yi l'aveva previsto e la schivò facilmente. Mentre lo faceva, continuò ad urlare con rabbia: "Quando ti sei presentato, pensavo che le sofferenze della signorina sarebbero finalmente terminate! Ma no, l'hai ignorata, l'hai umiliata e l'hai perfino usata come uno strumento!"


"Anche così, la signorina ha continuato a lavorare duramente senza quasi fare pause quest'ultimo anno! È... è la persona migliore nell'intero universo e tu, imperatore Yun, non la meriti nemmeno lontanamente! Tu... Mm!"


Yun Che alzò una mano e lo spazio stesso si congelò. Un intento omicida tagliente capace di penetrare il midollo interruppe il discorso di Rui Yi.


"Vedo che stai proprio cercando di morire." Disse freddamente Yun Che.


"Sua maestà... no! No!!" Cang Shuhe si precipitò verso di lui e strinse con forza il braccio sollevato di Yun Che. Il suo sguardo era addolorato e implorante.


"Cosa c'è... di così spaventoso nella morte?!" Rui Yi continuò con un tono fatalistico nonostante l'intento omicida di Yun Che. "Sai bene quanto rimane da vivere alla signorina... se morirà, nemmeno io vivrò! Credi che abbia paura di morire?!"


Yun Che: "..."


"Proverò con la mia morte che nessuno può maltrattare la mia signorina come vuoi, anche se sei il cosiddetto grande imperatore del Regno degli Dei!"


"Ahah!" Yun Che sogghignò. "Sei sorprendentemente leale per una mocciosa, non sei..."


"Sei tu il moccioso!" Rui Yi lo interruppe con rabbia: "Credi che non sappia che tu abbia solo trent'anni e passa? Se parliamo solo di età ed esperienza, non sei nemmeno abbastanza grande da essere mio figlio!"


"Pffff!"


Yun Wuxin sputò il biscotto mangiato per metà che stava tenendo tra i denti.


"Noooooo, cos'ho fatto!" Esclamò subito con rimpianto Yun Wuxin. Stava soffrendo per aver perso il biscotto. Non si era mai sentita così scialacquatrice come in quel momento.


Non era stato solo il biscotto a soffrire. Almeno metà dell'intento omicida di Yun Che si era disperso a causa di Yun Wuxin.


La giovane alzò la parte dell'abito sporcato dalla sputazzata e disse con tono afflitto: "Mi dispiace per aver sprecato il tuo spuntino delizioso zietta Shuihe..."


All'improvviso si drizzò come se si fosse ricordata qualcosa: "Zietta Rui Yi, puoi portarmi nel camerino? Mio padre mi ha parlato del vestito del mare illusorio, un dono dell'oceano del regno. È da molto tempo che aspetto con impazienza di vederlo."


"Eh?" Rui Yi era pronta a morire per mano di Yun Che in modo che Cang Shuhe potesse finalmente abbandonare quell'uomo spregevole, ma l'interruzione di Yun Wuxin aveva spento la sua ira.


"Cosa stai aspettando Rui Yi? Porta subito la principessa nel camerino!" Mentre stringeva ancora il polso di Yun Che, Cang Shuhe la sollecitò di nuovo. "Vai!"


"Avanti!" Yun Wuxin stava già trascinando Rui Yi per la manica verso la porta.


Alla fine le due uscirono dalla camera.


Il palmo di Yun Che era ancora sospeso a mezz'aria, ma non uccise Rui Yi.


Il nervosismo di Cang Shuhe finalmente si allentò e sospirò di sollievo. Poi chinò la testa di fronte a Yun Che e disse: "Grazie per aver mostrato pietà sua maestà. Prometto che la educherò in modo più severo d'ora in avanti... se non basterà, potrò ordinarle anche di stare lontana dalla tua vista."


Con un'espressione impassibile, Yun Che disse lentamente: "Quando ti ho incontrato la prima volta, ero all'apice della mia infamia. Gli imperatori divini e perfino tuo fratello mi temevano."


"Tuttavia hai reagito a stento quando ci siamo incontrati o quando ti ho guarito. Non potevo percepire nessuna paura."


"Poi ho costretto il tuo corpo ad adattarsi al potere divino del Mare Profondo e ti ho fatto soffrire in modo inimmaginabile. Potevi sentire chiaramente la durata della tua vita abbreviarsi, eppure sei rimasta calma come la superficie di uno stagno."


Fissò Cang Shuhe negli occhi per poi continuare: "Per questo pensavo che fossi una donna estremamente indifferente. Fino a ieri, pensavo che l'ultimo briciolo delle tue emozioni fossero morti dopo diecimila anni di sofferenze."


Cang Shuhe: "..."


"Ma... non è così. Il tuo terrore e il tuo panico erano quasi tangibili quando ho mostrato l'intenzione di uccidere la tua servitrice..." abbassò lo sguardo verso il suo petto: "Anche adesso, il tuo battito cardiaco è ancora fuori controllo."


Chiaramente aveva fatto un errore di giudizio.


Cang Shuhe alzò lo sguardo: "È per questo che mi hai trascurato per tutto questo tempo, sua maestà?"


"..." Yun Che non le rispose.


Cang Shuhe abbassò lo sguardo per poi rispondere: "Sono stati diecimila anni freddi e dolorosi. Senza la sua costante compagnia, non sarei resistita abbastanza a lungo da incontrare sua maestà."


"Può essere una servitrice in nome, ma in realtà tra noi c'è un affetto ancora superiore a quello che c'è tra due sorelle. Si può dire che il nostro legame abbia trasceso ogni comprensione."


"Credo di aver capito." Rispose Yun Che. "Credi che non abbia notato le sue occhiate feroci? Non sopporta che tu soffra nemmeno la minima ingiustizia. Umpf!"


Le parole di Yun Che fecero fremere lievemente le palpebre di Cang Shuhe: "L'hai perdonata sua maestà?"


"Sono il grande imperatore del Regno degli Dei dopotutto. Come potrei abbassarmi al livello di una mocc..." Si fermò per un secondo per poi correggersi: "Di una vecchiaccia!"


Cang Shuhe ridacchiò: "Oh sua maestà. L'imperatrice o la Consorte del Ghiaccio se la prenderebbe se sapesse cos'hai appena detto."


Il viso sorridente di Cang Shuhe era incredibilmente bello. La sua serenità era contagiosa come il vento d'autunno.


In effetti Yun Che aveva rimpianto subito ciò che aveva detto... non era sua intenzione, ma aveva comunque offeso Chi Wuyao, Mu Xuanyin e perfino Cang Shuhe in una sola volta.


'Quella maledetta piccola... servitrice! Può essere svitata, ma immagino che sia un po' gretto ucciderla per aver voluto difendere fino alla morte l'onore della sua signorina. Però di sicuro non gliela farò passare liscia!


Aspetta e vedrai. Giuro in quanto imperatore che te la farò pagare!


"Naturalmente la mia imperatrice e le mie consorti non sono al suo stesso livello." Yun Che fece una pausa per poi aggiungere: "A proposito... non dirai loro ciò che ho detto, vero?"


Cang Shuhe non annuì, né scosse la testa. Invece sorrise come una primavera piena di infinite meraviglie in cui ci si poteva perdere. "Sua maestà, sai che il più grande errore che innumerevoli uomini hanno fatto nella storia è credere che una donna manterrà i loro segreti?"


Yun Che suo malgrado rise.


Per la prima volta, si rese conto che godere dello sguardo e sentire la voce di Cang Shuhe era un piacere.


