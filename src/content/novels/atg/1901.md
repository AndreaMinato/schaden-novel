---
title: Capitolo 1901 – Viaggio (5)
pubDate: 2025-03-10T08:57:10.520Z
tags:
    - atg
---


Capitolo regolare,
0 capitoli in coda, 0/10
-Schadenfreude


"Rispondi alla mia domanda."


Il tono di Yun Che cambiò all'improvviso, strinse lievemente gli occhi in una galassia compressa mentre la guardava.


Cang Shuhe disse piano: "Vuoi sapere cosa provo per te sua maestà?"


Aveva capito la domanda prima ancora che la dicesse. Lui annuì: "Voglio sentire la verità."


Invece di rispondere subito, Cang Shuhe si avvicinò lentamente e si inginocchiò di fronte a lui, accompagnata da un soffio di profumo che entrò nelle narici di Yun Che. Gli posò le mani sulle ginocchia e tornò a guardarlo negli occhi.


"Sua maestà pensava che avessi perso così tanto da non comprendere più quali fossero le emozioni più elementari, figuriamoci l'amore. Pensavi che non saresti stato ricambiato nemmeno se mi avessi dato il tuo amore sincero, così hai scelto di mostrarmi indifferenza. In effetti credevi che sarebbe stato il rapporto più ideale per entrambi, così non avremmo dovuto fingere. Ho ragione?"


"..." Aveva colto nel segno.


Fino ad oggi Yun Che aveva pensato che Cang Shuhe avesse perso ogni emozione dopo una vita del genere. Nonostante possedesse una bellezza eccellente e un fascino indescrivibile unico, provare a darle amore sarebbe stato come predicare ad un sordo.


Era il sovrano delle quattro regioni divine e l'uomo che aveva conquistato la Regina Drago e la Dea. Non gli mancavano scelte, così perché si sarebbe forzato ad amare una persona che non provava nessun interesse per lui?


"Per diecimila anni mi è stato negato il cielo a causa di una terribile malattia e della minaccia del Mare Meridionale. Ammetto di non essermi resa conto di quanto le mie emozioni si siano distorte e che l'oggetto del mio affetto può essere diverso in confronto a quello di una persona normale. Certamente gli uomini mi disgustano."


"Tuttavia..."


Il suo sguardo divenne un po' vacuo e la dolce voce che risuonava dalle sue labbra rosee rallentò come se stesse mormorando tra sé e sé: "Che tu ci creda o no... sapevo che eri la mia eternità dal momento in cui ho posato gli occhi su di te, sua maestà."


Yun Che non si aspettava questa risposta.


Lo sguardo di Cang Shuhe divenne ancora più distratto e il suo tono più assorto: "Sai qual è l'arma più grande e terrificante che possiedi, sua maestà?"


"..." Il naso di Yun Che fremette. Non temeva nulla e nessuno, e aveva una gran faccia di bronzo, ma perfino lui provò ad imbarazzo a rispondere con sincerità.


"Secondo me, non è la tua forza invincibile, né le tue eredità impareggiabile. È... il tuo sguardo."


Yun Che strinse gli occhi un po' di più. "Uh?"


"Rui Yi prima può essere stata irrispettosa, ma su una cosa aveva ragione." Cang Shuhe sorrise lievemente: "Hai solo circa trent'anni. Chiamarti giovane imperatore non inizia nemmeno a descrivere quanto sei davvero giovane."


Solo due persone nell'intera storia del Regno degli Dei erano diventate imperatori divini a questa giovane età.


Xia Qingyue era stata la prima e Yun Che il secondo.


"D'altra parte, sua maestà ha condotto una vita pacifica, è caduto nell'abisso, ha regnato sovrano, salvato il mondo da una calamità ed è anche diventato un disastro che l'ha annegato nel sangue..."


"Ciò che le persone sperimentano in decine di migliaia di vite non si avvicina nemmeno lontanamente a ciò che tu hai sperimentato in poche decadi. Questo è il motivo per cui il mondo riflesso nei tuoi occhi possiede il colore più profondo, più terrificante, eppure unico che abbia mai visto."


"La mia anima fredda e silenziosa e la mia ostilità e paura nei confronti degli uomini dovrebbero rendermi difficile innamorarmi di un uomo, ma... nel momento in cui ho visto il colore nei tuoi occhi, non ho potuto che provare curiosità anche se sapevo che sarebbe stato pericoloso e avrei potuto non uscirne viva. Voglio avvicinarmi... toccarlo... esplorarlo... caderci... annegarci..."


Cang Shuhe aveva vissuto diecimila anni con solo le mura, il freddo e la solitudine a tenerle compagnia. Sarebbe crollata molto tempo fa se non fosse stato per suo fratello e Rui Yi. D'altra parte, la vita di Yun Che era piena di alti e bassi inimmaginabili e tribolazioni nonostante avesse vissuto solo per una trentina d'anni.


Questo era il motivo per cui Cang Shuhe era attratta da Yun Che più di qualsiasi altra donna che lui avesse incontrato nella sua vita.


In effetti, Yun Che ricordò vagamente che Chi Wuyao aveva detto qualcosa di simile nella Divina Regione Settentrionale. Non era stata diretta e sincera come la confessione di Cang Shuhe però.


Adesso voleva solo cercare uno specchio e controllare se il suo sguardo fosse davvero così incantevole come dicevano le sue donne.


Fissandolo ancora negli occhi, la voce di Cang Shuhe divenne ancora più incantevole: "Se un giorno incontrerai una donna potente che non puoi conquistare, non dimenticarti che i tuoi occhi sono un'arma ancora superiore alla tua forza, sua maestà."


Lo sguardo di Yun Che si rischiarò, poi rispose con un tono più serio: "Avanti, sono sicuro che il mio bel viso è ancora meglio del mio sguardo."


Cang Shuhe sorrise e ridacchiò in modo adorabile: "Sue lo dice sua maestà, allora dev'essere vero."


Yun Che spostò lo sguardo verso il basso e prese gentilmente le sue mani perfette che aveva appoggiato alle sue ginocchia. La sensazione morbida della sua pelle gli fece subito sentire dei fremiti nel cuore.


"Tè, la cucina, lo studio e la musica... per essere famoso e provare orgoglio in queste arti, deve dedicarcisi per un'intera vita, ma queste mani perfette hanno raggiunto l'apice in ogni campo... non dev'essere stato facile, vero?"


Cang Shuhe scosse lievemente la testa: "Il passato è stato amaro e monotono. Immergermi in queste arti è stato l'unico modo per fare scorrere un po' più velocemente il tempo."


"Ora provo gratitudine per averle apprese." Cang Shuhe si fermò per un secondo per poi sorridere: "Ho un'idea. Ti piacerebbe imparare a cucinare sua maestà?"


"Io? Cucinare?"


Era una delle poche arti con cui Yun Che pensava non avrebbe mai avuto a che fare. Rispose senza esitare: "Ridicolo."


Tuttavia Cang Shuhe continuò: "Fin dai tempi antichi, la coltivazione è stata l'arte più desiderata. Detto questo, ci sono desideri mortali meno importanti a cui ci si dedica quasi con uguale fervore. Ad esempio c'è il desiderio di ottenere prestigio, di esplorare, percepire piacere... tutto eccetto il desiderio di mangiare. Ad essere più specifici, la maggior parte delle persone credono che sia l'attività più inferiore e alcuni la ritengono un'arte umile."


"Tuttavia il desiderio di cibarsi corrisponde a due dei sei organi di senso dell'uomo, il naso e la bocca. Non importa quanto l'uomo possa sdegnarlo, rimane parte fondamentale della sua natura. Se è destato da un potente desiderio e affinato da una determinazione forte e astuta, può essere alla pari ad un qualsiasi desiderio mortale."


Ciò che aveva detto aveva senso, ma Yun Che rimase completamente indifferente: "Non sono interessato a quest'arte. Inoltre sei la mia consorte imperiale e una cuoca meravigliosa. Perché avrei bisogno di imparare a cucinare quando ho già te?"


"La tua lode mi delizia sua maestà." Rispose piano Cang Shuhe: "Ma potrò rimanere al tuo fianco per breve tempo."


Yun Che: "..."


"Inoltre credo che sua maestà abbia il talento più grande al mondo nell'arte della cucina. Per questo ho... difficoltà a vedere sprecato il tuo talento."


"Io? Talento più grande nell'arte della cucina?" La bocca di Yun Che fremette impercettibilmente: "Se fosse vero, come mai non l'ho mai notato per tutto questo tempo?"


Cang Shuhe spiegò lentamente: "Una foglia di tè può produrre cento tipi di fragranza con il tocco giusto. In generale, le arti culinarie possono essere divise in bollitura, cottura al vapore, affumicatura, salto in padella, cottura in umido, impastamento, cottura al forno, frittura a bagno nell'olio, conditura, cottura in casseruola, brasatura, arrostimento, marinatura e molto altro ancora. Se sai quello che fai, puoi produrre facilmente mille sapori unici e deliziosi per mille persone."


"Le ricette possono essere insegnate direttamente e le tecniche si possono imparare. Tuttavia gli aspetti più difficili e importanti è la selezione e il trattamento degli ingredienti e, secondo, il controllo del calore."


"Da ciò che so, sua maestà è estremamente esperta nelle arti mediche ed è benedetto dagli Spiriti del Legno. Probabilmente conosci ogni pianta nell'universo e puoi identificarne la qualità e l'età solo in base all'aura. Inoltre sei il padrone della Perla del Veleno Celeste e le antiche note dicono che la Perla del Veleno Celeste possiede il potere più grande di purificazione e raffinamento nell'universo."


"Grazie a questi vantaggi, sua maestà può raggiungere facilmente livelli con cui la maggior parte delle persone, me inclusa, non potranno mai sperare di competere."


Yun Che: "Emmm..."


Aveva ragione, ma l'idea di usare la Perla del Veleno Celeste per cucinare era un po'...


He Ling avrebbe fatto qualunque cosa le avesse chiesto, così non c'erano problemi.


Lo spirito precedente dell'artefatto però, se l'avesse saputo, avrebbe potuto trapassare il velo della vita e della morte per ucciderlo.


Cang Shuhe continuò: "Per quanto riguarda il controllo del calore, beh, se tu dichiarassi di essere il secondo più grande maestro del fuoco, chi potrebbe osare dire di essere il primo?"


Yun Che stava per dire a Cang Shuhe che l'idea stessa di cucinare era incompatibile con lui e che se lo sarebbe dovuto scordare completamente, poi però lei disse qualcosa che trapassò le sue difese mentali.


"Non sarebbe bello se tua figlia e la tua famiglia potesse godere del cibo migliore al mondo? Cibo che hai preparato con le tue mani?"


Si rimangiò ciò che stava per dire un secondo prima che il rifiuto sfuggisse dalle sue labbra. Non poteva negare di aver sentito una fitta di gelosia prima.


Si guardò le mani. Era passato un po' di tempo da quando era tornato nella Stella Polo Blu, ma aveva provato un profondo rimpianto e si era sentito in colpa nei confronti di sua figlia.


Non era passato un giorno in cui non aveva cercato un modo per farsi perdonare da sua figlia e diventare un padre migliore.


Cang Shuhe aveva ragione. Imparare a cucinare poteva essere molto positivo per la sua Wuxin, le sue mogli, la sua famiglia e perfino per sé stesso.


Inoltre Cang Shuhe aveva detto che avrebbe potuto ottenere facilmente risultati con cui la maggior parte della gente non sarebbe riuscita a competere, così non sarebbe dovuto essere troppo difficile da apprendere, no?


Il cambiamento nello sguardo di Yun Che fece sorridere Cang Shuhe: "Allora? Ti piacerebbe fare un tentativo sua maestà? Potresti trovare un nuovo mondo ancora più meraviglioso di quanto credevi."


.....


In qualche modo, Yun Wuxin riuscì a prolungare quello che sarebbe dovuto essere un veloce cambio d'abiti fino a raggiungere un paio d'ore prima di tornare nella stanza. Dietro di lei c'era una Rui Yi profondamente preoccupata.


Ovviamente stava rimpiangendo le sue azioni dopo che aveva avuto abbastanza tempo per calmarsi.


"Sono tornata padre." Yun Wuxin brillava di felicità mentre lo diceva. Chiaramente si era divertita molto.


Quando posò gli occhi su sui padre e su Cang Shuhe, le sfuggì un "eh" sorpreso.


Yun Che e Cang Shuhe erano seduti fianco a fianco al tavolo e c'era uno spazio ampio la metà di una persona tra di loro. Questo però non era l'aspetto più sorprendente, era il cambiamento nell'aura di suo padre ad essere sbalorditivo.


Forse perché era cauto nei confronti di ogni oggetto estraneo o forse era per via della sua dignità di grande imperatore, ma suo padre era sempre coperto da un campo di forza invisibile e isolante che lo distanziava da ogni aura. Poteva trascorrere un intero giorno ad esplorare una città animata e avrebbe mantenuto un odore fresco come se fosse appena uscito da una doccia.


Il campo di forza scompariva solo quando era con lei, sua mamma e le sue ziette.


Anche se la sua coltivazione era ben lontana dall'essere al punto da poter incominciare a capire quanto era potente, aveva notato che suo padre non emanava apposta il campo di forza. Era solo un istinto che gli era venuto naturalmente dopo tutti i suoi anni di viaggi.


Aveva sentito il campo d'energia prima di lasciare la stanza per cambiarsi, ma ora era scomparso completamente.


Di conseguenza, la sua aura e quella di Cang Shuhe si stavano mescolando.


Suo padre non era il solo ad essere cambiato, il sorriso di Cang Shuhe era rimasto grazioso e splendido come sempre, ma ora conteneva una brillantezza attraente.


"Cosa ti ha trattenuto così a lungo?" Chiese Yun Che, ma era una domanda inutile perché la sua percezione spirituale non aveva lasciato Yun Wuxin nemmeno per un momento. Era un padre davvero iperprotettivo.


"Gli abiti del Mare Profondo sono coooooosì belli che non ho potuto trattenermi dal provarli tutti almeno una volta. Sarebbe stato ancora meglio se la zietta Shuihe si fosse potuta unire a me."


Avrebbe mostrato l'abito del Mare Illusorio che stava indossando, ma il cambiamento d'atmosfera tra Yun Che e Cang Shuhe attirò di nuovo la sua attenzione. Un po' di secondi dopo, chiese debolmente: "D-devo tornare un po' più tardi?"


Yun Che capì subito cosa intendeva: "Vieni qui dai. Hai scorrazzato in giro abbastanza per oggi."


Poteva vedere che a Yun Wuxin piaceva proprio Cang Shuhe anche se era la prima volta che si incontravano.


"Rui Yi, puoi venire anche tu." Chiamò piano Cang Shuhe.


Dietro Yun Wuxin, la servitrice non percepì lo sguardo, né l'intento omicida di Yun Che. Combinato con la chiamata di Cang Shuhe, radunò il coraggio per muoversi ed entrare molto lentamente nella stanza. Non poteva alzare la testa e guardarli però.


All'improvviso Yun Che alzò gli occhi e la fissò: "Hai una possibilità per scusarti. Inginocchiati."


Rui Yi si morse le labbra, ma percepì lo sguardo gentile di Cang Shuhe e le intenzioni premurose di Yun Wuxin. Dato che non le voleva deludere, alla fine piegò le ginocchia e chinò la testa: "Mi sono comportata in modo rozzo e scortese. Chiedo una goccia del vasto perdono dell'imperatore Yun."


"Mmh. Dovrebbe essere una scusa, eppure non sento una sola parola sincera. Non credi di esserti sbagliata, vero?" Lo sguardo di Yun Che divenne un po' più freddo.


"..." Rui Yi continuò a mordersi le labbra in silenzio. Non negò la sua accusa, né implorò pietà.


"Se ti scuserai così, tanto vale non dire niente dall'inizio." Yun Che gli lanciò un'occhiataccia: "Credi di essere completamente nel giusto e di essere retta, vero? Vediamo cos'hai detto prima allora."


"Hai detto che ho abbreviato la vita della Consorte della Grazia quando ho aggiustato la sua compatibilità con il potere divino del Mare Profondo. Questo è vero."


"Ma come sai che non posso aumentare la durata della sua vita?!"


Questa frase fece alzare gli occhi a Rui Yi, una donna che si rifiutava di sottomettersi anche quando era stata schiacciata dall'intento omicida di Yun Che, scioccata.


"Cosa... cos'hai detto?" Entusiasmo, gioia e incredulità passarono per la sua espressione: "Puoi... puoi davvero aumentare la durata della vita della signorina?"


"Umpf! Cosa penserebbe il mondo di me se una delle mie consorti morisse prematuramente?" Yun Che sbuffò freddamente: "Sei una Divine Master di livello intermedio e osi giudicare il mio potere con le tue conoscenze superficiali? Sciocco! Ridicolo!"


Anche se i suoi insulti erano duri, Rui Yi non sentì la minima rabbia od umiliazione. Lacrime inondarono i suoi occhi e ogni segno di sfida nella sua postura e nelle sue parole erano completamente svaniti: "Mi sono resa conto dei miei errori... se sua maestà può guarire la signorina, mi potrà punire come desidera!"


"Sottintendi che non posso punirti comunque? Ridicolo!" Sbottò Yun Che.


Rui Yi lo fissò stordita per un momento. Non si sarebbe mai perdonata se il suo errore avesse fatto perdere a Cang Shuhe la sua unica possibilità di vivere ulteriormente. La sua espressione tornò determinata e dichiarò: "Sono stata sciocca, rozza e arrogante. Ho commesso un errore imperdonabile... accetterò qualsiasi punizione senza lamentarmi se potrà calmare la rabbia di sua maestà."


"Davvero?"


Rispose con tono gelido Yun Che. "Hai tenuto compagnia alla Consorte della Grazia per diecimila anni e hai commesso quelle trasgressioni per lei. La Consorte della Grazia rimarrebbe delusa se ti uccidessi e certamente non varrebbe la pena di farlo per te."


"Ho cambiato idea. Estenderò il mio soggiorno qui e rimarrò temporaneamente in questo palazzo del Mare Profondo."


"Se desideri espiare i tuoi crimini," la indicò lentamente, "allora potrai iniziare a servirmi a letto stasera."
                                


                                



