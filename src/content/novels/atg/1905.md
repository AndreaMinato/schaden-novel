---
title: Capitolo 1905 – Viaggio (9)
pubDate: 2025-03-10T08:57:10.521Z
tags:
    - atg
---


Capitolo regolare,
0 capitoli in coda, 0/10
-Schadenfreude


Al nono mese del loro viaggio, finalmente arrivarono nella Divina Regione Orientale.


Stavano viaggiando nel regno del Monarca del Brahma quando all'improvviso Yun Che cambiò direzione.


"C'è un posto che desidero visitare prima." Disse con uno sguardo indecifrabile.


Arrivarono in uno spazio dove le stelle sembravano insolitamente lontane. Pareva quasi che stessero cercando di evitare quest'area.


"Questo è il luogo dov'era il regno degli Dei Lunari."


Yun Che spiegò a Yun Wuxin con calma: "Era uno dei quattro regni sovrani della Divina Regione Orientale. È stato anche il primo regno sovrano ad essere annientato completamente e per sempre."


"Potevi anche trovare qualche resto lo scorso anno, ma ora... tutto è sparito completamente."


Il Regno Divino dell'Eternità, il regno del Mare Meridionale e quello del Dio Drago avevano tutti subìto vari gradi di distruzione da quando Yun Che era asceso al potere, ma non erano stati annientati totalmente. Forse non avrebbero recuperato la gloria perduta, ma almeno la storia li avrebbe ricordati come regni sovrani.


Il regno degli Dei Lunari però... ogni traccia era stata cancellata. Non ci si poteva immaginare che un tempo ci fosse un regno sovrano qui senza avere idea di cosa fosse successo. In un certo senso, sembrava che non fosse mai esistito.


Yun Wuxin sapeva che era stato suo padre ad averlo distrutto. Che fosse arrivato a tal punto dimostrava quanto era profondo il suo odio.


"Padre, non sei mai stato disposto nemmeno a parlare dell'imperatrice degli Dei Lunari prima, così perché stai visitando questo posto adesso?" Chiese Yun Wuxin.


Yun Che rispose: "La tua zietta Wuyao aveva ragione su una cosa. Più si evita e peggio andrà. Ora sono il grande imperatore del Regno degli Dei. Devo sempre mirare a diventare più forte, non posso lasciare che il passato mi blocchi."


Chiuse gli occhi e il suo tono si ammorbidì. "Se desidero superare quella paura e quel dolore, allora devo prima accettarli con un cuore calmo. Spero che un giorno potrò affrontare... quel nome e non esserne più influenzato."


Stava già cercando di fare del suo meglio a superarlo, ma alla fine non riuscì a dire il suo nome.


"Yuanba verrà qui un giorno," continuò: "Ad essere sincero, non ho ancora idea di come potrò guardarlo in faccia la prossima volta che ci incontreremo."


Xia Yuanba aveva sistemato tutte le questioni che aveva lasciato in sospeso nel santuario Absolute Monarch ed era partito per il Regno degli Dei da solo proprio quando lui e Yun Wuxin avevano iniziato il loro viaggio. Allora era stato pieno di passione e desiderio.


Ormai avrebbe dovuto sapere la verità riguardo alla distruzione del regno degli Dei Lunari e alla morte della sua imperatrice.


"Non devi preoccuparti." Dichiarò con piena sicurezza Yun Wuxin. "Lo zio Xia è una persona incredibile e il suo legame con te è profondo come l'oceano. Sono sicura che non potrà odiarti dopo che saprà la verità... se non altro non finirà troppo male."


"Sì." Yun Che aprì gli occhi e sorrise.


.....


Divina Regione Orientale, regno del Monarca del Brahma.


Tra i quattro regni sovrani dell'est, quello del Monarca del Brahma era il solo ad essere sopravvissuto con il suo potere e il suo territorio intatti.


Avevano sostenuto grandi danni a causa del veleno della Perla del Veleno Celeste e dell'attacco del regno del Mare Meridionale, ma adesso era tutto passato. Le minacce esterne erano sparite e potevano concentrare tutta la loro energia a recuperare le forze.


L'attuale imperatrice, la dea del Monarca del Brahma, non era più la donna ambiziosa di un tempo. In effetti era motivata solo da un certo grande imperatore. In un certo senso, per il regno era imperativo che il rapporto tra di loro rimanesse sereno... altrimenti ci sarebbero state conseguenze.


Quando Yun Che e Yun Wuxin arrivarono finalmente nel regno del Monarca del Brahma, nessuno si presentò a riceverli, nemmeno dopo che entrarono nella capitale.


Quasi sembrava che il regno del Monarca del Brahma non sapesse nulla del loro arrivo.


"Mmh. Sembra che la zietta Qianying non abbia idea del nostro arrivo." Yun Wuxin cercò di reprimere il suo sorriso e continuò con tono innocente: "Pare che ti sbagliassi padre. La zietta Qianying non stava prestando attenzione al tuo viaggio dopotutto."


"Ahah," Yun Che sbuffò, "come al solito va matta per le vendette."


"Andiamo!"


Dopo aver confermato la posizione di Qianye Ying'er, Yun Che afferrò Yun Wuxin e lasciò dietro di sé un'onda sonica così forte che la gente nella capitale gridò sorpresa. Pochi secondi dopo, atterrarono davanti alla camera da letto di Qianye Ying'er.


La barriera della stanza si aprì e Qianye Ying'er uscì subito. I suoi capelli dorati erano legati e indossava un abito color oro chiaro che rivelava le sue caviglie lisce, le sue braccia nivee e le sue spalle profumate. Il suo sguardo era indifferente e la sua espressione spenta, ma il suo portamento era così splendido che nessun dipinto al mondo poteva sperare di raffigurarlo. Quando camminava, la luce stessa si offuscava come se si vergognasse di essere in sua presenza.


Yun Wuxin l'aveva incontrata già molte volte e momentaneamente perfino lei rimase incantata.


Nessuno notò l'ansiosa Yue Ying che barcollava dietro di lei.


"Oh? Che grande sorpresa. Pensavo che sua maestà fosse troppo occupato con il lavoro, la politica, il sesso e ancora più sesso per visitare il mio piccolo regno. Devo aver commesso un terribile errore per essere visitata da sua maestà in persona. Dovrei essere preoccupata?"


Disse Qianye Ying'er con un tono indifferente e quasi languido. Figuriamoci porgere i propri saluti all'imperatore in modo consono, sembrava che si fosse appena alzata da letto e non vedesse l'ora di tornare a dormire.


Yun Che: "..."


Yun Wuxin si dovette mordere il labbro inferiore per trattenere un risolino. Diede una sbirciata verso suo padre per poi dire: "Da quanto tempo zietta Qianying. So che non sembra così, ma sei proprio mancata a mio padre. La prima (seconda) cosa che ha fatto dopo essere arrivato nella Divina Regione Orientale è stata dirigersi qui per incontrarti."


"Signorina?" Qianye Ying'er abbassò i suoi begli occhi e continuò pigramente: "Sono solo la più umile e ordinaria donna tra le molte amanti di sua maestà. Non so come sussurrare smancerie alle orecchie di sua maestà, né so come scrivere, disegnare, suonare o cantare. Sicuramente non ho imparato come estrarre l'anima dal corpo di un uomo."


"Beh, sono passati molti anni da quando sua maestà ha giocato con la sua consorte. Dev'essersi annoiato ormai. Dovrei essere grata se sua maestà non mi gettasse via da palazzo per attirare il favore del suo nuovo giocattolo, figuriamoci sperare di poter conquistare nuovamente la sua attenzione."


"..." Yun Wuxin rimase sbigottita. Il risentimento di Qianye Ying'er era così tangibile che praticamente stava schiaffeggiando Yun Che.


"Yue Ying." Disse all'improvviso Yun Che: "Per favore scorta la principessa per la capitale."


"Eh? Ma... ma voglio rimanere con te per un po' più di tempo." Obiettò subito Yun Wuxin. Come poteva andarsene ora che lo "spettacolo" era appena iniziato?


"No." Rispose senza esitazione Yun Che.


Sapendo che non poteva fare cambiare idea a suo padre, Yun Wuxin poté solo scoccargli un'occhiata risentita per poi andarsene con molta riluttanza insieme a Yue Ying.


Non appena Yun Wuxin e Yue Ying, le sopracciglia di Qianye Ying'er si aggrottarono formando un'espressione arrabbiata. Afferrò Yun Che per il braccio e lo trascinò nella camera da letto prima che potesse dire una parola.


<em>BANG!</em>


Sia la porta della stanza che la barriera si chiusero allo stesso tempo.


"Ti sei divertito con Cang Shuhe?!"


Mormorò con ferocia Qianye Ying'er premendo per metà Yun Che contro il muro.


Lo sguardo di Yun Che divenne tagliente. Roteò la sua presa e spinse lei contro la parete. "La tua impudenza non ha limiti donna?!"


Qianye Ying'er si dimenò, ma non riuscì a sfuggire dalla sua stretta. Indisturbata, detonò la sua Energia Misteriosa per scaraventarlo via per poi premerlo di nuovo contro il muro: "E allora? Che vuoi fare?"


<em>RUMBLE!</em>


Yun Wuxin e Yue Ying non avevano nemmeno lasciato la sala per un minuto che risuonò un'esplosione dalla camera da letto. C'era così tanta forza dietro il colpo che il pavimento sotto i loro piedi stava tremando.


Yue Ying si voltò scioccata e disse: "Co... cos'è successo?!"


Yun Wuxin rispose con calma: "Non preoccuparti, fanno sempre così quando sono soli. Dovresti preoccuparti quando non fanno rumore."


Yue Ying: "..."


Anche se Qianye Ying'er ora era una Divine Master di decimo livello, alla fine non poteva competere con l'imperatore Yun, specialmente perché la sua coltivazione principale, l'Energia Misteriosa dell'oscurità, era stata soppressa completamente da lui. Naturalmente l'imperatore Yun aveva vinto la "grande guerra" e aveva inchiodato fermamente Qianye Ying'er al divano.


Nonostante la sua "sconfitta", lo sguardo di Qianye Ying'er rimase feroce come sempre. "Cos'ha fatto Cang Shuhe per averti rapito l'anima per 36 giorni e 18 ore di fila? Dimmelo!"


"È inutile." Disse con tono piatto Yun Che: "Non potrai copiarla nemmeno se ci provi."


Perché poi era così ostile nei confronti di Cang Shuhe?


Era perché si sentiva minacciata da lei come con Chi Wuyao?


"Umpf!" Qianye Ying'er strinse gli occhi con fare minaccioso: "Sembra che sua maestà voglia qualcosa di più semplice dopo tutto il cibo lussuoso che ha assaporato! Ma non temi che potresti rimanere impregnato dall'odore di quella volpe sgualdrina?"


"Tsk!" Yun Che sbuffò. "C'è una donna nell'universo che non ritieni una sgualdrina?"


"Mi sbaglio?" Qianye Ying'er arricciò le labbra con fare seducente mentre gli accarezzava lentamente le costole con le gambe. "La cosiddetta intoccabile Shen Xi, l'impassibile Mu Xuanyin e ora Cang Shuhe innocente come una bambina. Sembrano tutte inviolabili in superficie, ma sono davvero..."


"Ho capito... mmh?"


Lo sguardo di Yun Che divenne strano all'improvviso. Era perché aveva sentito un profumo vicino all'alito di Qianye Ying'er.


"La zuppa Perla di Giada del Cuore?" Disse Yun Che.


Per la prima volta le pupille dorate di Qianye Ying'er tremarono per lo shock. Trasparì un po' di panico dalla sua espressione.


Distolse lo sguardo da lui: "Perla di Giada... che zuppa? Non so di cosa stai parlando."


"Non c'è da meravigliarsi. Mi stavo chiedendo perché avessi cercato Ling'er allora. Non era proprio da te." Lo sguardo di Yun Che divenne giocoso e disse strascicando: "È un peccatooo che non funzioni con me però. Se lo avesse fatto, Ling'er sarebbe diventata madre moooolto tempo fa."


"Cane!" Qianye Ying'er arrossì come non mai. Quando il suo imbarazzo la fece passare sulla difensiva, diede un pizzicotto alla vita di Yun Che: "Sta zitto se non puoi dire nulla di carino!"


Poi morse le labbra di Yun Che...


Passò un mese e l'imperatore Yun rimase nel regno del Monarca del Brahma.


Passarono due mesi e l'imperatore Yun non riuscì ancora a mettere un piede fuori dal regno.


Al terzo mese...


"Oh beh, sono trascorsi settantatré giorni. Ho superato completamente quella donna del Mare Profondo. Non vi farò tardare ulteriormente."


Se Qianye Ying'er prima era piena di ostilità, ora era soddisfatta come un gatto dopo un pasto completo.


"Dovrebbe sapere che non può competere con me!"


Yun Che alzò gli occhi al cielo: "Non sono tutti come te sai. Non ha mai pensato all'idea di competere con te."


Poi stese una mano verso di lei e disse: "Ora dammi quell'oggetto lasciato dal Dio Malvagio. E sarà meglio ad essere quello vero, altrimenti..."


Questo era il vero motivo per cui non era riuscito a partire.


"Altrimenti cosa?" Qianye Ying'er lo osservò con fare seducente. Non solo non aveva paura, i suoi occhi dorati brillavano con aspettativa.


"...Dammelo e basta!" Ripeté con esasperazione Yun Che.


La donna stava diventando sempre più impudente ed esasperante ogni giorno.


Molto soddisfatta dell'espressione di Yun Che, Qianye Ying'er smise di tergiversare e stese la mano. Ci fu un bagliore di luce misteriosa e una placca a forma di blocco ampio circa un metro fatta di uno strano materiale apparì nella sua mano.


La placca era perfettamente piatta e liscia. Non emanava nemmeno un'aura... Tuttavia Yun Che sussultò non appena la vide.


"Dove l'hai ottenuta?" Chiese con serietà Yun Che mentre la fissava.


Qianye Ying'er rispose: "Oltre venti anni fa, ho spinto la Dea Stellare del Massacro a dirigersi nelle terre dimenticate del Dio Malvagio e ho incitato il Mare Meridionale ed attaccarla... cosa credevi che stessi facendo allora?"


Yun Che rifletté per un momento per poi rispondere: "Ti sei introdotta nelle terre dimenticate del Dio Malvagio mentre loro erano distratti?"


"Naturalmente." Le sopracciglia di Qianye Ying'er si rilassarono lievemente. "Sfortunatamente la Dea Stellare del Massacro ha trovato l'eredità del Dio Malvagio prima di me, così ho ottenuto solo questa placca."


"Allora, oltre metà delle rovine sono state distrutte dalla battaglia tra il Mare Meridionale e la Dea Stellare del Massacro, ma questa placca è rimasta completamente illesa nonostante fosse stata al centro del campo di battaglia. Non ho mai visto un materiale del genere, così l'ho preso e ho provato a studiarlo senza però ottenere risultati. Dopodiché l'ho lasciato a Qianye Fantian."


"Nemmeno Qianye Fantian ha scoperto che funzioni aveva, così è stato messo da parte e alla fine è stato dimenticato."


Era solo una placca intoccata dopotutto.


"Me ne sono ricordata solo mentre ho riesaminato i tesori di Qianye Fantian un paio di mesi fa."


Poi spinse la placca color grigio verso Yun Che e disse: "Sei il successore del Dio Malvagio, così potrebbe esserti utile? Anche se non fosse così, proviene dalle Terre Dimenticate del Dio Malvagio, è una reliquia dei tempi antichi. Chissà, forse scaldava il sedere al Dio Malvagio!"


Giusto!


Il cosiddetto "oggetto del Dio Malvagio" che aveva usato per trattenere Yun Che per oltre due mesi era solo una placca inutile che aveva ottenuto per caso dalle Terre Dimenticate del Dio Malvagio!


Pensava che Yun Che si sarebbe infuriato dopo aver saputo che lo aveva ingannato, ma notò velocemente che stava fissando la placca con un'espressione seria e concentrata.
                                


                                



