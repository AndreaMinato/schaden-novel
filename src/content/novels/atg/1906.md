---
title: Capitolo 1906 – Il Seme Sprofondato nell'Abisso
pubDate: 2025-03-10T08:57:10.521Z
tags:
    - atg
---


Capitolo regolare,
0 capitoli in coda, 0/10
-Schadenfreude


"Hai scoperto qualcosa?" Qianye Ying'er divenne seria.


Yun Che non disse nulla. Stese un palmo e lo avvolse con delle fiamme, ma dopo aver esitato per un momento, le disperse e lasciò solo l'Energia Misteriosa del Dio Malvagio più pura. Poi toccò la tavoletta.


Chiang!


Ci fu una debole risonanza e la placca brillò un po'. Yun Che sentì un'energia invisibile che guidava la sua Energia Misteriosa esterna e la sparse per la tavoletta.


L'energia si trasformò in simboli che divennero file di scritte!


"Questo... è?!" Esclamò con sorpresa Qianye Ying'er. Non immaginava che la placca all'apparenza inerte che aveva trascurato finora avrebbe reagito di fronte a Yun Che.


Il fatto che la tavoletta avesse manifestato delle parole una volta entrata a contatto con la sua Energia Misteriosa dimostrava che erano state incise dal Dio Malvagio in persona!


Il suo messaggio non era stato scritto in qualche modo misterioso o usando una lingua incredibilmente antica come il Divino Testo dell'Inizio Assoluto, ma con una lingua comune. 


Yun Che trattenne il respiro mentre leggeva:


"Le Miriadi di Tribolazioni bruciano la mia anima e presto perirò. Per fortuna, usando il resto della mia vitalità, sono riuscito a condensare il mio potere primario in una goccia di Sangue Indistruttibile."


"Futuro erede, sappi che dal momento in cui otterrai il mio potere, sarai la sola persona con la grande missione di proteggere il mondo da una suprema calamità. Spetterà al cielo decidere se avrai successo o se fallirai."


Se Yun Che avesse ottenuto questa placca all'inizio, quando aveva ereditato il potere del Dio Malvagio, non si sarebbe mai potuto immaginare il tipo di calamità di cui stava parlando e le emozioni pesanti e contrastanti che doveva aver provato mentre scriveva.


Guardando solo i risultati, in effetti Yun Che aveva compiuto la "missione" che aveva ricevuto dal Dio Malvagio. L'Immperatrice Diabolica Colpo Celeste Nemesi dei Diavoli se n'era andata e i diavoli non erano riusciti a tornare nel Caos Primordiale.


Tuttavia sapeva che la persona che aveva davvero salvato il mondo non era lui, ma l'Imperatrice Diabolica Colpo Celeste Nemesi dei Diavoli.


"I nuclei elementali sono stati dispersi per l'universo. Dipenderà dal tuo fato, dalla tua determinazione e dalla tua convinzione se riuscirai a radunarli, futuro Dio Malvagio."


"I miei segreti, ciò che mi è caro e il desiderio che io e mia moglie non siamo riusciti ad esaudire... Quante verità scoprirai futuro Dio Malvagio? Sarai tu a decidere se proteggere il mondo, non intervenire o rifiutare questa missione."


Non era un paragrafo lungo, ma Yun Che si riempì comunque di emozione.


Aveva scoperto tutti i segreti del Dio Malvagio. Aveva trovato entrambe le persone che erano care al Dio Malvagio, le aveva legate a sé e ora le proteggeva.


Per quanto riguardava il desiderio del Dio Malvagio e dell'Imperatrice Diabolica Colpo Celeste Nemesi dei Diavoli; il sogno che gli Dei e i Diavoli vivessero un giorno in armonia, non sapeva se unire le quattro regioni divine e spingere i suoi abitanti ad abbandonare i loro pregiudizi contasse.


"Ho posto sette sigilli sull'Arte del Dio Malvagio sia per darti dei limiti che per proteggerti. Se romperai i sigilli con la forza con una forza ancora insufficiente, ti danneggerai da solo."


"Non ci sarà un altro Vero Dio in futuro. Lo stadio Hell Monarch sarà il limite assoluto che un mortale potrà sopportare. Sbloccare la sesta e la settima porta ti distruggerà soltanto, così ho creato il sesto e il settimo sigillo per farli durare in eterno."


Tuttavia l'Imperatrice Diabolica Heaven Smitin aveva rimosso quei sigilli.


"La mia arte del Dio Malvagio deriva da un tabù. È un potere che non appartiene alle leggi celesti e non può essere paragonato alle arte misteriosa del mondo mortale. Se radunassi tutti i nuclei elementali, raggiungeresti lo stadio definito "Divine Master" dai mortali. Non saresti ancora una divinità, ma potresti usare un potere pari a quello di un Vero Dio."


"Non ci sono più gli dei e i diavoli, e il vecchio ordine dell'universo è crollato. Tuttavia la perdita d'aura divina è rallentata e il nuovo ordine sta diventando sempre più stabile. Se un nuovo dio nascesse in questo mondo, sicuramente il nuovo equilibrio si deteriorerebbe e questo danneggerebbe i mortali. Se tu fossi una persona malvagia, sarebbe sicuramente una calamità per tutti."


"Così ho fatto sprofondare il nucleo della terra nell'abisso per eliminare ogni potenziale pericolo una volta per tutte."


"Non te ne devi più preoccupare, erede del mio potere divino."


Queste erano le ultime parole del Dio Malvagio. Quando Yun Che ritirò la mano e la sua Energia Misteriosa dalla tavoletta, le parole svanirono completamente.


"Ho fatto sprofondare il nucleo della terra nell'abisso..." Mormorò Qianye Ying'er per poi accigliarsi: "L'Abisso del Nulla?!"


Qualsiasi cosa discendesse nell'Abisso del Nulla sarebbe svanito. Questo significava che Yun Che non avrebbe mai trovato il Seme della Terra e che questo universo non avrebbe mai visto i poteri della terra del Dio Malvagio.


"Capisco." Yun Che provò un po' di delusione sapendo che il seme della terra non poteva essere più ritrovato, ma si riprese in un attimo.


"Non sembri troppo sorpreso?" Qianye Ying'er gettò un'occhiata verso di lui.


Yun Che rispose: "Grazie alle Vene Misteriose del Dio Malvagio non ho mai incontrato ostacoli nella mia coltivazione, sia nella fase dei nove Realm Mortali che durante i sette Realm Divini. Finché accumulavo abbastanza potere, potevo avanzare facilmente al prossimo stadio."


"Tuttavia, prima della battaglia finale contro la Divina Regione Occidentale, durante i pochi anni in cui io e Meiyin stavamo coltivando nel Divino Regno dell'Eternità, non sono riuscito ad avanzare di stadio nonostante avessero raggiunto il picco del Divine Sovereign Realm."


"In quel momento ho avuto la sensazione che il Dio Malvagio abbia creato delle restrizioni speciali per impedire al suo erede di avanzare al Divine Master Realm... è lo stesso motivo per cui ha bloccato la sesta e la settima porta."


"A quanto pare la mia ipotesi non era troppo lontana dalla verità."


"Così la ragione per cui ha creato queste restrizioni era per impedire la comparsa di un potere capace di superare i limiti dell'universo e che avrebbe fatto collassare l'ordine dei mortali?" Qianye Ying'er sbuffò un po' come se non fosse soddisfatta dalla decisione del Dio Malvagio: "Si sarebbe dovuto chiamare il dio santone."


Yun Che roteò gli occhi verso di lei: "Quasi tutto ciò che fatto durante i suoi ultimi anni è stato proteggere le future generazioni. Senza di lui, figuriamoci la pace che ci stiamo godendo ora, il Caos Primordiale stesso avrebbe già cessato di esistere."


"..." Qianye Ying'er non poteva negarlo, specialmente dato che sapeva tutto adesso.


"Le perdita di aura divina è rallentata..." ripeté per poi mormorare tra sé e sé: "Anche se è passato molto tempo da quando gli dei e i diavoli sono periti a causa delle Miriadi di Tribolazioni, sembra che il Caos Primordiale stia ancora perdendo una grande quantità di energia spirituale. Il flusso è rallentato solo dopo quando il Dio Malvagio stava iniziando a morire."


"Le nuove leggi e l'ordine del Caos Primordiale di conseguenza si sono stabilizzati, ma l'estinzione degli dei e dei diavoli, e la perdita di tutta quell'energia spirituale ha abbassato molto il livello di questo nuovo mondo e l'ha indebolito considerevolmente. Così non può più nascere un Vero Dio qui."


"Tuttavia il Dio Malvagio sapeva esattamente quanto era sconvolgente il Tomo Proibito del Dio Diabolico che lui e l'Imperatrice Diabolica hanno creato insieme. Dopo averlo studiato fino alla fine, perfino un mortale potrebbe manifestare la coltivazione e il potere di un dio."


"La comparsa di un dio in questo mondo 'fragile" porterebbe squilibrio alle nuove leggi ed ordine. Potrebbe perfino causare un collasso."


Le calamità che erano accadute per tutti i regni prima e dopo il ritorno dell'Imperatrice Diabolica Colpo Celeste Nemesi dei Diavoli, l'enorme terremoto che ha scosso oltre metà della Divina Regione Settentrionale dopo che Yun Che aveva attivato forzatamente God Ash nel regno della Luna Ardente e il fenomeno terrificante che era avvenuto dopo che il regno del Mare Meridionale aveva attivato il Cannone Titanico del Dio del Mare...


Tutto questo sosteneva la teoria del Dio Malvagio.


"È stato per questa considerazione che ha distrutto permanentemente uno dei suoi semi."


Era un commento che era stato fatto con profondo rispetto e ammirazione, non rimpianto.


Il Seme della Terra era un potere che aveva accompagnato il Dio Malvagio per tutta la vita.


Avrebbe preferito che i suoi poteri rimanessero per sempre incompleti che lasciare la possibilità che l'universo venisse distrutto.


Yun Che si guardò i palmi e disse: "Sembra che non diventerò mai un Divine Master. Non importa. Almeno so che è inutile cercare l'ultimo seme del Dio Malvagio."


Era un peccato che non avrebbe mai superato il picco del Divine Sovereign, ma, grazie al potere divino del Dio Malvagio, era già la persona più potente nell'universo. Non era necessario raggiungere il Divine Master Realm.


"Ho due dubbi però." Disse all'improvviso Qianye Ying'er.


"Mmh?"


"Prima domanda. Dov'è andata tutta l'energia spirituale? Non può aver attraversato il muro del caos primordiale, no?"


"..." Yun Che non rispose.


Perfino l'imperatrice diabolica Colpo Celeste Nemesi dei Diavoli se l'era chiesto e non si aspettava di trovare a breve una risposta.


"Seconda domanda. Hai detto che la perdita di energia spirituale è rallentata fino a fermarsi, ma è davvero così?" Qianye Ying'er strinse gli occhi. "La divina Regione Settentrionale si sta ancora rimpicciolendo sai."


"Chissà?" Rispose con fare all'apparenza noncurante Yun Che.


Tuttavia sentì una sensazione strana e indescrivibile, un'emozione simile a ciò che provava ogni volta che entrava e usciva dal Regno Divino dell'Inizio Assoluto.


.....


Dopo che Yun Che e Yun Wuxin lasciarono il regno del Monarca del Brahma, poterono esplorare la Divina Regione Orientale per bene.


Visitarono il Regno dell'Eternità raso al suolo... il regno degli Dei Stellari distrutto... il Regno Luce di Gemma di Shui Meiyin... il mondo semi desertico del Cielo Velato... il regno Darkya dove aveva incontrato Caizhi per la prima volta...


Mentre continuavano a dirigersi verso nord, si avvicinarono sempre di più al Regno della Canzone Glaciale.


Tuttavia, invece che portare lì Yun Wuxin, quando arrivarono nella regione settentrionale, Yun Che si diresse verso il regno del Dio della Fiamma vicino.


L'arte principale di Yun Wuxin era l'Ode della Fenice, così naturalmente la giovane voleva vedere il regno stellare in cui era nata questa eredità... in particolare desiderava visitare la prigione infernale del cimitero degli dei dove un tempo risiedeva lo spirito residuo della fenice.


Yun Wuxin esclamò con sorpresa quando vide la prigione infernale che si estendeva per centinaia di migliaia di chilometri. Yun Che stesso sembrava perso nei suoi pensieri.


Questo posto era molto importante per lui perché era il luogo dove il rapporto tra lui e Mu Xuanyin (Chi Wuyao) era cambiato completamente. Ogni volta che ci ripensava, avrebbe riso per com'era stato immaturo e avrebbe riflettuto in particolare su quei momenti fantastici.


"Padre, stai facendo..." Ci volle un po' per Yun Wuxin per trovare le parole più gentili a cui poteva pensare: "un sorriso strano."


"Ahem ahem." Yun Che si ricompose per poi mostrare un'espressione seria e dire: "Stavo ripensando a come ho salvato la tua zietta Xuanyin quando ero solo al Divine Origin realm. Potresti dire che è stata la mia prima buona azione dopo essere entrato nella via del divino."


"..." Yun Wuxin aveva molti dubbi visto il sorriso assolutamente volgare che aveva mostrato suo padre un momento fa, ma non insistette e disse: "È così che la zietta Xuanyin si è innamorata di te?"


"Ma naturalmente!" Dichiarò Yun Che tenendo la testa alta.


<em>O almeno credo che sia così?</em>


All'improvviso notò qualcosa e volse il suo sguardo in una certa direzione.


Nascondendo la sua presenza e quella di Yun Wuxin con il Fulmine Illusorio, Yun Che portò sua figlia ad ovest e disse: "Andiamo a fare visita ad un... vecchio amico."


Ad ovest della prigione infernale c'era un'enorme barriera cremisi.


Tutti e tre i Maestri della setta del Dio della Fiamma, Yan Wancang, Yan Juehai e Huo Rulie, erano presenti ed erano proprio di fronte al grande Realm King, Huo Poyun in persona.


Doveva essere accaduto qualcosa di molto importante visto che le quattro persone più importanti del regno si erano radunate qui.


Quando Huo Poyun si avvicinò alla barriera infuocata, che sembrò reagire alla sua presenza e diventò sempre più instabile.


Un inferno dalla furia sfrenata... questa era una barriera forgiata con le fiamme divine del Corvo Dorato.


"Le mie scuse, per favore gestite voi le questioni del regno del Dio della Fiamma mentre sono via."


Huo Poyun stese la mano verso la barriera.


"Grande Realm King, per favore... per favore ci ripensi." Pregò Yan Wancang con un tono doloroso, ma impotente. Chiaramente avevano già cercato di dissuadere Huo Poyun moltissime volte senza ottenere risultati.


"Grande Realm King, non abbiamo il potere, né la possibilità di persuaderla a fermarsi, ma... potrebbe per favore rimandare la sua decisione tra altri tre mesi?" Yan Juehai ormai lo stava implorando: "Se non cambierà idea dopo tre mesi, allora non cercheremo più di fermarla."


"Apprezzo i vostri tentativi di persuasione." I lunghi capelli di Huo Poyun danzarono disordinatamente per il vento caldo. Al contrario delle espressioni avviliti dei tre maestri della setta, sembrava calmo e determinato: "Ma ho già deciso."


Il suo palmo finalmente toccò la barriera.


"Mmh?" Yun Che guardò la scena con perplessità... cosa stava facendo Huo Poyun?
                                


                                



