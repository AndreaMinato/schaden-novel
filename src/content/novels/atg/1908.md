---
title: Capitolo 1908 – Lampo Viola
pubDate: 2025-03-10T08:57:10.521Z
tags:
    - atg
---


Capitolo regolare,
0 capitoli in coda, 0/10
-Schadenfreude


L'arrivo dell'Imperatore Yun era una questione molto importante.


L'intero setta della Divina Fenice di Ghiaccio precipitò nel trambusto. Gli Anziani e i maestri di palazzo si precipitarono ad incontrarlo, ma non riuscirono nemmeno ad inchinarsi prima che Yun Che e Yun Wuxin svanissero direttamente nella Regione Sacra della Fenice di Ghiaccio. Poterono solo scambiarsi occhiate esasperate.


Un'aura familiare e gelida lo colpì nel momento in cui entrò nella Regione Sacra della Fenice di Ghiaccio. Un momento dopo, una donna splendida come una fata di ghiaccio si avvicinò ai due.


"Pensavo che foste voi a giudicare dal trambusto." Mu Bingyun li salutò sorridendo per poi guardare Yun Wuxin.


"Da quanto tempo maestro del palazzo Bingyun." Yun Che annuì in risposta con un sorriso. Per qualche motivo si sentiva sempre rilassato e pacifico quando incontrava Mu Bingyun. Era così anche dopo che era diventato imperatore.


Forse era per come i suoi occhi riflettevano il colore del ghiaccio, ma lei era davvero gentile e tranquilla come un lago.


Yun Wuxin scelse questo momento per fare un piccolo passo avanti e inchinarsi: "La discepola del palazzo Frozen Cloud Yun Wuxin porge i suoi rispetti alla grande antenata."


Un po' colta alla sprovvista dalla sua serietà e formalità, Mu Bingyun scosse la testa sorridendo: "Non importa. La Mu Bingyun del palazzo Frozen Cloud è 'perita' almeno mille anni fa. Mi sono lasciata dietro quel passato e sono semplicemente Mu Bingyun del Regno della Canzone Glaciale. Non devi chiamarmi grande antenata."


"In tal caso..." Yun Wuxin alzò lo sguardo: "Posso chiamarti zietta?"


La domanda fece mostrare alla flemmatica Mu Bingyun un largo sorriso. "Naturalmente. La mia sorella maggiore è la consorte di tuo padre, così naturalmente sono la tua zietta."


Yun Che: <em>'Questa ragazza... è riuscita ad usare senza interruzioni entrambi gli appellativi!'</em>


Mu Bingyun si girò verso Yun Che: "Come previsto dalla figlia dell'imperatore Yun. Che bambina adorabile."


"Maestra di palazzo Bingyun." Disse Yun Che. "Per favore chiamami come un tempo. Anche se mi sono abituato al titolo di imperatore, è troppo strano sentirlo da te."


Yun Wuxin spostò lo sguardo verso suo padre con fare discreto: <em>Mmh??</em>


"...molto bene." Mu Bingyun annuì.


"Zietta." Esclamò all'improvviso Yun Wuxin con dolcezza: "Sai che sembri ancora più bella di quanto ho immaginato? Non c'è da meravigliarsi che mio padre abbia sempre detto che sembri una fata."


"???" Le sopracciglia di Yun Che tremarono come una corda: <em>'Da quando l'ho mai detto?!'</em>


"..." Per un momento Mu Bingyun rimase senza parole.


"Quando siamo entrati nella Divina Regione Orientale, mio padre mi ha detto che è passato un anno da quando ti ha visto e che le manc... ahia!"


Yun Che diede uno scappellotto a Yun Wuxin per poi dire con serietà: "Dov'è andata Xuanyin? Perché non è nella Regione Sacra?"


"È in isolamento adesso." Mu Bingyun rispose con lo stesso tono di prima. In superficie sembrava che le parole di Yun Wuxin non l'avessero influenzata.


"Isolamento?"


"È solo per meditare sul suo cuore e coltivare la sua anima." Rispose con tono gentile Mu Bingyun. "Sapeva che sareste arrivati circa in questo periodo di tempo. Mi ha detto di informarla una volta che foste arrivati."


"Adesso vado da lei."


"Non importa." Yun Che alzò la mano per fermarla: "La andremo a trovare direttamente."


"Il gelo della Valle Nebbiosa della Morte è estremamente pesante, non è qualcosa che Wuxin può sopportare." Disse Mu Bingyun. "Questa è la prima volta che viene qui, così tanto vale che faccia un giro per la Regione Sacra prima."


"Molto bene." Yun Che smise di rifiutare. "Grazie per il disturbo maestra del palazzo Bingyun."


Era rimasto rispettoso come quando era stato un discepolo.


"Oh giusto, per quanto tempo rimarrete nel Regno della Canzone Glaciale?" Chiese Mu bingyun.


Yun Che scoccò un'occhiata verso sua figlia: "Dipende da Wuxin."


"Più l'opposto." Mormorò con aria insolente Yun Wuxin perché suo padre le stava scompigliando i capelli.


Mu Bingyun mostrò loro un ultimo sorriso per poi andarsene.


Nel secondo in cui l'aura di Mu Bingyun si allontanò a sufficienza, Yun Che mostrò un'espressione arrabbiata e ringhiò: "Cos'era quello?? Stai perdendo sempre più il controllo ragazza!"


"Ti... ti stavo solo aiutando padre." Rispose con un tono contrariato e timido Yun Wuxin.


"Come se avessi bisogno di te!"


"È vero." Yun Wuxin annuì. "La tua capacità di gestire le donne è già incredibile. Puoi gestirtela da solo."


"Non è ciò che intendevo! Uff..." Yun Che sospirò. Stava iniziando a pensare di aver portato sua figlia sulla cattiva strada durante questo viaggio. Come lo avrebbe spiegato a Chu Yuechan dopo?


Yun Wuxin ridacchiò come una diavoletta. "Hai già fatto magie con l'altra zietta. Non è un bene favorirne una e discriminare l'altra, no?"


"Non dire cose del genere!!" Il tono di Yun Che si alzò e i suoi occhi si spalancarono ancora di più.


L'espressione seria di Yun Che alla fine spaventò Yun Wuxin e la fece preoccupare: "N-non sei davvero arrabbiato, vero?"


Gli afferrò una manica e la tirò timidamente: "N-non volevo farti arrabbiare. È solo... che sembravi scontento quando hai detto di non poter avere amici, così stavo pensando che forse questo ti avrebbe rallegrato... non stavo cercando di farti arrabbiare apposta."


"..." Toccato dalla premura di sua figlia, Yun Che rimpiazzò la sua espressione severa con una risata sincera: "Ahahah, non credevo che sarebbe stato così facile spaventarti ragazza. Sembra che la mia autorità come padre non sia diminuita molto dopotutto, ahahahah!"


Yun Wuxin lasciò subito la presa e si voltò sbuffando: "Dannazione! Avrei dovuto saperlo che non ti saresti arrabbiato per questo! Forse eri anche contento dell'aiuto! Umpf!"


All'improvviso il rumore del vento e della neve divenne piacevole. Un'altra donna simile ad una fata uscì da dietro la neve.


Quando Yun Wuxin si girò e la vide, rimase a bocca aperta.


Dopo che la donna si fermò di fronte a Yun Che, lo guardò e chiese: "Come dovrei chiamarti ora? Imperatore Yun o fratello maggiore Yun?"


Il suo sguardo era quello di sempre, non cambiava mai, che fosse Yun Che, il Sovrano dei Diavoli o l'imperatore.


Yun Che rispose: "Naturalmente preferirei che mi chiamassi fratello maggiore Yun o Yun Che, Feixue."


"Fata sorella," disse all'improvviso Yun Wuxin, "piacere di conoscerti, sono Yun Wuxin."


Yun Che: <em>'L'ha chiamata fata sorella?'</em>


All'inizio Mu Feixue ne fu un po' sorpresa. Poi le sue pupille di ghiaccio si sciolsero in un'ovvia gentilezza ed emozioni contrastanti: "Non avrei pensato che il fratello maggiore Yun avesse una figlia già così grande. Il passare del tempo è splendido e crudele come questa neve eterna."


"Ciò nonostante sembra che il concetto di crudeltà del tempo non si applichi a te Feixue." Disse con un sorriso Yun Che.


"..." Le sue pupille tremarono lievemente e rivelò un lievissimo sorriso. Era un peccato che il sorriso di Mu Feixue svaniva sempre come la prima neve.


"Non vi disturberò ulteriormente."


Se ne andò dopo averli salutati.


Yun Wuxin rimase a fissare la schiena della donna. Non aveva distolto lo sguardo nemmeno dopo che se n'era andata.


"È molto simile a tua mamma, non è vero?" Chiese Yun Che.


"Ah? Davvero?" Esclamò sorpresa Yun Wuxin.


Yun Che ne fu sbigottito: "Allora perché la fissavi così?"


Yun Wuxin strinse gli occhi, ma presto si rese conto che suo padre non stava fingendo di essere sbalordito. Così chiese: "È stata lei a darti la Pietra dell'Immagine Eterna, vero?"


"Uh?" Yun Che si sfregò la punta del naso. "Come lo sai? Te l'ha detto la zietta Qianying?"


"So anche che le piaci molto MOLTISSIMO."


Per qualche motivo Yun Wuxin aveva un tono strano mentre lo diceva.


"Va bene, sicuramente non lo hai sentito dalla zietta Qianying." Disse subito Yun Che.


Lo sguardo di Yun Wuxin divenne ancora più strano: "Padre, lo dico solo per controllare, ma... non dirmi che non hai guardato la proiezione della Pietra dell'Immagine Eterna prima di avermela data in dono."


"Non avevo idea che ci fosse già una proiezione nella Pietra dell'Immagine Eterna, l'ha fatta lei?"


Yun Wuxin batté un piede con rabbia: "Padre, tu... sei proprio stupido a volte, lo sai?!"


Yun Che: "Emh... uh...?"


"È già un male che tu sia così volubile in amore, ma è ancora peggio tradire l'amore di una persona così meravigliosa e determinata!"


Yun Wuxin tirò fuori la Pietra dell'Immagine Eterna in questione e la sbatté sul palmo di suo padre: "Guardala adesso... Vado a fare un giro mentre lo farai!"


Prima che Yun Che potesse rispondere, si era già girata ed era volata verso la Sala Sacra, lasciandolo "riflettere" sui suoi errori.


"Wuxin, dove stai..."


Tuttavia Yun Wuxin lo ignorò completamente e sparì dalla sua vista in un attimo.


Sia esasperato che divertito, Yun Che scosse la testa e sollevò la pietra. Doveva ammettere che la reazione di Yun Wuxin lo aveva proprio incuriosito.


La sua Energia Misteriosa trapelò nella Pietra dell'Immagine Eterna. A quanto pareva c'erano molte proiezioni dentro come quelle fatte da Yun Wuxin durante i suoi compleanni, alcune immagini di vita quotidiana che aveva lasciato per vari motivi e alcune che riguardavano Chu Yuechan o Feng Xue'er.


Poco tempo dopo finalmente trovò la proiezione meno recente e la attivò.


Lo sfondo era fatto da cristalli, rami di ghiaccio e una foschia familiare e fredda che sembrava abbastanza densa da trapelare nella realtà. Yun Che riconobbe immediatamente una camera da letto della Regione Sacra della Fenice di Ghiaccio.


Poi Mu Feixue entrò lentamente nella scena.


"Yun... Che..."


Le sue pupille di ghiaccio sembravano vacue e velate mentre fissava in avanti. Il sussurro che le era sfuggito dalle labbra era senza dubbio il suo nome.


 "Oggi è il settecentesimo giorno da quando la notizia della tua morte ha raggiunto questo regno..."


"È stata una traversia sia breve che impossibilmente lunga."


La sua voce sembrava effimera come un sogno.


"Pensavo che il tempo avrebbe guarito ogni ferita, ma..."


"Quando sento il suono del vento, sento la tua voce. Quando guardo il lago celeste, vedo la tua immagine. Quando percepisco l'aria che soffia, sento la tua aura. E quando tocco la neve... è così fredda da congelare la mia anima."


"Anche quando occasionalmente riprendo la lucidità, continuo a pensarti."


All'inizio Yun Che non capì cosa stava dicendo. Poi si rese conto scioccato che ogni oggetto nella proiezione, i tavoli, le pareti, i coralli e i rami di ghiaccio avevano tutti il suo nome inciso su di essi.


Yun Che provò una miriade di emozioni. La più chiara era un dolore che non riusciva a descrivere.


Sapeva che Mu Feixue lo amava, ma non sapeva che fosse arrivata a questo punto.


Ripensò ad ogni interazione che aveva avuto con lei, ma non riuscì a capire quale esperienza l'avesse fatta infatuare così tanto di lui.


"È questo ciò che i libri descrivono come tribolazioni d'amore? Non c'è da meravigliarsi che dicano che sia più facile sopravvivere a diecimila calamità che sopravvivere ad una tribolazione d'amore..."


Chiuse gli occhi mentre toccava i nomi che aveva inciso con le unghie. "Rimpiango di aver avuto paura quando c'eri ancora. Rimpiango di essermi ritirata più volte quando mi sarei dovuta fare avanti."


"Se accadrà un miracolo... giuro che non scapperò più per la vergogna. Ti guarderò negli occhi e ti dirò che non solo la tua 'Piccola Fata'. Ti dirò che voglio solo essere la tua Mu Feixue per sempre..."


"..."


Era qui che la proiezione terminò.


Era la sola proiezione che Mu Feixue aveva inciso nella Pietra dell'Immagine Eterna.


Yun Che rimase sul posto, stordito, per molto tempo.


Quando era ancora nel Regno della Canzone Glaciale, Mu Feixue aveva fatto tutto ciò che era in suo potere per evitarlo. Ovunque andasse lui, lei si sarebbe rifiutata di apparire a meno che non fosse assolutamente necessario. Questo non era cambiato nemmeno dopo che aveva partecipato all'Assemblea Profound God.


Dopo che era morto nel regno degli Dei Stellari ed era tornato nel Regno della Canzone Glaciale tre anni dopo, il suo atteggiamento era cambiato all'improvviso.


Era Mu Feixue che aveva suggerito di donare a sua figlia una Pietra dell'Immagine Eterna... ed era stata anche lei a dargli quel tesoro.


A questo punto si era reso conto che aveva provato a dichiarare il suo amore usando la Pietra dell'Immagine Eterna.


Tuttavia lui aveva pensato che fosse nuova e non aveva controllato affatto il suo contenuto. L'aveva donata immediatamente a Yun Wuxin.


Naturalmente Yun Wuxin aveva pensato che suo padre avesse visto la proiezione quando l'aveva vista per la prima volta... forse aveva perfino pensato, no, sicuramente, che suo padre si stesse vantando e la stesse preparando mentalmente per la sua nuova "zietta".


Dopodiché Yun Che aveva trattato Mu Feixue proprio come in passato, così aveva pensato che la sua indifferenza fosse il suo modo più cortese di rifiutarla.


Yun Che si batté la testa con forza.


<em>'Ss... come ho potuto essere così stupido?? Avrei dovuto controllare la Pietra dell'Immagine Eterna almeno una volta!!'</em>


Finalmente si era reso conto di quanta solitudine e dolore stava nascondendo Mu Feixue ogni volta che lo guardava con calma e gli mostrava un lieve sorriso.


Dopo un bel po' di tempo smise biasimarsi. Mentre stava tenendo la Pietra dell'Immagine Eterna, aveva attivato accidentalmente la proiezione dopo quella di Mu Feixue.


Rivelò una Yun Wuxin di quasi quindici anni.


"Eeheeh, papà, questa è la prima volta che ho usato la Pietra dell'Immagine Eterna che mi hai donato. Non so se sta funzionando, ma non importa vero? Sono tua figlia, non può non piacerti anche se è ne uscirà fuori una pessima trasmissione, umpf, umpf."


Yun Che sorrise mentre guardava la sua figlia immatura.


"Mi ci è voluto molto, molto tempo per creare le tre Gemme del Suono che ho dato a papà, così non le rovinare assolutamente. Se lo farai dovrai ripararle con me come punizione... è una promessa, va bene? Questa è la prova e non saranno accettate obiezioni, eeheeh!"


"Come potrei permettere che vengano accettate." Disse sorridendo Yun Che. "Sarebbe una 'punizionÈ che non potrai mai fare."


Aveva combattuto molte battaglie pericolose e letali fino allo scontro finale contro la Divina Regione Occidentale e aveva subìto innumerevoli ferite. Tuttavia le gemme tricolori che indossava al collo non avevano ricevuto nemmeno un graffio.


La sua percezione spirituale sussultò nuovamente e la terza proiezione iniziò ad attivarsi. Era una scena familiare, era una delle proiezioni che Yun Wuxin gli aveva mostrato al suo ventesimo compleanno.


Ad essere più specifici, era il fenomeno sovrannaturale che era avvenuto quando la Stella Polo Blu era stata teletrasportata dall'area est della Divina Regione Orientale a sud della Divina Regione Meridionale.


Era successo solo per un breve momento, ma Yun Wuxin era riuscita comunque a catturare la scena con la Pietra dell'Immagine Eterna.


Aveva già visto la proiezione prima e se ne ricordava bene il contenuto, ma Yun Che la lasciò girare fino alla fine.


Il cielo blu tremò, lo spazio sussultò e le nuvole si dispersero nel nulla. Una luce cremisi si diffuse con una velocità incredibile e avvolse tutto quanto...


Era proprio come lo ricordava. Quando la proiezione fu sul punto di terminare, Yun Che sfiorò la pietra e la spense.


Poco prima che la proiezione scomparisse, le palpebre di Yun Che tremarono lievemente.


Era perché aveva intravisto un lampo viola.


Il bagliore viola era brillato così velocemente e per così poco tempo che una persona normale non avrebbe potuto individuarlo. Nemmeno Yun Che l'aveva visto quando aveva guardato la proiezione la prima volta.


Anche adesso, pensava ancora di essersi sbagliato e che fosse frutto della sua immaginazione e della sua distrazione.
                                


                                



