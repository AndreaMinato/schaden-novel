---
title: Capitolo 1910 – Buchi nella Verità (1)
pubDate: 2025-03-10T08:57:10.522Z
tags:
    - atg
---


Capitolo regolare,
0 capitoli in coda, 0/10
-Schadenfreude


Yun Che discese lentamente dal cielo. Poteva sentire già un'aura familiare avvicinarsi a lui proprio mentre toccava il suolo del regno Luce di Gemma.


"Fratellone Yun Che!"


Un dolce grido di sorpresa risuonò nell'aria mentre Shui Meiyin scendeva dal cielo come un'agile farfalla nera: "Sei davvero tu! Perché sei tornato all'improvviso? Ti mancavo così tanto?"


Stava per lanciarsi tra le braccia di Yun Che quando notò la sua aura disorientata e la sua espressione. Il suo sorriso scomparì velocemente e chiese con tono preoccupato: "Cosa succede fratellone Yun Che? È successo qualcosa?"


La sua percezione spirituale sondò l'area per poi chiedere di nuovo: "Dov'è Wuxin?"


"Meiyin," fissò direttamente le pupille nere come la pece di Shui Meiyin: "è stata Xia Qingyue a darti la Spina dell'Universo?!"


 L'improvvisa domanda colpì Shui Meiyin con la forza di un martello, stordendola temporaneamente.


Tuttavia, invece del panico che Yun Che si aspettava di vedere, notò solo uno stupore naturale e perplessità.


"Uh... uh?" Inclinò la testa confusa. "La Spina dell'Universo... Xia Qingyue? Non capisco cosa intendi? È stata l'Imperatrice Diabolica Colpo Celeste Nemesi dei Diavoli a darmi la Spina dell'Universo. Come può essere stata Xia Qingyue? Perché mi stai facendo una domanda così strana, fratellone Yun Che?"


L'aveva colta di sorpresa, ma non era riuscito a trovare nulla di strano nel suo sguardo o nella sua espressione.


Se fosse stata un'altra persona, Yun Che avrebbe messo da parte la maggior parte dei suoi dubbi.


Sfortunatamente era Shui Meiyin, la proprietaria della Divina Anima Immacolata.


Distolse lo sguardo dagli occhi della donna e lo spostò sull'orizzonte. Poi disse con un tono calmo: "Prima di porgere i nostri saluti all'Imperatrice Diabolica, Xia Qingyue un tempo mi ha detto che era successo qualcosa a Shen Xi e mi aveva avvertito di stare lontano... quando è scoppiato quel disastro, poco prima che provasse ad uccidermi, mi ha detto di nuovo che si era avventurata personalmente nella Terra Proibita del Samsara e aveva potuto confermare che Shen Xi era morta."


Shui Meiyin: "..."


"Dopo che ho eliminato Long Bai, sono andato nella Terra Proibita del Samsara e ho scoperto che la barriera era intrisa della sua energia dell'anima. Ho anche scoperto che le sue descrizioni delle piante morte e della pozza di sangue al centro erano completamente corrette."


"Così la domanda è, come diavolo ha fatto Xia Qingyue ad entrare nella Terra Proibita del Samsara senza attivare l'anima del drago sulla barriera?"


Shui Meiyin stava per rispondere quando Yun Che continuò: "Se avesse avuto la Spina dell'Universo, avrebbe potuto farlo facilmente."


"In effetti forse era proprio per via della Spina dell'Universo che non aveva idea di come la barriera fosse intrisa dell'energia di Long Bai. Dopotutto, perché rischiare di sondare una barriera e rischiare di attivare le sue trappole o allarmi quando avrebbe potuto ignorarla completamente? Questo... è stato il primo errore che ha fatto."


Era un punto che destava sospetto, ma non era evidente. Era un problema di cui Yun Che si era meravigliato per breve tempo e Qianye Ying'er l'aveva trascurato quando avevano notato questo dettaglio all'inizio.


Shui Meiyin si accigliò con perplessità e preoccupazione: "La barriera di Long Bai naturalmente era sbalorditiva, ma la Spina dell'Universo non dev'essere il solo artefatto spaziale capace di attraversare lo spazio senza lasciare tracce. Ad esempio il Grande Calderone del Vuoto del Regno dell'Eternità sarebbe capace di farlo. Ogni regno stellare che è sopravvissuto abbastanza a lungo in questo universo pericoloso per accumulare la propria forza deve avere i suoi segreti e gli artefatti profound spaziali sono i segreti più gelosamente nascosti perché possono fare la differenza durante un momento critico."


"Non è insolito che un regno sovrano come quello degli Dei Lunari abbia un artefatto strano e potente capace di farlo. Xia Qingyue doveva aver accesso ad ogni tesoro visto che era l'imperatrice e avrebbe potuto usarli come desiderava."


"Non vale la pena nemmeno pensarci. Non può essere il motivo per cui mi hai fatto queste domande bizzarre all'improvviso."


La risposta di Shui Meiyin era più o meno identica a quella che gli aveva riferito Qianye Ying'er allora.


"C'è un'altra cosa che mi stupisce." Invece di rispondere, Yun Che continuò come se non avesse detto nulla: "Quando mi hai detto cos'è successo, hai parlato di come la tua Divina Anima Immacolata è la sola cosa capace di attivare forzatamente i poteri spaziali della Spina dell'Universo e completare il teletrasporto della Stella Polo Blu. Era il motivo per cui l'Imperatrice Diabolica Colpo Celeste Nemesi dei Diavoli ti ha dato la Spina dell'Universo in primo luogo."


"Sì." Shui Meiyin annuì lievemente.


"Tuttavia, il passaggio nelle antiche note del Dio Drago riguardo alla Spina dell'Universo ha detto chiaramente che chiunque con il potere dell'universo primordiale è capace di farlo. Non è solo una Divina Anima Immacolata ad essere capace di farlo."


Le antiche note erano state lasciate dall'antica tribù del Dio Drago. Erano abbastanza affidabili.


"A parte Yue Wugou che è perita, le uniche persone che corrispondono ai requisiti sono te... e la proprietaria del Gelido Cuore di Vetro, Xia Qingyue."


"..." Shui Meiyin scosse la testa mentre la sua espressione diventava ancora più perplessa: "Possiamo anche pensare che le note siano completamente accurate, ma che importa? L'Imperatrice Diabolica Colpo Celeste Nemesi dei Diavoli ha visto che avevo la Divina Anima Immacolata, così mi ha solo detto che potevo usarla per attivare la Spina dell'Universo se necessario. Non c'è niente di strano al riguardo."


All'improvviso si mosse di fronte a Yun Che, lo strinse per mano e lo fissò negli occhi. Poi disse con serietà: "Ti stai comportando in modo molto strano, fratellone. Cosa diavolo è successo? Non saresti mai venuto fin qui mosso solo da questi due dubbi."


"Me lo puoi dire per favore?"


Yun Che alzò lentamente la mano e rivelò la Pietra dell'Immagine Eterna.


Poi mostrò l'immagine che aveva creato poco tempo fa.


"Questa è?"


Shui Meiyin esaminò con serietà l'immagine. La luce cremisi era senza dubbio il bagliore della Spina dell'Universo.


Ma cos'era la luce viola al confine del...


"...!!" Le pupille di Shui Meiyin si contrassero come se fossero state punte da degli aghi. Tuttavia tornarono velocemente alla normalità.


"Sette anni fa, quando la Stella Polo Blu è stata teletrasportata a sud della Divina Regione Meridionale, Wuxin ha registrato per caso questo esatto movimento nella Pietra dell'Immagine Eterna."


Yun Che disse piano: "La luce rossa è il potere spaziale divino della Spina dell'Universo e il bagliore viola... è il suo potere del Palazzo Imperiale."


Ebbe difficoltà a respirare per un attimo per poi continuare con un tono all'apparenza calmo: "Sei stata tu ad attivare la Spina dell'Universo per teletrasportare la Stella Polo Blu, così perché è il suo potere ad essere apparso nell'immagine? ...Vorrei sentire la tua spiegazione."


Shui Meiyin lo guardò a bocca lievemente aperta. C'era perplessità e stupore nella sua espressione, ma nemmeno un briciolo di panico.


I due si guardarono l'un l'altro per un momento. Poi Shui Meiyin si coprì la bocca e ridacchiò come se avesse appena perso una gara di sguardi.


Yun Che: "..."


"Non puoi dire sul serio, fratellone Yun Che?" Chiese sorridendo mentre esaminava l'espressione di Yun Che. Lo guardò come se stesse cercando di trovare delle stranezze nella sua espressione e di decidere se fosse uno scherzo o no.


"Ehi?" Poco dopo, l'espressione di Yun Che rimase severa come sempre, così iniziò ad ondeggiare la mano di fronte ai suoi occhi. Le sue sopracciglia si piegarono ulteriormente come se stesse trovando sempre più divertente la situazione.


Yun Che la prese per mano e ripeté: "Vorrei avere una spiegazione."


"È molto semplice." Iniziò a dire Shui Meiyin mentre stava grattando giocosamente il dorso della mano di Yun Che: "Hai sentito parlare della pietra dello Splendore Lunare?"


Yun Che: "...?"


Shui Meiyin spiegò sorridendo: "Tra i dodici poteri degli Dei Lunari, quello del palazzo imperiale è considerato il nucleo e il più forte tra tutti loro. Per questo di solito il detentore di quel potere di solito diventa l'imperatore."


"A causa della prolungata esposizione al potere del Palazzo Imperiale, alcune giade della sala divina dell'Imperatrice degli Dei Lunari si trasformano gradualmente in pietre dello Splendore Lunare."


"Dato che la pietra dello Splendore Lunare è un prodotto del potere del Palazzo Imperiale, il suo colore è molto simile. Anche se queste giade sono incredibilmente rare, mio padre aveva buon buon rapporto con l'Imperatore degli Dei Lunari precedente, Yue Wuya. Gli ha chiesto alcune pietre dello Splendore Lunare per accelerare la crescita della mia Divina Anima Immacolata e Yue Wuya ha accettato. Da allora le ho indossate."


Yun Che: "..."


"Nel giorno del disastro, mi sono teletrasportata subito nella Stella Polo Blu e ho attivato il potere spaziale della Spina dell'Universo per teletrasportarla al sicuro. Tuttavia, ovviamente non avevo molta esperienza nel farlo e, durante l'attivazione, il potere divino è traboccato e ha distrutto le pietre dello Splendore Lunare che stavo indossando."


"Riflettendoci sopra, devono essere il motivo del bagliore viola in questa immagine."


"Ho sentito qualcosa rompersi mentre effettuavo il teletrasporto, ma allora non potevo distrarmi. Naturalmente non avevo idea che le pietre avessero rivelato luce misteriosa del Palazzo Imperiale dopo essersi rotte, figuriamoci di come Wuxin ha catturato questo momento e ha provocato questo strano malinteso."


"Ti troverò una pietra dello Splendore Lunare in futuro. Capirai tutto quando la vedrai rompersi."


La voce di Shui Meiyin sembrava melodiosa e purificante come al solito, tuttavia la sua spiegazione non riuscì a convincerlo, né a tranquillizzarlo.


Il regno degli Dei Lunari era stato già raso al suolo. Questa cosiddetta "Pietra dello Splendore Lunare" poteva esistere o no. In breve, non c'erano prove.


Poi tirò fuori le quattro Giade dell’Immagine Luce di Gemma.


"Queste erano le quattro Giade dell’Immagine Luce di Gemma che ci hai dato per rivelare la verità allora." Yun Che la guardò mentre continuava: "Sei stata te ad inciderle, così naturalmente non eri presente nelle scene. Tuttavia perché non c'è nemmeno Xia Qingyue?"


"Non è un po' troppo una coincidenza?"


"Questo perché NON è una coincidenza." Rispose Shui Meiyin senza esitare. "Dopo che sei andato nella Divina Regione Settentrionale, sapevo che le quattro Giade dell’Immagine Luce di Gemma sarebbero state utili, che un giorno avrei potuto usarle per rivelare la verità all'universo."


"Tuttavia le altre scene a parte quelle in cui era presente solo l'Imperatrice Diabolica Colpo Celeste Nemesi dei Diavoli erano super lunghe e non erano adatte per proiezioni su larga scala."


"Così, mentre ero nella prigione della luna, ho rimosso molte parti delle registrazioni e ho lasciato solo le scene e le voci più importanti."


"Per quanto riguarda il motivo per cui l'imperatrice degli Dei Lunari non è rimasta nelle registrazioni," Shui Meiyin rivelò un po' di indignazione mentre parlava, "non solo ha quasi ucciso il fratellone Yun Che e distrutto il tuo pianeta natale, ha anche reso un invalido mio padre e mi ha rinchiuso nella prigione più profonda che potesse trovare nel regno... Era la donna più malvagia che avessi mai incontrato in tutta la mia vita. Oserei dire che la odiavo fino all'osso allora."


"Così ho rimosso ogni scena in cui era dalle registrazioni. Mi sono rifiutata di darle anche un secondo sullo schermo. Umpf!"


"..." Yun Che la fissò per un po' per poi sussurrare: "Davvero..."


"Naturalmente." Shui Meiyin annuì. All'improvviso i suoi occhi neri tremarono un po' e la sua voce divenne debole e contrariata: "Non mi credi fratellone Yun Che?"


"Non è che non ti credo ma..." Il suo sguardo divenne un po' vacuo e si premette un palmo al petto senza nemmeno rendersene conto. Molto tempo dopo, non riuscì a trovare le parole per descrivere le emozioni caotiche che lo sconvolgevano, scosse la testa e disse: "Non lo so... non lo so proprio..."


Voleva credere che fosse tutto frutto della sua immaginazione. Shui Meiyin gli aveva dato tutte le risposte che desiderava sentire... così perché non era ancora convinto?


Non capiva nemmeno se fosse terrorizzato nello scoprire la verità.


Yun Che non aveva lasciato andare la mano di Shui Meiyin nel frattempo e così l'aveva usata per tenersi il petto. Così lei sentì quanto era sorprendentemente intenso ogni battito del suo cuore.


"Fratellone Yun Che..." Shui Meiyin premette la mano libera sul suo petto e disse piano: "Tu e l'imperatrice degli Dei Lunari eravate marito e moglie. È apparsa nel tuo periodo più duro, ha superato molte prove e tribolazioni con te e ti ha salvato più volte..."


"Posso immaginare quanto fosse profondo il tuo amore e la tua fiducia nei suoi confronti allora. Per questo il suo tradimento è stato così doloroso e inaccettabile per te."


"Non ero solo io. Molti sapevano che il motivo per cui non volevi parlare di lei era perché non hai mai accettato davvero il suo tradimento per ciò che era. In effetti sei ancora più disposto a credere che tutto ciò che accaduto fosse stato solo un trucco; una menzogna."


"Per questo quando sono affiorate delle contraddizioni, hai iniziato a credere nella possibilità più improbabile fino a pensare che fosse vero... anche se sapevi già che non poteva essere così."


Le parole gentili di Shui Meiyin colpirono il cuore di Yun Che come un martello. Lui strinse i denti e provò a rispondere: "Io..."


"Non importa fratellone Yun Che." Shui Meiyin gli sorrise gentilmente. "È proprio perché sei così che mi sono innamorata di te. Anche dopo tutto il dolore che hai sofferto, sei ancora disposto a credere nell'illusione che una persona a te cara non ti abbia tradito."


"Va tutto bene. Non devi forzarti a non pensarci più. Ti terrò compagnia finché l'illusione non affonderà lentamente nell'ombra... va bene?"


Il battito cardiaco di Yun Che rallentò un po'. La voce dolce di Shui Meiyin era come una brezza fresca che stampava ogni sua parole sulle mura del suo cuore.


"È la verità...?" Sussurrò a Shui meiyin... o a sé stesso?


"Mn!" Shui Meiyin annuì con convinzione: "Se il fratellone Yun Che ha ancora dei dubbi, allora che ne dici se faccio un giuramento?"


Con un sorriso e le stelle più brillanti nei suoi occhi neri, guardò il cielo e iniziò a dire: "Se ho mentito il fratellone Yun Che, allora possa essere per sempre..."


"Va bene, va bene." All'improvviso Yun Che la interruppe: "Quanti anni hai ragazza? Solo i bambini farebbero qualcosa di così immaturo come un giuramento."


"..." I suoi occhi pieni di stelle si congelarono per un momento per poi dissolversi in qualcosa di più affascinante e brillante. Sporse il mignolo verso di lui e si lamentò con insoddisfazione: "Non sono affatto vecchia! Sarai sempre il mio fratellone Yun Che."


"Sì, sì, la mia Meiyin ha sempre quindici anni." Alla fine Yun Che sorrise.


Quella era l'età in cui Shui Meiyin l'aveva incontrato per la prima volta.


"Eeheeh!" Chiaramente contenta della sua risposta, Shui Meiyin sorrise ancora di più e disse: "Se non faremo giuramenti, allora immagino che ti convincerò in un altro modo."


"Fidati di me, sistemerò ogni tuo dubbio una volta per tutte."


Continuando a guardarlo negli occhi, Shui Meiyin disse molto lentamente: "Se l'Imperatrice degli Dei Lunari fosse stata la proprietaria della Spina dell'Universo, se fosse stata lei a teletrasportare la Stella Polo Blu, ad aver inciso le quattro Giade dell’Immagine Luce di Gemma, se avesse finto di tradirti e di essere crudele, di averti provato ad uccidere due volte, se avesse fatto finta di distruggere la Stella Polo Blu..."


"E se il motivo per cui non ti ha detto nulla era per farti diventare più forte senza che nulla di trattenesse..."


"Allora perché... non ti ha confessato tutto dopo che sei tornato?"


"Tutto ciò che doveva fare era mostrarti la Spina dell'Universo e spiegarsi, e le tragedie accadute dopo non sarebbero accadute. Avrebbe potuto aiutarti lei stessa e rendere molto più facile distruggere la Divina Regione Orientale... il regno degli Dei Lunari sarebbe stato sano e salvo... e non sarebbe perita nell'Abisso del Nulla..."


"Se fosse accaduto..." La voce di Shui Meiyin all'improvviso divenne distante e morbida: "...che finale splendido sarebbe stato."


"..." Per molto tempo Yun Che non riuscì a dire nulla.


Avrebbe potuto trovare altre dieci o cento punti deboli o contraddizioni e la spiegazione finale di Shui Meiyin sarebbe stata sufficiente a confutarli tutti.


Esatto... se fosse stata davvero tutta opera di Xia Qingyue, tutto ciò che avrebbe dovuto fare sarebbe stato dirle la verità una volta che fosse tornato. Non c'era motivo di dare ogni merito a Shui Meiyin per poi suicidarsi affrontandolo...


Nessuna!


Nemmeno il ragionamento più folle che si potesse immaginare poteva spiegarlo.
                                


                                



