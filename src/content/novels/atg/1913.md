---
title: Capitolo 1913 – La Verità (1)
pubDate: 2025-03-10T08:57:10.522Z
tags:
    - atg
---


Capitolo regolare,
2 capitoli in coda (Alberto), 0/10
-Schadenfreude


"Dimmi Meiyin... la Spina dell'Universo è nelle tue mani, così sei la sola a saper tutto. Devi dirmelo!"


Yun Che stava facendo di tutto per controllare le sue emozioni. Nel giorno in cui era stato incoronato grande imperatore delle quattro regioni divine, credeva perfino che non ci fosse nulla al mondo che potesse sconvolgerlo.


In realtà era già sul punto di venire travolto da un'ondata sconfinata di emozioni.


"..." Una perla di sangue scarlatto apparì sul labbro di Shui Meiyin.


Guardò verso il basso e rispose con tono addolorato: "Se... fosse stata lei a fare tutto... non c'è motivo... per cui non ti direbbe tutto dopo il tuo ritorno... Così per favore fratellone Yun Che... non forzarti più a credere ad illusioni..."


"Sei tu che stai costringendo me e te stessa a crederci!"


Nonostante avesse perso capacità di difendersi, per qualche motivo Shui Meiyin resistette comunque testardamente ad ammettere la verità. Questo frustrò ancora di più Yun Che facendolo ringhiare incontrollabilmente: "Era tutto una menzogna! Anche le teorie fragili a cui ho pensato per sostenere le tue falsità erano menzogne, così perché lo stai ancora negando?! Cosa stai nascondendo?! Perché non me lo dici nemmeno a questo punto?!"


"..." Shui Meiyin non diede una risposta. Si limitò a tremare ancora di più, quasi come se fosse sommersa in una gelida pozza infernale.


"...!" All'improvviso Yun Che si rese conto di qualcosa e ritrasse frettolosamente le mani. Le sue palpebre tremarono.


Aveva perso il controllo della sua Energia Misteriosa per la rabbia. Di conseguenza, il tessuto che aveva afferrato era stato lacerato e la sua pelle bianca come la neve era coperta da segni di lividi a forma di dita.


Per un po' le mani di Yun Che si irrigidirono a mezz'aria. Poi l'Energia Misteriosa della luce trapelò dalla sua mano, che toccò le spalle di Shui Meyin e rimosse lentamente i segni.


<em>Drip...


Drip...


Drip...</em>


Le lacrime sulle sue ginocchia erano calde e silenziose. Ma Yun Che aveva la sensazione che il suo cuore venisse scavato via ad ogni goccia.


Negli ultimi anni, Shui Meiyin era diventata una piagnucolona.


Yun Che si ricordò di come all'improvviso era scoppiata a piangere per molto tempo tra le sue braccia dopo che l'aveva informata della morte di Xia Qingyue.


Gli aveva detto che erano lacrime di gioia ed esultanza, ma si sarebbe dovuto rendere conto prima che un pianto del genere non sarebbe dovuto sembrare così addolorato.


Durante i tre anni in cui aveva coltivato nel Regno Divino dell'Eternità, si era svegliato occasionalmente dalla sua meditazione per trovare Shui Meiyin a fissare il vuoto con dei rivoli di lacrime sulle guance.


Gli aveva sorriso e spiegato di nuovo che stava piangendo per la felicità. Giorni come quelli le erano sembrati un sogno considerando le circostanze in cui erano allora.


Anche quando si godevano momenti che sarebbero dovuti essere commoventi e rilassanti nella Stella Polo Blu, i suoi occhi si sarebbero velati di lacrime all'apparenza senza nessun motivo.


"La mia Meiyin ha sempre quindici anni"... era uno scherzo aveva ripetuto moltissime volte perché era diventata fin troppo incline a piangere negli ultimi due anni.


Solo adesso si era reso conto che non era senza motivo.


Forse ogni lacrima che aveva servato era dovuta al dolore e alla tristezza che non riusciva a rinchiudere nel suo cuore.


"Mi dispiace Meiyin." Posò di nuovo le mani sulle sue spalle, ma stavolta i suoi movimenti erano gentili e il suo tono molto più tenue di prima: "È stato un brutto accesso da parte mia. Pensavo di essere diventato abbastanza forza da affrontare qualsiasi cosa, ma sembra che mi fossi illuso."


"Ma è troppo importante per me sapere la verità per lasciare perdere... puoi dirmelo per favore?"


Tuttavia lei rimase a testa china e le sue lacrime continuavano a scendere. Se avesse potuto vedere i suoi occhi, Yun Che si sarebbe reso conto che erano tinti da disperazione grigiastra. Per il proprietario della Divina Anima Immacolata, era quasi impensabile.


"Non posso... non posso..." Continuò a mormorare più a sé stessa che a Yun Che. La sua voce aveva perso la sua qualità melodiosa e sembrava essere diventata rigida per il dolore: "Le ho promesso... era il suo... ultimo desiderio..."


"Così non posso... non posso..."


<em>Promesso...


Ultimo desiderio...


Desiderio?!</em>


"Meiyin, ascoltami. Guardami negli occhi e ascoltami."


Yun Che le prese il viso tra le mani con molta gentilezza e le sollevò la testa: "So che le hai fatto delle promesse. Probabilmente hai promesso di tenerlo segreto fino alla fine e l'hai fatto molto bene fino ad ora. Non ti sei lasciata sfuggire nemmeno una parola in tutti questi anni."


"Mentire a qualcuno che ti è caro è doloroso e hai dovuto escogitare una menzogna dopo l'altra per mantenere la tua promessa... Hai già fatto il meglio che potevi fare."


"È stata una combinazione di pura fortuna e di sospetti che avevo già ad aver svelato queste verità. Non hai mai provato a rivelarlo e hai fatto tutto quello che potevi per tenerlo nascosto fino alla fine. Se confessi tutto adesso, è semplicemente perché è un risultato inevitabile visto che l'ho scoperto. Non stai rompendo la tua promessa, né la stai deludendo."


Le parole di Yun Che diminuirono lievemente la cupa disperazione nello sguardo di Shui Meiyin.


Non c'era un tremolio di biasimo nel suo sguardo nonostante tutte le menzogne che gli erano state dette, solo profondo amore e dolore per come aveva sofferto. La sua voce divenne ancora più tenue e disse: "Non solo ti stai facendo carico di ogni segreto e verità, sapevi tutto ma potevi solo rimanere a guardare mentre il mondo la offendeva, la umiliava e la ridicolizzava. Sei stata anche costretta a guardarmi odiarla e provare così tanto risentimento nei suoi confronti che mi rifiutavo perfino di sentire il suo nome..."


"Dev'essere stato doloroso, non è vero?"


Le sue parole scavarono nelle profondità della sua anima con la forza di un martello. Il tremito nelle sue pupille e nel suo corpo diventò ancora più intenso di prima.


"Te lo sei dimenticata?" Yun Che mostrò le mostrò un sorriso molto gentile: "Non è più come un tempo. Ora siamo marito e moglie, e in quanto tali dovremmo affrontare insieme anche gli eventi infelici oltre che goderci quelli più belli, vero?"


"Così, per favore, dimmi la verità. Preferiresti mantenere il silenzio, vedermi continuare la mia vita come uno zombie senza vita e lasciare che la sua reputazione rimanga macchiata nonostante tutto ciò che ha fatto dietro le quinte o preferiresti confessarmi tutto?"


L'oscurità nei suoi occhi tremò con ancora più intensità finché finalmente...


"Uu... Ss..."


Ad un certo punto, l'oscurità nel suo sguardo si dissolse in innumerevoli lacrime che sembravano cristalli splendidi, ma tristi.


"Uu... uuu... uuuahhhhhhh!"


Il suo cuore, le sue emozioni e le sue lacrime raggiunsero il punto di rottura allo stesso tempo. Si gettò tra le braccia di Yun Che e scoppiò a piangere.


Negli ultimi anni, ogni sorriso che faceva era accompagnato da una fitta all'anima. Ogni volta che succedeva, le doleva così tanto il cuore che ci avrebbe messo un'eternità solo per riprendere respiro.


"Era lei... è stata la sorella Qingyue... era la sua Spina dell'Universo... era lei... Uu... uuaaahhhh..."


Alla fine disse il suo nome.


Finalmente non aveva bisogno di farsi carico di questo tutto da sola.


Pianse come se diecimila montagne che teneva nel cuore fossero crollate tutte in una volta. <em>Urlò</em> come se stesse cercando di sfogare tutto il dolore, il soffocamento e la tortura che aveva sopportato negli ultimi due anni...


Ci sarebbe voluto molto tempo prima che potesse formare perfino una parola coerente.


Yun Che la abbracciò, chiuse gli occhi e strinse i denti.


Sapeva già che era vero, ma sentirlo da Shui Meiyin lo sconvolse come non mai.


.....


Da qualche parte nel cielo, il respiro di Mu Xuanyin era insolitamente irregolare.


Se Yun Che stesso non stesso non fosse cento volte più sconvolto di lei, avrebbe già notato la sua presenza.


Anche se si era ripromessa di lasciarlo da solo, la sua preoccupazione alla fine aveva trionfato su questa risoluzione.


Nemmeno in un milione di anni si sarebbe aspettata di sentire una verità così scioccante.


Se Yun Che era stata la persona più ferita e incredula dal tradimento di Xia Qingyue, lei e Chi Wuyao sarebbero state le seconde.


Chi Wuyao in particolare non se n'era ancora fatta una ragione nonostante fossero passati molti anni dalla morte di Xia Qingyue.


"Regina Diabolica," mormorò tra sé e sé, "non ti eri sbagliata su di lei dopotutto..."


.....


"...ricordi di quella volta quando il mondo ha saputo in qualche modo che era stato il regno luce di Gemma a nasconderti per un giorno? Non molto tempo dopo, la sorella Qingyue si è mostrata per mutilare personalmente le Vene Misteriose di mio padre e imprigionarmi nel regno degli Dei Lunari."


Dopo che Shui Meiyin si calmò, iniziò a raccontare la sua storia. I suoi occhi a questo punto erano completamente rossi e c'erano ancora delle lacrime sulle sue ciglia.


"Mio padre, mia sorella e io sapevamo che sarebbe stata solo questione di tempo prima che la gente lo scoprisse, e ci eravamo tutti rassegnati al nostro inevitabile fato. Tuttavia l'hanno saputo prima del previsto. Questo perché è stata la sorella Qingyue ad averlo fatto trapelare apposta."


"...Lo pensavo anche io." Ora che sapeva la verità più cruciale, considerava l'accaduto da una prospettiva diversa.


"Se gli altri regni sovrani, specialmente il regno del Monarca del Brahma, lo avessero scoperto per primi, ci sarebbero state conseguenze molto più gravi e imprevedibili. Così ha eliminato quest possibilità rivelando lei stessa la verità e facendolo sapere al regno dell'Eternità. Dopo che Zhou Xuzi è arrivato nel regno Luce di Gemma, lei ha ferito gravemente mio padre, mutilato le sue Vene Misteriose e ha annunciato che mi avrebbe imprigionato nel regno degli Dei Lunari per mille anni proprio di fronte a lui."


Shui Qianheng era il Realm King di uno dei regni stellari superiori più potenti nella Divina Regione Orientale. Un conto era ferirlo gravemente e un altro era distruggere le sue Vene Misteriose. La seconda alternativa era la punizione più crudele a cui poteva essere sottoposto un coltivatore.


Inoltre Shui Qianheng allora era la colonna portante del suo regno stellare. Renderlo un invalido sarebbe stato un colpo terribile non solo per il regno Luce di Gemma, ma per la Divina Regione Orientale stessa.


Era una punizione così dura che perfino Zhou Xuzi aveva chiesto clemenza per il regno Luce di Gemma.


Tutti nella Divina Regione Orientale sapevano che Zhou Xuzi adorava Shui Meiyin e aveva fatto di tutto per reclutarla come sua discepola molto tempo fa. Tuttavia non poteva chiedere che Shui Meiyin venisse imprigionata nel regno dell'Eternità, perché il mondo avrebbe pensato solo che volesse solo proteggere lei. Così poteva solo chiedere clemenza.


Anche così, Xia Qingyue aveva insistito e inflitto una punizione crudele e agghiacciante. Questo era il punto. Se la punizione fosse stata troppo leggera, il regno del Monarca del Brahma avrebbe potuto sfidarla e tentare di lottare per avere il diritto di punire il regno Luce di Gemma. Così nessuno aveva nemmeno tentato di intervenire.


Allo stesso tempo, chiunque avesse voluto sfruttare la Divina Anima Immacolata di Shui Meiyin mentre il regno Luce di Gemma era in difficoltà, avrebbe dovuto fronteggiare l'Imperatrice degli Dei Lunari prima.


"In superficie sembrava una dura punizione. In realtà, ha protetto sia me che il regno Luce di Gemma." Shui Meiyin tirò su con il naso. "Mi ha detto che il fratellone Yun Che... sicuramente sarebbe riuscito a guarire le Vene Misteriose di mio padre dopo che fossi tornato."


"E aveva ragione." Le sue lacrime iniziarono di nuovo a cadere contro la sua volontà mentre alzava lo sguardo: "Mio padre è guarito completamente e avrei voluto così tanto riferirle la notizia di persona."


Yun Che chiese piano: "Ti ha detto... tutto dopo averti portato nel regno degli Dei Lunari, vero?"


"Mn!" Shui Meiyin annuì. "Ha diffuso apposta le notizie di questa dura punizione non solo per proteggere il regno Luce di Gemma, ma anche per impedire che qualcuno facesse finta di nulla e ricorresse a qualche trucco mentre mi portava nel regno degli Dei Lunari."


"Dopodiché, nel sotterraneo più basso della prigione del suo regno, mi ha mostrato la Spina dell'Universo e mi ha detto... tutto."


A Yun Che si mozzò il fiato.
                                


                                



