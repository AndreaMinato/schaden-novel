---
title: Capitolo 1914 – La Verità (2)
pubDate: 2025-03-10T08:57:10.522Z
tags:
    - atg
---


Capitolo regolare,
2 capitoli in coda (Alberto), 0/10
-Schadenfreude


"La maggior parte delle tue ipotesi sono corrette a parte per un paio di dettagli qui e là, fratellone Yun Che. Tanto per cominciare, la sorella Qingyue non ha inciso le registrazioni sulle quattro Pietre Luce di Gemma, ha usato le perle dell'immagine della Luna Nascosta."


Yun Che non ne era affatto sorpreso: "Sono simili alle Pietre Luce di Gemma, le si può usare per registrare una scena di nascosto, vero?"


Le registrazioni erano state trasferite dopo nelle Pietre Luce di Gemma per dare l'impressione che fosse stata Shui Meiyin a crearle.


"In termini di capacità di occultamento, la perla dell'immagine della Luna Nascosta in realtà è inferiore alla Pietra Luce di Gemma. Tuttavia era l'Imperatrice degli Dei Lunari e l'aura che poteva trapelare dalla perla poteva essere nascosta perfettamente dalla sua stessa aura. Se non altro su di lei sarebbe stata molto più impercettibile della Pietra Luce di Gemma."


"Inoltre ha anche inciso cinque registrazioni invece di quattro."


"Cinque... il giorno in cui l'Imperatrice Diabolica Colpo Celeste Nemesi dei Diavoli è partita dal Caos Primordiale, giusto?" Yun Che si sporse in avanti con un ovvio tono di urgenza nella sua voce.


"Mn." Shui Meiyin annuì: "Tuttavia... non ero presente il giorno in cui l'Imperatrice Diabolica Colpo Celeste Nemesi dei Diavoli, così la registrazione non era utilizzabile."


"Ce l'hai?" Il tono di Yun Che divenne ancora più urgente.


Naturalmente la registrazione era inutile per loro adesso, ma poteva essere stata preservata per qualche altra funzione.


La registrazione era stata fatta da Xia Qingyue, così naturalmente non sarebbe apparsa nelle scene, però avrebbe potuto sentire la sua voce


<em>Anche la sua voce sarebbe meglio di niente...</em>


Tuttavia Shui Meiyin scosse lievemente la testa per poi rispondere: "La sorella Qingyue... l'ha distrutta."


"..." Lo sguardo di Yun Che si riempì immediatamente di delusione.


"Tutte le registrazioni che sono state copiate nelle Pietre Luce di Gemma erano state processate dalla sorella Qingyue. Si è assicurata di cancellare ogni scena che comprendeva me, la sua voce o qualsiasi altra cosa che potrebbe rivelare l'inganno."


"Poi ha distrutto tutte e cinque le perle dell'immagine della Luna Nascosta... non voleva lasciare nemmeno la minima traccia."


Questo significava che Xia Qingyue aveva deciso da allora di dare ogni merito a Shui Meiyin.


Yun Che aveva bisogno disperatamente di sapere perché aveva fatto tutto questo, ma si costrinse a calmarsi e lasciare che Shui Meiyin continuasse a spiegare. Non voleva perdersi una sola parola.


"Sapevo quanto sarebbero state utili queste registrazioni per il fratellone Yun Che. Se fossero state rivelate al pubblico al momento adatto, ti avrebbero aiutato moltissimo in termini di casus belli, posizione o morale."


"Le ho chiesto immediatamente perché aveva fatto tutti questi preparativi ed era arrivata al punto da usare le preziose Perle dell'Immagine della Luna Nascosta per registrare questi momenti. Le ho chiesto se avesse notato alcuni segni che suggerivano che sarebbe avvenuta questa tragedia."


Allora Shui Meiyin gli aveva detto che era stata la Divina Anima Immacolata ad avvertirla di qualche sorta di futuro pericolo, il pretesto per cui avrebbe registrato quei momenti.


Il vero motivo, o piuttosto il motivo di Qingyue era...


"Mi ha detto che allora la facevi preoccupare troppo."


"..." Un tremito passo per lo sguardo di Yun Che.


"Si aspettava che avresti recuperato la tua solita scaltrezza dopo essere morto nel regno degli Dei Stellari e rinato, ma non solo non è stato così, sei diventato più molle di prima. Non solo il tuo intento omicida non è cresciuto, ma sei diventato perfino più compassionevole dopo quell'esperienza."


Yun Che: "..."


"In seguito ha scoperto che non eri solo rinato nella Stella Polo Blu, ma hai anche ritrovato la sorella Yuechan e la figlia che avevi perso per più di un decennio."


"Quando hai perso tutta la tua Energia Misteriosa e sei tornato un invalido, è stata tua figlia, Wuxin, a sacrificare il suo talento per fartela recuperare..."


"Di conseguenza sei diventato pio, grato al destino, speranzoso per il futuro e pieno di desiderio di accompagnare tua figlia e recuperare il tempo perduto... Tuttavia è costato la cosa di cui avevi più bisogno: la tua ambizione."


"In quanto successore del Dio Malvagio e proprietario di molti tesori preziosi, il peggior stato in cui potevi essere era il compiacimento."


"..." Molte volte Yun Che aprì bocca come se volesse dire qualcosa. Tuttavia fu costretto a trattenersi perché non voleva interrompere Shui Meiyin.


In effetti Xia Qingyue lo aveva menzionato, direttamente o meno, molte volte in passato.


"Ti sei ammorbidito a causa di tua figlia?" Aveva detto un tempo celando amarezza.


Shui Meiyin continuò: "Non molto tempo dopo, l'Imperatrice Diabolica Colpo Celeste Nemesi dei Diavoli è entrata nel Caos Primordiale, ma sei riuscito a spegnere la sua furia e ottenere una protettrice senza pari nell'universo. Ogni Realm King e imperatore divino ti ha ringraziato per le tue imprese e ti venerava come messia..."


"Non solo, hai ritrovato Jasmine con il potere della Ruota delle Miriadi di Tribolazioni dell'Infante Malvagio dentro di lei. Questo aveva riempito un altro buco nella tua vita e ti aveva fatto guadagnare un'altra potente sostenitrice."


"Tuttavia la sorella Qingyue ha detto che era tutto insignificante perché alla fine la loro forza non ti apparteneva. Ancora peggio... la loro presenza aveva rimosso completamente l'ultimo briciolo di ambizione e senso di urgenza che avevi."


Anche Yun Che se lo ricordava chiaramente. Allora pensava solo alla vita pacifica che avrebbe condotto una volta che fosse tornato nella Stella Polo Blu con Jasmine. Aveva pensato che le sue imprese come "messia" e la promessa fatta dall'Imperatore dell'Eternità stesso sarebbero state sufficienti a mantenere la sua sicurezza.


Non era stata una convinzione così errata. Tutti sapevano già che era il successore del Dio Malvagio e il proprietario della Perla del Veleno Celeste. Dopo la Calamità Cremisi, anche gli imperatori divini e il Realm King lo trattavano con grandissimo rispetto. Se non altro in termini di posizione era pari o superiore a loro.


Era il solo portatore dell'eredità di un Dio della Creazione. Non ci voleva un genio per sapere che sarebbe stata solo questione di tempo prima che superasse tutti quanti nel Caos Primordiale.


E qui nasceva il problema più grosso. Non era ancora l'imperatore del Caos Primordiale allora. Era solo un Divine King.


Se un giorno avesse saputo che un principiante lo avrebbe superato in reputazione non appena i suoi risultati fossero stati annunciati al mondo e che lo avrebbe superato in potere se avesse avuto abbastanza tempo di crescere...


Perfino lui avrebbe fatto di tutto per ucciderlo!


Era stato oh così orgoglioso, soddisfatto, appagato, in pace con sé stesso e speranzoso allora... e che atteggiamento immaturo, divertente e fragile che era stato.


"Potevi avere la sorella Jasmine a proteggerti dopo che l'Imperatrice Diabolica Colpo Celeste Nemesi dei Diavoli, ma l'ambizione di un imperatore divino è imprevedibile e aveva già notato che Long Bai desiderava ucciderti... E se fosse successo alla sorella Jasmine? Chi ti avrebbe protetto se lei avesse perso il controllo sull'Infante Malvagio un giorno?"


"Se il tuo potere si fosse dimostrato insufficiente nel momento del bisogno, allora il fratellone Yun Che non sarebbe stato il solo a soffrire. Anche l'intera Stella Polo Blu ne avrebbe subìto le conseguenze."


Shui Meiyin poi fissò Yun Che negli occhi e ripeté esattamente ciò che le aveva detto Xia Qingyue allora:


"Crede e desidera il futuro più splendido con tutto sé stesso. Perciò devo fare dei piani e prepararmi per lo scenario più pessimistico."


"..." Yun Che strinse i denti. Stava stringendo così tanto le mani da spaccarsi le ginocchia.


"I veri diavoli non sono mai stati una razza che viveva nell'oscurità. Invece esistono nelle profondità dell'anima di ogni creatura vivente. Così non essere così ingenua da aspettarti che la tua gentilezza venga ripagata e non sottovalutare mai fino a che punto le persone possono abbassarsi."


Shui Meiyin esitò per un breve momento per poi continuare: "Fratellone Yun Che, ti ho detto che è stata l'Imperatrice Diabolica Colpo Celeste Nemesi dei Diavoli a dirmelo, ma... in realtà è stata la sorella Qingyue a dirmelo."


"...continua." Stava stringendo i denti senza volerlo. Ci volle un momento per lui per regolare il suo respiro prima di riuscire a parlare.


"Dopo che la sorella Qingyue ha ottenuto la Spina dell'Universo dall'Imperatrice Diabolica Colpo Celeste Nemesi dei Diavoli e ne aveva il pieno controllo, ha iniziato a cercare un pianeta che potesse fare da sostituto per la Stella Polo Blu... all'epoca l'Imperatrice Diabolica Colpo Celeste Nemesi dei Diavoli e la sorella Jasmine c'erano ancora."


Era ovvio. Xia Qingyue doveva averci messo moltissimo tempo a trovare un pianeta abitato quasi identico alla Stella Polo Blu sia in termini d'aura che in aspetto.


Allora lui non vedeva l'ora di godersi un futuro pacifico.


Non aveva idea che qualcuno stava facendo silenziosamente di tutto per riempire l'abisso proprio sotto i suoi piedi.


Sì, la possibilità che il terreno sotto di lui collassasse erano pochissime.


Ma lei l'aveva fatto comunque perché... il suo amore per lui era profondo ancora di più di quell'abisso.


A questo punto le sue dita avevano perso ogni colore.


<em>E dopo tutto quello che ha fatto per me l'ho uccisa...


L'ho... uccisa...</em>


"Quando l'Imperatrice Diabolica Colpo Celeste Nemesi dei Diavoli... ha dato a Qingyue la Spina dell'Universo?" Chiese Yun Che con il tono più calmo che potesse usare mentre tratteneva il dolore che si stava irradiando dal suo petto.


Shui Meiyin rispose senza esitare: "La sorella Qingyue ha detto che è successo nel giorno in cui hai impresso il marchio dello schiavo nella sorella Qingyue."


Yun Che esclamò scioccato: "Quel giorno...?"


Nessuno odiava Qianye Ying'er più di Xia Qingyue.


Ancora prima di essere caduta nell'Abisso del Nulla, aveva fatto di tutto per uccidere Qianye Ying'er.


Quell'anno aveva messo all'angolo Qianye Fantian e aveva costretto Qianye Ying'er a sottomettersi a lei. Ma nonostante odiasse fino all'osso quella donna e volesse ucciderla con le sue mani, l'aveva costretta a diventare schiava di Yun Che invece.


Oggi Yun Che capì che non l'aveva fatto perché voleva umiliarla. Era un altro modo per proteggerlo... anche se desiderava ardentemente ucciderla con le sue mani.


"Non molto tempo dopo da quando hai impresso l'impronta dello schiavo nella sorella Qianying e hai lasciato il regno degli Dei Lunari, l'Imperatrice Diabolica Colpo Celeste Nemesi dei Diavoli stessa ha cercato la sorella Qingyue e le ha dato sia la Spina dell'Universo che il Manuale della Sfida alle Leggi Naturali."


"Perché l'ha fatto?" Chiese Yun Che: "Era perché Qingyue poteva controllare il tesoro divino?"


In termini di capacità di pilotare la Spina dell'Universo, la Divina Anima Immacolata di Shui Meiyin era molto più abile del Gelido Cuore di Vetro di Xia Qingyue.


Inoltre perché le aveva dato il Manuale della Sfida alle Leggi Naturali quando avrebbe potuto passarlo direttamente a lui?


Tuttavia Shui Meiyin scosse la testa e disse: "La sorella Qingyue non me lo ha detto. Ha risposto che era un segreto di cui non si doveva parlare e che la loro conversazione sarebbe rimasta tra lei... e l'Imperatrice Diabolica Colpo Celeste Nemesi dei Diavoli."


Yun Che: "..."


L'Imperatrice Diabolica Colpo Celeste Nemesi dei Diavoli aveva lasciato il Caos Primordiale e Xia Qingyue era caduta nell'Abisso del Nulla... così non avrebbe mai saputo cosa si erano dette.


"Nonostante si fosse preparata così, la sorella Qingyue non desiderava altro che sbagliarsi. Voleva che il mondo le dimostrasse che era stata troppo pessimista..."


"Ma la sorella Jasmine è stata attaccata alle spalle non appena l'Imperatrice Diabolica Colpo Celeste Nemesi dei Diavoli è partita dal Caos Primordiale e lo scenario peggiore che poteva immaginare si è avverato più velocemente di quanto potesse reagire. E sopratutto avevi rivelato di fronte a tutti la tua Energia Misteriosa dell'oscurità."


"Allora quasi tutti si erano coalizzati contro di te."


"La sorella Qingyue sarebbe potuta scappare con te usando la Spina dell'Universo... ma questo avrebbe rivelato che possedeva un tesoro divino, l'intero regno degli Dei Lunari sarebbe crollato insieme a lei, e voi due sareste stati perseguitati per sempre."


"Così la sorella Qingyue ha scelto la strategia migliore a cui aveva potuto pensare allora. Si è unita ai tuoi nemici, ha finto di troncare ogni rapporto con te visto perché eri un diavolo e ha tentato di 'ucciderti' nel modo più spietato."


"Nascosta sotto la potente luce della spada del Palazzo Imperiale c'era la Spina dell'Universo. Aveva intenzione di teletrasportati via prima che il suo potere potesse ucciderti e questo avrebbe dato l'illusione che fossi stato annientato..."


"In questo modo, la Spina dell'Universo non sarebbe stata rivelata, il regno degli Dei Lunari non sarebbe stato implicato e il fratellone Yun Che ne sarebbe uscito sano e salvo, libero di crescere come volevi perché tutti avrebbero pensato che fossi già morto."


"Naturalmente avresti scoperto subito le sue intenzioni dopo essere stato teletrasportato al sicuro e la sorella Qingyue avrebbe potuto ritrovarti velocemente dato che era stata lei a teletrasportarti via."


"Sarebbe dovuta andare così... se la sorella Qianying non l'avesse interrotta all'ultimo momento."
                                


                                



