---
title: Capitolo 1915 – La Verità (3)
pubDate: 2025-03-10T08:57:10.522Z
tags:
    - atg
---


Capitolo regolare,
2 capitoli in coda (Alberto), 0/10
-Schadenfreude


"La sorella Qingyue ti ha cercato per molto tempo dopo che sei stato mandato via dalla sorella Qianying. Dopotutto il teletrasporto della Pietra del Vuoto Illusorio è completamente casuale. Era terrorizzata all'idea che saresti caduto in mani nemiche."


"Dopo otto-dieci ore di ricerche infruttuose, alla fine si è arresa temporaneamente e ha teletrasportato la Stella Polo Blu usando la Spina dell'Universo. Prima ha teletrasportato la Stella Polo Blu dall'est della Divina Regione Orientale a sud della Divina Regione Meridionale, poi ha teletrasportato la Stella dell'Acqua Celeste dalla parte meridionale della Divina Regione Meridionale al posto della Stella Polo Blu."


"Il teletrasporto miracoloso su scala planetaria ha quasi esausto tutte le forze della sorella Qingyue, rendendole impossibile continuare a cercarti. Senz'altra scelta, si è teletrasportata nel regno degli Dei Lunari per riprendere le forze. Tuttavia non ha potuto riposare a lungo prima che l'Imperatore dell'Eternità annunciasse l'esistenza della Stella Polo Blu."


Shui Meiyin tirò su con il naso per poi aggiungere: "Sai cos'è successo dopo fratellone Yun Che."


"..." Yun Che sospirò piano. Sì, sapeva bene cos'era accaduto perché l'aveva sperimentato personalmente... eppure allora non sapeva nulla.


Shui Meiyin continuò: "Quel giorno fatidico sembra essere successo naturalmente, ma  è stato influenzato da molti dei piani della sorella Qingyue."


"Sapeva che ti saresti affrettato verso la Stella Polo Blu non appena avessi sentito che era circondata. Sapeva che ti saresti diretto lì non appena possibile anche se sapevi che non saresti potuto sopravvivere facendolo."


"Stavi anche portando il Palazzo Celestiale della Luna Evanescente che ti aveva dato allora. Era certa che l'avresti usato."


"Perciò la sorella Qingyue ha portato con sé il Dio Lunare più veloce, Yue Wuji della Luna Dorata con sé e si è precipitata da te."


"Poi ha usato la sua posizione particolare per persuadere gli imperatori divini a cedere il controllo a chi ti avrebbe catturato per primo."


"Come previsto, presto sei apparso sul palazzo celestiale della Luna Evanescente. Dato che la sorella Qingyue è l'Imperatrice degli Dei Lunari, ha preso facilmente controllo del palazzo."


"Mentre eri vulnerabile, Yue Wuji ti ha catturato più velocemente di chiunque altro proprio come aveva pianificato la sorella Qingyue. Dopodiché ha distrutto la Stella Polo Blu di fronte a te."


Non era vero.


Ciò che aveva distrutto era la debolezza, la morbidezza, l'attaccamento, l'ingenuità, la gentilezza, l'esitazione e i desideri di Yun Che.


Aveva salvato l'intera Stella Polo Blu senza farlo sapere a nessuno.


"Dopodiché ha tentato di 'ucciderti' proprio come la prima volta." Disse piano Shui Meiyin. "Voleva che l'intero mondo pensasse che fossi morto mentre ti teletrasportava da qualche altra parte. In effetti ha deciso di mandarti direttamente nella distante Divina Regione Settentrionale stavolta."


"Avresti capito che ti aveva davvero salvato una volta che fossi apparso nella Divina Regione Settentrionale sano e salvo, ma questo non sarebbe stato sufficiente a spegnere l'odio che avresti provato nei suoi confronti per aver distrutto il tuo pianeta natale. Mosso solo dalla vendetta, era certa che ti saresti evoluto e saresti cresciuto il più velocemente possibile."


"Tutto è andato esattamente come sperava la sorella Qingyue e ancora una volta è stata..."


Mu Xuanyin era uscita dal suo nascondiglio e aveva colpito Xia Qingyue poco prima che potesse mandare via Yun Che.


Alla fine era scappato, ma di conseguenza Mu Xuanyin era morta.


"Era destino?" Aveva mormorato Xia Qingyue con un sospiro quando aveva abbassato la spada divina del Palazzo Principale con stanchezza e i residui caldi della "Stella Polo Blu" avevano illuminato i suoi lineamenti.


"Dopodiché la sorella Qingyue ha fatto molte, molte cose in segreto mentre aspettava il giorno in cui saresti tornato nel Regno degli Dei. Inoltre..."


"Meiyin," Yun Che finalmente ruppe il suo lungo silenzio perché non poteva più reprimere l'impulso di fare quella domanda: "prima dimmi perché non è stata disposta a spiegarmi tutto dopo il suo ritorno. Perché... perché ha scelto di dare a te ogni responsabilità?!"


Fissò Shui Meiyin negli occhi con intenso desiderio, tuttavia lei fece l'impensabile e scosse la testa.


Come per confermargli che non aveva le allucinazioni, mormorò con tono spento: "Non lo so."


"...non lo sai?" Le pupille di Yun Che si dilatarono e il suo tono divenne di nuovo impaziente. "Cosa intendi con non lo sai?? Hai detto che ti aveva raccontato tutto!"


Shui Meiyin si limitò a scuotere di nuovo la testa. Lei e Xia Qingyue si erano viste di frequente durante il periodo in cui lei era stata tenuta nella prigione della Luna. Aveva saputo la verità molto, molto prima di Yun Che, e per questo quella maledetta domanda senza risposta l'aveva tormentata così a lungo.


.....


Nel piano più profondo della prigione della Luna, Xia Qingyue le aveva dato la Spina dell'Universo così da poter crescerne lo spirito con la sua Divina Anima Immacolata.


"...so che mi sto comportando in modo terribilmente egoista. So che ti sto chiedendo qualcosa di incredibilmente crudele, ma sei l'unica persona al mondo a cui posso chiederlo."


"Non capisco. Non lo capisco affatto." Scosse la testa confusa. "Se sei così certa che tornerà e diventerà il vero re del Caos Primordiale, perché non gli dici tutto direttamente quando lo vedrai? Non capisco perché vuoi che gli dica che è stato tutto merito mio, non lo capisco proprio."


"È perché voglio che mi odi profondamente come quando ho distrutto la Stella Polo Blu di fronte a lui." Rispose con calma Xia Qingyue. Il suo sguardo sembrava calmo come un paio di lune. "Solo odiandomi mi ricorderà come la donna vile e spietata che ha distrutto il suo pianeta natale invece che come sua moglie. Solo allora non diventerò l'eterno rimpianto che lo assillerà per sempre dopo la mia morte."


"Morte?" Lei scosse di nuovo la testa. "Sei l'imperatrice degli Dei Lunari. Sei incredibilmente intelligente e potente. Come potresti morire? Chi potrebbe ucciderti? Io... non capisco proprio cosa stai dicendo."


"Non posso farti capire." Disse piano Xia Qingyue. "Tutto ciò che posso dirti è che ci sono molte cose al mondo che non possono essere sfidate."


"Quando ascenderà al picco, la morte sarà la migliore scelta e fine per me."


 "..." Scosse di nuovo la testa. Come poteva non farlo quando non capiva ancora una sola parola di ciò che stava sentendo?


"Lo ami così tanto Meiyin. Non vuoi che trascorra il resto della vita a rimpiangere la mia morte, no? Mi considererà malvagia e otterrà la sua vendetta, recuperando tutto ciò che pensava di aver perso... non c'è una fine migliore di questa."


"Siamo moglie e marito e oso dire di aver rispettato le mie responsabilità al meglio delle mie capacità."


"Sono stata ingiusta nei tuoi confronti, ma mi dispiace di non poterti ripagare in questa vita. Forse nella prossima..."


"La prossima vita..." Xia Qingyue si era interrotta all'improvviso e continuò a ripetere queste parole con uno sguardo vacuo e triste...


.....


Dopodiché una connessione spirituale era apparsa lentamente tra la Divina Anima Immacolata di Shui Meiyin e la Spina dell'Universo. Era diventata immediatamente la nuova padrona della Spina dell'Universo una volta che Xia Qingyue se n'era separata.


Tuttavia non aveva mai scoperto perché Xia Qingyue aveva fatto quella scelta, anche dopo che Yun Che era tornato nella Divina Regione Orientale e lei era "scappata" dal regno degli Dei Lunari con la Spina dell'Universo.


Tutto ciò che poteva fare era sopportare ed esaudire il suo ultimo desiderio.


E l'aveva fatto finché...


"...ha detto che avrebbe preferito che la odiassi così che non fossi intristito dalla sua morte. Sperava che ti saresti dimenticato di lei e l'avresti trattata come un ricordo brutto, ma distante."


"Ma perché ha scelto di morire? PERCHÉ?!!" Ruggì Yun Che con gli occhi iniettati di sangue. Era una domanda a cui nemmeno Shui Meiyin poteva rispondere e aveva la sensazione che il suo cuore stesse per esplodere da un momento all'altro. "Avrebbe dovuto solo darmi qualche spiegazione per convincermi di tutto... perché doveva scegliere di morire..."


"Le ho fatto la stessa domanda molte, molte volte e ho cercato di farle cambiare idea frequentemente, ma..." Shui Meiyin singhiozzò. "Rispondeva sempre di non potermi dare una risposta. Ha detto che era una fine che doveva scegliere e..."


"... che era la sua ultima ribellione contro il fato dopo essersi sottomessa ad esso."


Yun Che sussultò: "Ribellione contro... il fato? Dopo essersi sottomessa ad esso?"


"La sorella Qingyue non mi ha spiegato cosa significava. Inoltre mormorava spesso molte cose strane quando era persa nei suo pensieri." Shui Meiyin sussurrò: "Ricordo che ha detto di essere una colpevole imperdonabile... che aveva causato la morte del suo fratello minore, di suo padre e di sua madre..."


"?!" Yun Che alzò lo sguardo di colpo e rispose con voce roca: "Yuanba stava bene da quando l'ho salvato da quella tribolazione quasi letale! Non solo è diventato il maestro del santuario, si sta imbarcando in un'avventura per il Regno degli Dei. Cosa intendeva??"


"Anche suo padre è sano e salvo nella gilda dei Mercanti Luna Nera. Può sentirsi solo, ma non è in pericolo... Per quanto riguarda sua madre, è stata Qianying a condannarla, così di che diavolo sta parlando?!"


"Non lo so." Shui Meiyin scosse la testa e ripeté le tre parole che aveva detto già troppe volte in questa conversazione. "Ha anche detto che la sua morte sarebbe stata sufficiente a tenere al sicuro il regno degli Dei Lunari."


"Tuttavia..."


"..." Lo sguardo di Yun Che perse colore e il suo intero corpo tremò come una foglia.


Il regno degli Dei Lunari era stato il primo ed unico regno stellare ad essere annientato completamente.


Nessun altro territorio aveva subìto lo stesso livello di crudeltà.


Aveva odiato così tanto Xia Qingyue che nel momento in cui l'aveva vista volare verso di lui, aveva detonato tutti i Cristalli Diabolici dell'Oscurità Eterna che aveva ottenuto dal Mare d'Ossa e aveva ridotto il regno degli Dei Lunari in polvere cosmica...


Oh, era stato così contento di farlo allora!


Aveva guardato ancora più soddisfatto gli ultimi raggi viola nel suo sguardo spegnersi fino a diventare buchi neri mentre il regno degli Dei Lunari si sgretolava.


L'aveva anche sentita mormorare con tono spento:


"Il fato... è davvero così... inesorabile..."


.....


<em>Cosa...


Cosa... ho... fatto...</em>


Ebbe la sensazione che ci fossero innumerevoli montagne sul suo petto e che il suo cuore fosse stato infilzato da innumerevoli lame gelide. Senza rendersene conto si era portato le mani alla testa e stavano rischiando di rompersi a causa della pressione a cui erano sottoposte.


Aveva fatto del suo meglio per controllarsi e rimanere calmo, ma le ultime parole di Shui Meiyin avevano annientato completamente ogni suo sforzo.


La luce tremolante nei suoi occhi e la sua aura che collassò all'improvviso spaventarono Shui Meiyin. Abbracciò frettolosamente Yun Che e disse nel panico: "Fratellone Yun Che, non... non spaventarmi. Non è colpa tua. Non è davvero colpa tua. Come ultimo desiderio della sorella Qingyue non... non puoi crollare..."


Yun Che stese un braccio tremante e spinse via lentamente, ma rigidamente Shui Meiyin.


Poi si alzò e fissò avanti con fare vacuo.


"Per favore... lasciami solo per un po'."


Dopo aver detto una frase così strana che avrebbe preoccupato perfino un perfetto estraneo, Yun Che si allontanò rigidamente da lei.


"Fratellone Yun Che!"


Shui Meiyin si alzò frettolosamente e cercò di seguirlo, ma una mano la afferrò per la spalla e la fermò.


Shui Meiyin si girò e vide chi era stato per poi dire singhiozzando: "Sorella Xuanyin..."


"Dagli il tempo di cui ha bisogno." Mu Xuanyin scosse la testa mentre guardava Yun Che allontanarsi sempre di più da loro.
                                


                                



