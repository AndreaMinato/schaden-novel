---
title: Capitolo 1916 – Anima a Pezzi
pubDate: 2025-03-10T08:57:10.523Z
tags:
    - atg
---


Capitolo sponsorizzato, ringraziamo Alberto!
1 capitoli in coda (Alberto), 0/10
-Schadenfreude


"Dove... andrebbe?" Disse piangendo Shui Meiyin.


"Non preoccuparti troppo. Ce la farà. Dopotutto non è più..."


La sua voce si spense prima di finire la frase. Alla fine Mu Xuanyin abbassò lo sguardo e sussurrò: "Lo seguirò da lontano. Mentre lo farò, per favore informa la Regina Diabolica. Si inventerà qualcosa."


"Mn," rispose Shui Meiyin mentre la schiena di Yun Che svaniva gradualmente dalla loro vista, "posso spiare l'anima di una persona, ma non sono mai riuscita a vedere attraverso lo spirito di Xia Qingyue. Posso nutrire l'anima di una persona, ma, di nuovo, la sola persona che non posso aiutare è il fratellone Yun Che."


"È tutta colpa mia... se solo avessi fatto di meglio..."


"Non è colpa tua." Mu Xuanyin scosse la testa: "È impossibile fare qualcosa in modo assolutamente perfetto in questo universo. La coincidenza della Pietra dell'Immagine Eterna di Wuxin... è stato più un capriccio del fato di un incidente."


Capiva come si sentiva Shui Meiyin meglio di quanto potesse pensare. Questo perché anche lei stava nascondendo a Yun Che un segreto di cui non avrebbe mai potuto parlare.


La figlia che aveva perso per sempre prima ancora di incontrarla.


Mentre l'aura caotica di Yun Che si allontanava sempre di più da loro, Mu Xuanyin nascose la sua presenza e cominciò a seguirlo.


Tuttavia si fermò quasi immediatamente per poi girarsi a chiedere: "Meiyin, sai dove sono svaniti gli Dei Lunari e gli Emissari del regno degli Dei Lunari?"


Shui Meiyin mostrò sorpresa per un momento per poi annuire lentamente: "La sorella Qingyue ha usato la Spina dell'Universo per creare uno spazio speciale in un regno inferiore lontano... era l'ultima risorsa nel caso la sua morte non fosse stata sufficiente a salvare il regno degli Dei Lunari. Se non altro l'ancora di salvezza principale del regno degli Dei Lunari sarebbe stata preservata."


"... Lo pensavo anche io." Mu Xuanyin sospirò piano.


Negli ultimi anni, Chi Wuyao aveva mobilitato le forze delle regioni divine per cercare gli Dei Lunari e gli emissari divini senza ottenere risultati. Era un altro dilemma irrisolto per la Regina Diabolica.


Ora sapeva la verità.


C'era un altro particolare che Mu Xuanyin aveva notato. Xia Qingyue non era nata nel regno degli Dei Lunari e non era stata imperatrice nemmeno per più di un decennio, tuttavia per qualche motivo sembrava insolitamente legata e perfino ossessionata con esso.


.....


L'universo era un posto che conteneva vaste regioni stellari e innumerevoli corpi celesti. Tuttavia non si rifletteva nemmeno un barlume della loro luce nei suoi occhi.


Il suo corpo era trascinato dalle scie caotiche di spazio diretto chissà dove. Non aveva idea di dove stava vagando.


Un tempo credeva che Xia Qingyue avesse distrutto la Stella Polo Blu.


Tuttavia era stato lui a piantare i semi della sua distruzione, mentre Xia Qingyue l'aveva protetta silenziosamente.


Era stata lei a costringerlo ad evolverlo e ad intraprendere il percorso che avrebbe dovuto fare fin dall'inizio. Aveva anche salvato lui, il suo mondo natìo, la sua famiglia, la sua anima, tutto di lui...


Se non avesse lavorato duramente, avrebbe perso tutto anche se fosse sopravvissuto in qualche modo alla trappola mortale. Sarebbe rimasto nella fredda e desolata Divina Regione Settentrionale; perso, solo e sopravvivendo a stento.


<em>Ma...


Perché...


Perché hai scelto di andartene senza dirlo a nessuno...


Sono diventato l'uomo che desideravi che diventassi. Sono nella posizione che sognavi che avessi adesso.


Così perché non sei qui per vederlo?


Non potevi dirmi la verità allora perché il modo migliore per stimolarmi a crescere era troncare ogni mio attaccamento ed esitazione.


Ma perché hai scelto di continuare a farlo dopo...?


Che peso gravava sulle tue spalle... Perché non hai lasciato che lo portassi insieme a te, non importava quanto la situazione potesse essere disperata...?


Hai spianato la strada per me e mi hai guidato fino ad ottenere la migliore vita che potessi ottenere, ma perché hai scelto una fine così deprimente?</em>


.....


"Yun Che del clan Yun ha una moglie del clan Xia, Xia Qingyue. È stata indegna nei confronti dei suoi genitori, nemica dei membri del suo clan, ha ucciso suo padre e suo fratello, è spietata e velenosa come uno scorpione... Anche se usassi diecimila parole, sarebbe difficile elencare tutti i suoi crimini."


"Ho deciso di divorziare da te e di troncare ogni rapporto che abbiamo l'uno con l'altro. D'ora in avanti, l'unico legame che ci rimane non sarà altro che odio eterno!"


.....


"Ah... ahah..." Yun Che rise, ma era più triste delle lacrime. Perle scarlatte iniziarono a scorrere dalle sue labbra tremanti.


Aveva salvato la sua intera vita.


Ma lui l'aveva ricambiata solo con lo sguardo più ostile, le maledizioni più malvagie e... la distruzione di tutto ciò a cui teneva...


Ancora più straziante era il fatto che fosse scomparsa per sempre, così non aveva la minima possibilità di rimediare con lei o espiare le sue colpe.


Senza accorgersene, era arrivato in uno spazio insolitamente silenzioso.


Era la regione stellare più vuota nella vasta Divina Regione Orientale.


Solo un paio di mesi fa aveva spiegato a Yun Wuxin con il tono più calmo e indifferente che questo era il luogo dove un tempo risiedeva il regno degli Dei Lunari. Non ne era rimasta nemmeno una briciola.


Esatto. Ovunque guardasse, non poteva trovare traccia del regno degli Dei Lunari.


Yun Che stese una mano tremante verso il vuoto di fronte a lui.


Un tempo qui c'era il regno stellare che lei governava; lo spazio dove si era soffermata per molto tempo.


Le sue dita gradualmente persero forza, ma non poté toccare nemmeno un briciolo della sua presenza.


La sua mente e il suo corpo vagarono ancora una volta. Quando tornò in sé dopo chissà quanto tempo dopo, scoprì di essere in un'altra regione stellare vuota.


Era il posto dove lui, Qianye Ying'er e Xia Qingyue si erano battuti fino alla morte. Tutti i pianeti e le stelle nelle regioni attorno erano state distrutte a causa del conflitto.


"Con il mio potere, posso mantenere questo dominio divino per cento respiri di tempo."


Allora Xia Qingyue aveva bruciato la sua vitalità per creare il potentissimo dominio del Palazzo Imperiale subito dopo che la battaglia era iniziata. Era anche riuscita a mettere in svantaggio lui e Qianye Ying'er per un po' di tempo.


In seguito aveva speso quasi tutto il suo potere a cercare di uccidere Qianye Ying'er.


Si era condannata a morte fin dall'inizio. Tutto ciò che aveva fatto era solo per uccidere lei.


.....


"Qianye Ying’er ora è tua schiava. Puoi darle qualsiasi ordine tu voglia, potrai usarla, sfogarti contro di lei, umiliarla, molestarla e profanarla quanto vorrai… puoi farle qualsiasi cosa tu voglia. Ma c’è una cosa che devi ricordare!"


"Rimane pur sempre una persona che io devo uccidere! Averla resa tua schiava con questo complotto non significa che io non voglia più ucciderla. Al contrario, significa solo che per ora non posso farlo! Qualsiasi cosa accada fra voi due non mi riguarda. Ma… non devi assolutamente affezionarti a lei! E ancora di più, non devi assolutamente avere figli con lei! Capito!?"


"..."


"Tra mille anni, Qianye Ying'er deve morire per mano mia!"


.....


Quel giorno, dopo aver spinto Qianye Ying'er nella prigione degli Dei Lunari, Xia Qingyue aveva piantato la spada divina del Palazzo Imperiale verso il centro della sua schiena. Era un colpo che avrebbe potuto ferire gravemente o anche uccidere sul posto Qianye Ying'er.


Tuttavia Yun Che aveva bloccato l'attacco con il suo corpo e gli aveva causato un buco sanguinoso all'altezza della vita. Poi il suo contrattacco aveva ferito gravemente Xia Qingyue e disperso il suo sangue per tutto lo spazio...


Sembrava non poter sentire nessun dolore anche se il suo braccio era stato mutilato dall'attacco e la luce del regno degli Dei Lunari che collassava stava illuminando il suo viso mortalmente pallido. Aveva chiesto con un tono così basso da non essere quasi percepibile: "Yun Che, ricordi ancora cosa mi giurasti, anni fa?"


.....


Il regno degli Dei Lunari che desiderava così tanto proteggere...


La Qianye Ying'er che voleva uccidere con tale intensità...


Ogni angolo dell'anima di Yun Che sembrava essere stato fatto a pezzi e divorato vivo.


"Guh... ah... guh..."


Il sangue colava tra i suoi denti, le sue pupille si dilatavano e si contraevano in modo innaturale e un gemito di dolore inumano sfuggì dalla sua gola.


Quel giorno, ogni colpo, ogni attacco che le aveva inflitto... erano tornati a tormentare il suo cuore e la sua anima come la tortura peggiore al mondo.


Quando alzò lo sguardo in un silenzioso dolore, ebbe la sensazione quasi di poter vedere nuovamente Xia Qingyue. Ferita, era il ritratto dell'infinita solitudine, freddezza e desolazione mentre fuggiva da lui con il suo abito rosso macchiato di sangue.


Volò senza meta verso l'illusione, sperando di trovare anche la minima traccia di lei.


Alla fine lasciò la Divina Regione Orientale e arrivò nel Regno Divino dell'Inizio Assoluto.


.....


Nebbia bianca circondava l'Abisso del Nulla.


Era sull'orlo e guardava l'abisso senza fondo che riduceva tutto nel nulla.


Questo era il cimitero che aveva scelto per sé.


Lui e Xia Qingyue erano cresciuti insieme a clan della Nuvola Vagante.


Tuttavia il ricordo più chiaro che aveva di lei era quando aveva indossato il suo abito matrimoniale cremisi.


Era successo sedici anni fa. Tutto quello che era accaduto prima, la sua infanzia e i ricordi che aveva da lei da adolescente erano confusi.


Forse per uno scherzo del destino, anche nell'ultimo ricordo che aveva di lei Xia Qingyue indossava un abito rosso.


In un ricordo sembrava splendida come una dea discesa dal cielo, nell'altro pareva una scultura incrinata sull'orlo del collasso.


"...Yun Che, ricorda. Alla fine... non sono morta per mano tua…"


<em>Bang!</em>


Yun Che cadde in ginocchio. A questo punto anche la disperazione grigia nel suo sguardo stava scomparendo poco a poco in un nulla senz'anima e spento.


<em>C'erano pochissime possibilità che succedesse, ma sapevi che forse un giorno avrei scoperto tutto... per questo hai fatto di tutto per liberarti dalla mia presa e ti sei uccisa prima che potessi farlo io.


Non hai mai smesso di preoccuparti per me perfino nei tuoi ultimi momenti...


Io...</em>


"Yun... Che?"


Non era sicuro se avesse le allucinazioni, ma sentì la voce scioccata e incredula di una donna.


Jun Xilai non poteva credere ai suoi occhi quando arrivò e vide Yun Che in ginocchio, tremante. Non aveva reagito al suo arrivo o alla sua chiamata, e la mano con cui lui si stava stringendo il petto era sbiancata e così contratta da essere sul punto di rompersi. Pareva quasi che stesse cercando di strapparsi il cuore a mani nude.


"Stai... stai bene?" Jun Xilei fece due passi esitanti in avanti, ma si irrigidì come un coniglio spaventato quando entrò in contatto con la sua aura.


Non era ferito, ma la sua aura era caduta nel caos più completo. Il suo colorito era così pallido da assomigliare a carta cerata.


Jun Xilei non sapeva cosa fare.


<em>È l'imperatore Yun, sovrano delle quattro Regioni Divine. Cosa diavolo potrebbe...</em>


All'improvviso il viso mortalmente pallido di Yun Che si arrossò.


<em>Pwack!</em>


Poi sputò un lungo schizzo di sangue nell'Abisso del Nulla senza fondo di fronte a lui.


Mentre l'ultimo briciolo di colore nelle sue pupille scomparì completamente, collassò in avanti come una marionetta senza vita.


"Yun Che!!"


Esclamò scioccata Jun Xilei. Alla fine abbandonando ogni riserva, si precipitò in avanti per prenderlo al volo prima che cadesse a terra.


Visto che aveva reagito istintivamente, non si rese conto di essersi posizionata in modo tale che il viso di Yun Che sarebbe caduto proprio sul suo petto. Per un secondo Jun Xilei si irrigidì e non capì cosa stava succedendo. Quando si riprese e cercò di spingerlo via, si rese conto che non si stava muovendo affatto.


Dopo aver spostato via la testa di Yun Che dal suo petto alle sue ginocchia con fare un po' agitato, scoprì che era svenuto. Tuttavia, anche in questo stato, stava stringendo i denti e la sua espressione era contorta dal dolore.


I marchi di morsi sulle sue labbra rendevano solo ancora più scioccante l'intera situazione.


Dietro di lei, un'antica presenza si avvicinò lentamente.


"Maestro," chiese stordita Jun Xilei, "cosa... cosa gli sta succedendo?"


Jun Wuming sospirò piano per poi rispondere: "Provare così tanto dolore da avere l'anima a pezzi e il cuore bruciato. Deve stare soffrendo di un terribile trauma psicologico."


"Trauma... psicologico?" Jun Xilei guardò l'uomo sotto di lei e sentì una rara fitta di dolore.


"Al suo livello e date le sue esperienze, la sola persona che può metterlo all'angolo fino a questo punto è sé stesso." Disse con un tono cupo Jun Wuming. "Se dovessi fare un'ipotesi, probabilmente ha scoperto di aver fatto qualcosa per cui non si può perdonare assolutamente."


Qualcosa... per cui non si può perdonare assolutamente?


Jun Xilei accarezzò istintivamente la guancia di Yun Che nel tentativo di alleviare un po' di dolore dalla sua espressione sofferente.


Nonostante la risposta del suo maestro, non riusciva ancora ad immaginare cosa lo avesse ridotto in questo stato.


Era intoccabile sia in termini di potere che di posizione, cos'altro era rimasto in questo universo da poterlo addolorare così? Per cosa non poteva perdonarsi?
                                


                                



