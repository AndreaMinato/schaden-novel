---
title: Capitolo 1917 – Memoria della Luna (1)
pubDate: 2025-03-10T08:57:10.523Z
tags:
    - atg
---


Capitolo sponsorizzato, ringraziamo Alberto!
0 capitoli in coda (Alberto), 0/10
-Schadenfreude


Un sospiro distante e transitorio risuonò in un mondo di grigio infinito.


"E pensare che la verità... ti avrebbe ferito così tanto."


La coscienza di Yun Che stava cadendo sempre di più nel mondo grigio. Sembrava che non avrebbe mai raggiunto il fondo.


"Sei... tu."


La voce distante di una donna gradualmente divenne familiare per lui.


Non era la prima volta che aveva sentito la sua voce, ma i suoi ricordi svanivano ogni volta che lasciava questo strano mondo spirituale. Se lo sarebbe ricordato solo quando fosse tornato qui.


"Non avrei dovuto manifestarmi, ma sono apparse troppe crepe nel tuo cuore. Di questo passo, il nome 'Xia Qingyue’ diventerà la tua eterna ferita e sofferenza."


"Lei (io) non lo potrebbe mai accettare e così la tua eterna ferita diventerà anche la sua (mia)."


"Per questo devo interferire anche quando non dovrei."


Qing... yue...


Non si aspettava di sentire il suo nome in questo mondo.


Il dolore era crudo come non mai.


"Chi sei e... cosa intendi dire?" Chiese.


"Saprai chi sono. È ancora troppo presto, ma probabilmente non c'è altro modo per salvarti a parte mostrarti tutta la verità... a meno che..."


"Tu non sia disposto a lasciarmi cancellare ogni ricordo di lei."


"Xia Qingyue svanirebbe per sempre dalla tua mente e con lei tutta la tua tristezza, i tuoi rimpianti e il tuo odio. Non ti farebbe male né soffriresti se non te la ricordassi. Potresti vivere il resto della tua vita felice e spensierato."


<em>Dimenticarmi di Xia Qingyue... per sempre?


No...


No...


NO...</em>


"Mai... MAI!!"


Il suo ruggito era così terribile che quasi perse conoscenza.


La lotta della sua anima era così intensa che il mondo grigio stesso si stava distorcendo leggermente: "Tutto ciò che mi è rimasto di lei sono questi ricordi e nessuno me li porterà via! Nessuno!"


"Mi aspettavo una risposta del genere."


La voce distante della donna rispose con un lieve sospiro: "Ho visto i legami tra gli esseri viventi per innumerevoli vite e rimangono ancora enigmatici come sempre."


"D'altronde ho a stento il diritto di disprezzare gli altri per i loro legami quando sono caduta nella stessa trappola io stessa."


"Yun Che," disse il suo nome, "Ti parlerò del karma che ha legato la persona di nome Xia Qingyue. Non so se sarà sufficiente a guarire il danno che hai sofferto, ma se non altro spero che ti impedirà di sprofondare ancora di più nell'abisso."


"Altrimenti in futuro lei (io) non potrà mai perdonarmi."


Folle desiderio e speranza lo riempirono mentre chiedeva: "Conosci... conosci tutto... riguardo Qingyue?"


"Posso imprimere il karma e la verità di tutto nella tua anima adesso, ma credo che preferiresti rivivere il suo passato sconosciuto attraverso i tuoi sensi."


"Possiede il marchio del Nulla proprio come te, anche se il suo non è lontanamente puro quanto il tuo. Comunque dovrebbe essere sufficiente per eseguire la 'Memoria del Nulla'. Avrai bisogno solo di trovare un oggetto tinto dalla sua aura del nulla."


"Se desideri rivivere il suo passato attraverso i tuoi sensi, cerca un oggetto che ha accompagnato Qingyue per tre anni o più."


"Lo troverai."


.....


La voce scomparì e il mondo grigio si dissipò lentamente come fumo.


Yun Che spalancò gli occhi nel mondo reale.


Stavolta i ricordi di quel misterioso spazio grigio e la voce fuggevole non erano scomparsi dalla sua mente.


Se li ricordava bene.


Cercare un oggetto che ha accompagnato Qingyue per tre anni...


Un oggetto di Qingyue!!


Si tirò su a sedere ancora prima di poter identificare dov'era. Tuttavia il grido sorpreso di una donna attirò temporaneamente la sua attenzione.


"Sei..."


La sua mente ritornò lucida. Al momento era al centro del Divino Regno dell'Inizio Assoluto. L'Abisso del Nulla era dietro di lui, Jun Xilei gli era accanto... e Jun Wuming lo stava guardando da una breve distanza.


Non ebbe nemmeno il tempo di spiegare però. Barcollò in avanti, il suo disorientamento lo fece inciampare prima che riprendesse l'equilibrio e poi iniziò a volare.


.....


Un oggetto che aveva accompagnato Qingyue per tre anni o più...


Le parole si ripetevano in modo un po' sconnesso nella sua mente.


Si sarebbe dovuto chiedere chi fosse la proprietaria della voce e perché sapesse tutto. Adesso però non poteva badarci.


Il regno degli Dei Lunari, il posto più facile dove trovare un oggetto del genere, era stato distrutto proprio da lui.


Questo valeva per tutti gli oggetti di Xia Qingyue che aveva. Li aveva distrutti colto dall'odio quando era nella Divina Regione Settentrionale.


Un milione di rimpianti non sarebbe stato sufficiente a descrivere un milionesimo del pentimento che stava provando adesso.


Si precipitò fuori dal Regno Divino dell'Inizio Assoluto e si diresse immediatamente verso la Divina Regione Meridionale.


Il suo ritorno nella città dell'Imperatore Yun fu accompagnato da una tempesta violenta che spaventò a morte tutte le sue guardie. Prima che potessero scoprire cosa stava succedendo, lui aveva già attraversato la formazione dimensionale che collegava la capitale al continente del Cielo Misterioso e si teletrasportò lì.


clan della Nuvola Vagante, residenza Xia.


Dopo essere disceso nel cortile con un tonfo e preso il servo più vicino per il colletto, chiese: "Quale di queste stanze è la camera da letto di Qingyue... dimmelo adesso!"


Quando era più giovane, spesso sarebbe venuto qui a giocare con Xia Yuanba... ma per qualche motivo non riusciva a ricordarsi dove fosse la camera da letto di Xia Qingyue.


Il povero servo naturalmente si spaventò a morte. Per la seconda volta (la prima era stata con Chi Wuyao), indicò tremante la camera da letto più interna.


Apparì di fronte alla stanza in un lampo, ma si controllò e ritirò la sua aura fino a renderla inoffensiva. Poi spinse lentamente la porta con un palmo tremante.


Come aveva fatto Chi Wuyao, tutto ciò che scoprì furono i mobili più semplici e nemmeno un briciolo di Xia Qingyue.


Si girò e tirò a sé di nuovo il servo sbalordito. Chiese ansimando: "Perché la sua stanza è così vuota? Dove sono tutti gli oggetti che ha lasciato? Dove sono?!"


"Io..." Il servo mortalmente pallido aprì e chiuse la bocca almeno una decina di volte prima di ricordarsi come parlare: "Noi... non abbiamo mai toccato... la stanza della signorina..."


Dopo aver sondato l'intera residenza Xia circa una decina di volte senza risultato, spinse via il servo e svanì in una fessura spaziale che creò sul posto.


<em>Shred!!</em>


Era apparsa una fessura proprio di fronte a Xia Hongyi nella gilda dei Mercanti Luna Nera. Yun Che poi ne uscì direttamente.


Prima che potesse dire una sola parola, uno Yun Che dall'aspetto selvaggio era apparso proprio di fronte a lui e disse con un tono incredibilmente urgente: "Zio Xia, hai qualche oggetto di Qingyue con te?? Un abito, gioielli... qualsiasi cosa?"


Yun Che stava già facendo del suo meglio per controllarsi, ma aveva comunque un aspetto assolutamente scioccante per Xia Hongyi. Fortunatamente il vecchio si calmò velocemente e rispose senza pensare: "Non ho nessuno oggetto di Qingyue con me."


"Niente? Nemmeno uno?" Chiese con tono incredulo Yun Che.


"No." Xia Hongyi scosse la testa con grande certezza: "Devi calmarti ChÈer. Cos'è successo?"


Non ottenne risposta. Perché Yun Che se n'era già andato.


<em>Va bene, va bene...


C'è ancora il palazzo immortale Frozen Cloud... è rimasta lì per anni, deve aver lasciato qualcosa!</em>


Una fessura spaziale era apparsa nella Regione del Ghiaccio Estremo. Il vento e la neve vicini furono spazzati via immediatamente.


Questa perturbazione innaturale fece alzare lo sguardo sia a Chu Yuechan che a Chu Yueli. Yun Che stava discendendo verso di loro.


"Perché sei tornato adesso?" Chu Yuechan si accigliò lievemente: "Dov'è Wuxin?"


Non c'era tempo per le sue domande. La afferrò per le spalle e chiese frettolosamente: "Yuechan, Qingyue ha lasciato qualche oggetto nel palazzo immortale Frozen Cloud? Dammeli. Dammi tutto!"


Sia Chu Yuechan sia Chu Yueli rimasero sbalordite.


Chi Wuyao aveva fatto quasi la stessa strana richiesta quando aveva visitato per la prima volta il palazzo immortale Frozen Cloud.


Aspetto ancora più scioccante era il fatto che Yun Che stava dicendo il nome di Xia Qingyue con un tono così urgente e tremante nonostante prima l'avesse evitato come una pestilenza.


Invece di chiedere a Yun Che cos'era successo, Chu Yuechan lo fissò negli occhi e rispose: "Te lo sei dimenticato? Il vecchio palazzo immortale Frozen Cloud è stato distrutto completamente durante la battaglia tra Xuanyuan Wentian e la piccola imperatrice demoniaca. Naturalmente tutti i suoi oggetti sono stati distrutti."


"Questo palazzo immortale Frozen Cloud è nuovo di zecca. Naturalmente non ci sono oggetti di Xia Qingyue qui."


"..." Yun Che per un secondo si irrigidì, ma si ricordò di qualcosa e dopo si rivolse a Chu Yueli: "Yueli! Eri la sua maestra un tempo, vero? Devi avere qualcosa che ti ha donato, no?!"


"Sfortunatamente no." Chu Yueli scosse la testa: "Non avere nemmeno un oggetto per ricordarla in effetti è uno dei più grandi rimpianti della mia vita."


"..." Il colore negli occhi di Yun Che scomparì. Gli si afflosciarono le braccia ai fianchi e il fiato che aveva trattenuto gli sfuggì dalle labbra. Poi si sedette impotente sulla neve fredda sotto di lui.


<em>La sua casa... il palazzo immortale Frozen Cloud... il regno degli Dei Lunari...


Questi erano gli unici tre posti in cui Xia Qingyue era stata per più tempo durante la sua breve vita.


Tuttavia la sua casa era vuota e il regno degli Dei Lunari era stato distrutto da lui, perfino il palazzo immortale Frozen Cloud era...


Sembrava che nulla fosse rimasto in questo universo a parte i ricordi.


<em>No...


Non può essere... devo essermi perso qualcosa!


Calma... calma!</em>


Chu Yueli continuava a dare occhiate a Yun Che e a sua sorella. Non sapeva cosa dire in questa situazione.


Chu Yuechan si chinò lentamente di fronte a Yun Che e gli chiese: "Dimmi cos'è successo. Riguarda... Qingyue?"


Yun Che non le rispose. Era concentrato solo a portarsi le mani alla testa e a calmarsi.


Tuttavia i pensieri caotici nella sua mente erano impossibili da fermare. Ogni cellula del suo corpo gli stava urlando di cercare un oggetto di Xia Qingyue non appena possibile.


Fu in quel momento che una ragazza adorabile e delicata saltellò verso di loro con uno sguardo di pura felicità. Disse con tono da bambina: "Grande maestra del palazzo, guardi! È il mio primo specchio di ghiaccio!"


Era una ragazza povera che Chu Yueli aveva accolto dal mondo esterno solo tre mesi fa. Aveva appena iniziato a praticare l'Arte della Nuvola Gelida e questa era la prima volta che convertiva Energia Misteriosa in ghiaccio. Si sarebbe ricordata per sempre di questo momento.


La voce naturalmente eterea della ragazza trapelò nell'anima confusa di Yun Che e gli portò un briciolo di lucidità.


Specchio di ghiaccio...


Specchio...


Lo specchio!!


Sembrava che un fulmine lo avesse colpito o che una luce spirituale si fosse infiltrata nella sua anima. Yun Che alzò lo sguardo e scattò verso il cielo, lasciando una tempesta dietro di sé e facendo gridare di sorpresa la ragazza.


Lo specchio di bronzo!!


Yun Che sparì nel secondo in cui fece questa connessione, senza nemmeno fermarsi a spiegare cosa stava succedendo a Chu Yuechan e a sua sorella. Le due donne poterono solo scambiarsi occhiate sbalordite e ci sarebbe voluto molto tempo prima che potessero recuperare la calma.
                                


                                



