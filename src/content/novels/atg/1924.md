---
title: Capitolo 1924 – Scelta (1)
pubDate: 2025-03-10T08:57:10.524Z
tags:
    - atg
---


Capitolo regolare,
0 capitoli in coda, 0/10
-Schadenfreude


Dopo aver ottenuto la Spina dell'Universo dall'Imperatrice Diabolica Colpo Celeste Nemesi dei Diavoli, il primo posto in cui si teletrasportò fu il regno del Dio Drago.


La terra proibita del Samsara era stata sigillata da una barriera creata dall'Imperatore del Drago in persona, ma Xia Qingyue non ci era mai entrata in contatto dato che aveva usato la Spina dell'Universo.


Allora la terra proibita del Samsara era già diventata un giardino appassito che aveva perso tutta la sua luce.


Entrò silenziosamente nella piccola residenza dove viveva Shen Xi.


Era impossibile non notarla. Era il solo posto con dei fiori colorati e lussureggianti.


Al centro dei cespugli di fiori c'era una pozza di sangue. Erano passati molti anni da quando il sangue era stato versato, ma era ancora umido ed emanava un po' di Energia Misteriosa della luce.


"Non era una mia illusione dopotutto." Sussurrò tra sé e sé. "L'odio che Long Bai prova nei suoi confronti... supera di gran lunga perfino lo scenario peggiore che potevo immaginarmi."


"Se l'Imperatrice Diabolica Colpo Celeste Nemesi dei Diavoli non fosse tornata nel Caos Primordiale, forse avrebbe già..." chiuse gli occhi per un momento per calmarsi. La paura gelida era in agguato nel suo cuore.


Giusto. Se non fosse stato per la Calamità Cremisi, Long Bai avrebbe già ucciso Yun Che. Allora nessuno avrebbe potuto fermarlo.


"Fortunatamente ha l'Infante Malvagio a proteggerlo ora."


Era la sua più grande consolazione. L'Infante Malvagio era senza dubbio il più grande talismano protettivo di Yun Che a parte Qianye Ying'er.


Sondò lentamente il giardino appassito con la sua percezione spirituale. Immediatamente notò una pila di bambù spezzato.


Era la casa di bambù dove viveva Shen Xi e dove lei e Yun Che si erano uniti. Era solo un rudere adesso.


Incisa sulla sua superficie c'era un poema scritto in modo raffinato:


"Lui, una strana nuvola, incontra del fumo brillante e vede la luce.
Lei, il primo bagliore dell’alba, caccia via il caos e nutre la strana nuvola.
Insieme hanno dormito su un letto di fiori."


"..." Yun Che mostrò un'espressione sorpresa. Era il poema che aveva recitato senza riflettere dopo aver dormito con Shen Xi per la prima volta. Shen Xi aveva risposto con un sorriso all'apparenza noncurante allora, così non credeva che l'avrebbe inciso su un pezzo di bambù.


Molto probabilmente era accaduto dopo che aveva lasciato la terra proibita del Samsara.


Era il suo modo di... ricordarlo?


Non aveva trovato questo pezzo di bambù quando lui e Qianye Ying'er erano entrati nella terra proibita del Samsara. Ciò che avevano trovato erano due pezzi di bambù nel terreno.


Su uno di essi era incisa la parola "Xi" e sull'altro "Yun".


Xia Qingyue fissò il pezzo di bambù per molto tempo. Poi se lo prese invece di riporlo dov'era.


Yun Che: "...?"


Xia Qingyue non rimase troppo a lungo. Si girò e fu sul punto di teletrasportarsi quando, la luce cremisi della Spina dell'Universo svanì e rivolse lo sguardo verso il sangue di Shen Xi.


Sollevò la mano e fece segno di afferrare qualcosa. Un raggio di luce viola alzò una decina di perle di sangue a mezz'aria per poi farle svanire nel suo palmo.


In superficie la pozza di sangue sembrava la stessa a parte il fatto che era un po' più "secca".


"Prego... non di non doverlo mai usare," sussurrò per poi svanire davvero dalla terra proibita del Samsara.


Non aveva lasciato una sola traccia.


.....


Nello spazio di un regno inferiore a sud della Divina Regione Meridionale."


Xia Qingyue fluttuava nello spazio mentre guardava un piccolo pianeta che emetteva una luce blu surreale.


"Un pianeta fatto per lo più d'acqua e dall'aspetto, dall'aura e anche dall'ambiente spaziale simile alla Stella Polo Blu." Ne sussurrò il nome: "Stella dell'Acqua Celeste..."


"È sufficientemente adatto." Chiuse gli occhi per poi continuare con voce roca: "Ma... sei stata scelta nel modo più crudele e ingiusto."


"Spero... che le mie preoccupazioni siano infondate."


.....


Dopo che l'Imperatrice Diabolica Colpo Celeste Nemesi dei Diavoli se ne andò, la situazione precipitò.


Yun Che vide Xia Qingyue cercarlo come una pazza dopo che era stato teletrasportato via dalla Pietra Illusoria del vuoto. Non appena si distanziò dal raggio percettivo degli altri, si teletrasportò immediatamente in una regione stellare e sondò l'intero spazio per cercarlo.


Lo fece almeno qualche decina di volte finché trattenne l'impulso di continuare con tutte le sue forze.


Questo perché doveva conservare il potere divino della Spina dell'Universo per una questione ancora più importante.


Si teletrasportò ad est della Divina Regione Orientale e arrivò nel suo mondo natìo, la Stella Polo Blu.


La luce viola nei suoi occhi divenne così intensa che le sue pupille sembravano giadeiti scure.


Il potere circolò per tutto il suo corpo e lo riversò nella Spina dell'Universo che teneva in mano.


"Spirito della Spina dell'Universo... per favore... destati!"


Un respiro di tempo... due respiri... dieci respiri... alla fine la Spina dell'Universo rilasciò un rumore acuto che assomigliava al grido di una persona e la luce cremisi che rappresentava il potere divino spaziale più grande in questo universo avvolse l'intera Stella Polo Blu.


Allo stesso tempo, un canale spaziale che attraversava quasi metà del Caos Primordiale iniziò ad aprirsi lentamente.


Dall'altra parte del tunnel c'era lo spazio a sud della Divina Regione Meridionale e la Stella dell'Acqua Celeste.


Tuttavia, quando la luce rossa avvolse la Stella Polo Blu, il grido della Spina dell'Universo si indebolì all'improvviso e il tesoro divino tremò violentemente nelle mani di Xia Qingyue.


Shui Meiyin un tempo aveva detto che svegliare lo spirito della Spina dell'Universo usando il potere dell'universo primordiale e costringerlo ad usare l'energia dell'artefatto l'avrebbe danneggiato molto, specialmente visto che era così indebolito.


Anche allora, scambiare di posto due pianeti per una distanza che si avvicinava a quasi metà della lunghezza del Caos Primordiale era stata un'impresa quasi impossibile. Da ciò che aveva detto Shui Meiyin, poteva essere un "miracolo" che non si sarebbe mai potuto replicare.


Ora che Yun Che aveva assistito alla scena con i suoi occhi... si era reso conto che il prezzo del miracolo non si era limitato a dei danni per lo spirito. Affatto.


Il grido dello spirito della Spina dell'Universo stava diventando sempre più acuto fino a diventare straziante. Se questo teletrasporto planetario fosse fallito, non sarebbe mai riuscito a riprovarci una seconda volta. Xia Qingyue si fece forza e sputò una boccata di sangue sulla Spina dell'Universo.


Allo stesso tempo, innumerevoli raggi viola brillarono dal suo corpo, come se fosse sul punto di esplodere sul posto. Era così brillante che mise in ombra per il lampo cremisi della Spina dell'Universo.


Era il bagliore viola che Yun Wuxin aveva filmato con la pietra dell'Immagine Eterna.


Anche se quella luce terrificante era brillata solo un istante, il potere divino spaziale della Spina dell'Universo crebbe all'improvviso. Allo stesso tempo, l'aura di Xia Qingyue quasi si spense.


La regione stellare tremò e il bagliore cremisi presto scomparì. Tuttavia il pianeta di fronte a lei non era più la Stella Polo Blu.


In lontananza, la Stella dell'Acqua Celeste sembrava estremamente simile. In effetti Xia Qingyue stessa dovette confermare molte volte di non aver fallito.


Poi, il prezzo del teletrasporto iniziò a farsi sentire. Impallidì e il suo corpo si indebolì così tanto che non avrebbe potuto sopportare nemmeno una tempesta spaziale. Barcollò mentre il sangue macchiava velocemente metà del suo abito viola.


Quando la luce viola nelle sue pupille scomparì quasi nel nulla, sussurrò debolmente: "Questa... è una colpa imperdonabile... posso solo... trascorrere il resto della mia vita...a  ripagarla... con lui..."


Incapace di resistere ulteriormente, la Spina dell'Universo emise un debole bagliore e la riportò nel regno degli Dei Lunari.


<em>BANG!!</em>


Cadde in ginocchio nel secondo in cui tornò nella sua camera da letto. L'abito viola era completamente macchiato di sangue a questo punto e non si vedeva una traccia del suo vero colore.


Ansimò per molto tempo prima di rialzarsi a fatica. Poi attivò una formazione viola sotto i suoi piedi e si immerse nella sua luce. Era qualcosa che aveva preparato molto tempo fa.


Tuttavia non riuscì a riprendersi nemmeno per venti ore prima di venire disturbata un'altra volta.


Era Lian Yue che era accorsa da lei, aveva l'ordine di non importunarla a meno che non avesse notizie riguardo a Yun Che.


Il suo abito macchiato di sangue fu ridotto a pezzi dentro la formazione, rivelando la sua pelle perfetta per un istante per poi essere rimpiazzato da un nuovo vestito viola.


Lian Yue poi riferì che l'Imperatore dell'Eternità e l'Imperatore del Drago si stavano dirigendo insieme verso la Stella Polo Blu.


Aprì gli occhi. Il bagliore viola nelle sue pupille era tornato.


Mentre la formazione scompariva e lei si alzava, ordinò: "Convoca subito Yue Wuji! Digli che partiremo immediatamente!"


Il disastro si era abbattuto troppo presto su di lui.


Usò il resto del suo potere divino che aveva appena rigenerato per sorreggersi. Adesso la cosa peggiore che poteva fare era rivelare debolezza.


Yun Che non si immaginava che Xia Qingyue fosse così debole quando l'aveva incontrata di nuovo fuori dalla "Stella Polo Blu".


Dopodiché, la Stella Polo Blu era stata distrutta e Xuanyin era perita in battaglia. Yun Che ancora una volta scappò in un modo che non rientrava nei piani di Xia Qingyue, ma non aveva più la forza di cercarlo come aveva fatto prima. Non aveva altra scelta se non tornare nel regno degli Dei Lunari.


"Devo rimanere in isolamento per un po'. Prima di uscire dal mio ritiro, ogni questione, che sia più o meno importante, verrà decisa da Yao Yue e Wuji. A meno che non sia una questione di grave importanza, non dovete disturbarmi."


"Sì." Rispose ubbidientemente come sempre Jin Yue.


Dopo aver visto l'imperatrice andarsene, rimase a lungo sovrappensiero.


Non sapeva se si fosse sbagliata, ma aveva percepito una profonda stanchezza da Xia Qingyue... era così, così esausta da non poterlo più nascondere.


La scena cambiò di nuovo. In isolamento, Xia Qingyue si svegliò con delle lacrime che rigavano il suo viso.


"No... non può essere vero... non può essere vero!" Singhiozzò tenendosi la fronte. Yun Che non poteva quasi credere quanto sembrasse tormentata.


<em>Cosa diavolo... aveva sognato?</em>


"È solo... un sogno."


Si disse dopo essersi asciugata le lacrime.


Tuttavia non finì qui. Continuò a fare questi sogni...


 Ogni volta lo stesso sogno si sarebbe ripetuto e sarebbe diventato sempre più chiaro.


La sua ansia era arrivata a livelli ingestibili e Xia Qingyue interruppe prematuramente il suo isolamento nonostante non avesse recuperato pienamente la sua Energia Misteriosa o fosse guarita.


Fu accolta da Jin Yue dopo che uscì dalla barriera. La sua servitrice fedele aveva fatto la guardia fuori per tutto questo tempo. Le stava chiedendo cosa fosse successo di recente quando Jin Yue rilasciò un grido sorpreso.


"Maestra, il suo... specchio si è... rotto."


Abbassò lo sguardo. Era apparsa una lunga fessura sottile sullo specchio di bronzo lasciato da Yue Wugou.


Per molto tempo si limitò a fissarlo senza fare nulla. Alla fine lo prese, lo aprì e... ebbe la sensazione di essere folgorata. Si irrigidì e le sue pupille si contrassero visibilmente.


Un tempo lo specchio di bronzo conteneva le immagini profound di quattro persone. Erano Xia Hongyi, Yue Wugou, la giovane Xia Qingyue e il giovane Xia Yuanba.


Ora ne rimanevano solo tre, l'immagine di lei da giovane mancava cospicuamente.


"Per pura coincidenza", la lunga fessura era passata per il luogo dove si sarebbe dovuto trovare il suo ritratto.


Era un riflesso spietato del sogno crudele a cui si rifiutava di credere.


Scie di luce viola si radunarono nella sua mano mentre stringeva lentamente la presa. Voleva distruggere lo specchio di bronzo... ma alla fine non riuscì a farlo. Sospirò e disse:


"Jin Yue," chiuse lo specchio di bronzo e lo lanciò nelle mani dell'assistente sorpresa. "Distruggilo per me."


Era già molto lontana quando finì di parlare. Sembrava che non potesse sopportare di vederlo distrutto.


"Ah?" Jin Yue aveva accettato lo specchio, ma Xia Qingyue era già sparita. Per molto tempo, la donna sembrò completamente persa.


Ora che la linea tra il sogno e la realtà era scomparsa, Xia Qingyue non riuscì più ad illudersi.


C'era solo un vento solitario ad accompagnarla mentre rimaneva inginocchiata di fronte alle tombe di Yue Wuya e di Yue Wugou.


"Sono stata io... io... ad uccidervi..."


Mormorava più volte qualcosa che nessuno a parte lei poteva davvero capire.


"Il mondo esiste grazie all’equilibrio. Dove c’è la vita, c’è la morte. Dove c’è la luce, c’è l’oscurità. Così anche il fato ha una sua controparte..." le aveva sussurrato allora. "È stata quella la risposta alla mia domanda dopotutto."


"Non c'è da meravigliarsi... che tu abbia detto che avevo il fato più triste che avessi mai visto."


Le lacrime scorrevano sui palmi che teneva di fronte a sé.


"Non avrei mai pensato... che avrei detestato così, così tanto la mia esistenza..."


"Quando ho condannato la stella dell'Acqua Celeste per salvare la stella Polo Blu, pensavo di non meritarmi più di essere considerata umana... e pensare che... sono inferiore ad un essere umano in realtà... sono solo... uno strumento... un desiderio... un mezzo..."


"Eheh... eheheh..." Stava ridendo, ma sembrava ancora più sofferente rispetto a quando piangeva.


Strumento?


Desiderio?


Mezzo?


Yun Che rimase a guardare stordito.


Di cosa... stava parlando?
                                


                                



