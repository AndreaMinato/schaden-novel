---
title: Capitolo 1930 - Artefatto del Fato
pubDate: 2025-03-10T08:57:10.525Z
tags:
    - atg
---


<em>Capitolo regolare,
0 capitoli in coda, 0/10
-Schadenfreude</em>


“Cosa intendi dire… non sarebbe mai… esistita?” Yun Che trovò in qualche modo la forza di dire queste parole.


La volontà ancestrale spiegò: “Il giorno in cui avresti dovuto sposare Situ Xuan, qualcuno ha avvelenato il porridge che ha cucinato per te per la colazione.Anche se era un veleno di basso livello, era assolutamente fatale per qualcuno dalle Vene Misteriose distrutte e una costituzione debole come la tua.”


“Sei morto ancora prima che iniziasse la cerimonia.”


“Questo è stato un colpo irreparabile per lei, specialmente perché credeva di essere stata lei a causare la tua morte. Tristezza, senso di colpa, dolore, disperazione…”


“La sua anima si è riempita di così tanto dolore che ha iniziato a fratturarsi.”


“Di conseguenza, la volontà ancestrale, sì, sono io e sto parlando con te, si è risvegliata… o più accuratamente, è stata costretta a destarsi dal suo sonno profondo.”


Yun Che: “...”


La voce della volontà ancestrale tornò distante e una scena molto familiare apparì nel suo mare spirituale.


Tende e candele rosse, una disposizione familiare… era la sua stanza nel clan Xiao allora. Era il giorno in cui lui e Xia Qingyue (Situ Xuan) si erano sposati ed era stato uno dei suoi più grandi punti di svolta del suo fato.


Un punto di svolta…


Era rinato nell’continente Nuvola Azzurra dopo essere stato avvelenato a morte il giorno del suo matrimonio. Quando era balzato giù dal precipizio della Nuvola, è rinato di nuovo nel suo corpo morto mantenendo i ricordi di entrambe le sue vite…


Era stato il più grande mistero della sua vita. Non aveva mai trovato una risposta a questo enigma.


Anche dopo essere arrivato al picco dell’universo, non aveva ancora idea di cosa fosse successo davvero allora.


Quando era tornato nell’continente Nuvola Azzurra, era rimasto scioccato nello scoprire che era tornato indietro nel tempo di molti anni, Su Ling’er era tornata una ragazzina.


Ancora più strano era il fatto che la giovane Su Ling’er avesse recuperato i suoi ricordi in seguito. Questo dimostrava che la sua vita nell’continente Nuvola Azzurra non era stata affatto un sogno.


Che il vero motivo dietro tutti questi misteri inspiegabili fosse…


Fosse…


Nella scena, giaceva senza vita sul suo letto con il suo abito cerimoniale. I suoi occhi erano aperti, ma vitrei e privi di colore.


Accanto a lui, Xiao Lie stava premendo le mani contro il suo cuore e stava cercando con tutte le sue forze rimuovere il veleno nel suo corpo. Le labbra di suo nonno erano blu e il suo viso era mortalmente pallido. Stava provando a rimanere calmo, ma il dolore nel suo sguardo era così intenso che gli altri lo avrebbero evitato.


Xia Yuanba corse verso l’uscita gridando più volte il nome di quel mentore del Palazzo Misterioso. Xiao Lingxi era inginocchiata a terra, stringendo le mani in una morsa intensa e piangendo a più non posso.


La luce all’improvviso si affievolì.


Le scene scomparirono e le voci si spensero, tutto ritornò nell’oscurità finché non rimasero solo singhiozzi e la figura di una ragazza disperata.


“E pensare che la tristezza può distruggere l’anima di una persona… è questo il potere delle emozioni di un umano?”


La ragazza piangente alzò lentamente lo sguardo stordita: “Chi… sei?”


“Sono un’altra te e tu sei un’altra me… mi hai percepito nel momento in cui sono apparsa, no?”


“...salva il piccolo Che.” All’inizio il suo mormorio era lieve come il vento. Poi, mentre le luci disperse nei suoi occhi si strinsero in un raggio di speranza, implorò ancora più forte e più velocemente come una persona sul punto di annegare che aveva trovato qualcosa a cui aggrapparsi. “Salva il piccolo Che! Salva il piccolo Che!!”


“La morte di un mortale è insignificante come un granello di polvere che si disperde nell’universo. Non merita una reazione da te, figuriamoci questo livello di tristezza.” La voce illusoria risuonò nel mondo privo di colore: “La tua anima è crollata e io mi sono destata. Questo ciclo è fallito e il nostro sacro corpo immacolato non sarà completo.”


“Non importa. Non abbiamo ottenuto nulla, ma non abbiamo nemmeno perso nulla. Puoi risvegliare la tua volontà ora, sperimentare questo piano mortale da te e posporre il completamento della tua reincarnazione alla tua prossima vita.”


“Ora lascia che le nostre volontà si fondano di nuovo. Quando sarai tornata al tuo vero io, questo ricordo insignificante sarà seppellito in un universo di altri ricordi. Non sentirai più tristezza per la sua morte.”


“No… No!!”


La volontà ancestrale si avvicinò, ma ciò che ottenne fu un fermo rifiuto.


Xiao Lingxi si ritrasse istintivamente dalla sua volontà. Le emozioni che irradiava erano paura e determinazione.


Era stata la volontà ancestrale durante le sue vite precedenti dopotutto. Il suo attuale io non lo poteva comprendere, ma poteva ancora percepire vagamente che tipo di esistenza era. Questo era il motivo per cui aveva paura. Temeva che, se l’avesse accettata, avrebbe trattato la sua identità come Xiao Lingxi e perfino la persona a cui teneva di più, Xiao Che, come se non fossero importanti.


“Salvalo… salvalo… salvalo…”


Implorò sussurrando più e più volte. Pregò il suo altro sé di salvare Yun Che.


Risuonò un lungo sospiro nel mondo privo di colore.


“Come mai la mia (tua) volontà è così potente nonostante sia appena nata…”


“Un tempo, io (tu) ero un’esistenza che avrebbe guardato dall’alto il mondo. Le emozioni straordinarie dei mortali sono sempre state interessanti da guardare, ma non provavo nient’altro. E pensare… che le mie (tue) emozioni avrebbero bruciato in modo così brillante dopo essere rinata come una mortale…”


“Salvalo… per favore salvalo!” Continuò a ripetere la stessa cosa. “Puoi salvarlo… sicuramente hai un modo per farlo!”


“Il ciclo della vita e della morte è difficile da sfidare. È una delle leggi elementari che io (tu) ho stabilito durante la creazione del mondo. Detto questo, c’è una scappatoia a questa legge.”


“Io (tu) non ho completato la nostra reincarnazione, così io (tu) non posso resuscitarlo direttamente. Tuttavia io (tu) posso fare girare all’indietro la ruota del tempo di questo mondo fino al punto in cui era ancora vivo.”


“In questo modo, sarebbe come se non fosse mai morto, aggirando quindi le leggi che io (tu) ho stabilito.”


“Tuttavia, tu (io) dovresti essere ben consapevole del prezzo da pagare.”


“Non importa, non importa più nulla…” Mormorò la ragazza scuotendo la testa con forza. La sua anima era ancora sconvolta e non poteva provare nulla a parte determinazione e desiderio di salvare Yun Che: “Voglio solo che torni in vita… voglio solo che il mio piccolo Che torni in vita.”


“La tua volontà è la mia volontà, specialmente visto che la volontà che risiede nella tua (mia) mente è la più forte che abbia mai avuto fin dall’inizio della tua (mia) esistenza. Non potrò sfidarla.”


“Tu (io) sei libera di agire come desideri senza preoccuparsi delle conseguenze, ma devi capire che è solo un mortale; un mortale incredibilmente fragile anche secondo i requisiti dei mortali. È quasi incapace di resistere a qualsiasi pericolo finché ha un corpo incapace di coltivare.”


“A meno che non sia protetto da un potere sufficiente, chiunque potrà ucciderlo come è successo oggi.”


Xiao Lingxi: “...”


“Puoi salvarlo oggi, ma lo salverai davvero più e più volte? Ogni volta che userai questo metodo per salvarlo, il tuo Sacro Corpo del Nulla incompleto si danneggerà sempre di più, per non parlare della quantità di danni aumenterà ad ogni ripetizione.”


“Inoltre, date le sue condizioni, non vivrà oltre i cento anni. Cosa farai allora?”


Lo sguardo della ragazza tornò confuso, ma una strana luce divina si radunò nelle sue pupille quasi all’istante.


“In tal caso, dagli parte del tuo (mio) Sacro Corpo del Nulla. Dagli il potere… di proteggersi da qualsiasi cosa.”


“Ah…” Un altro sospiro risuonò nel mondo privo di colore e poi la voce continuò: “Il Sacro Corpo è nato dal nulla del Caos Primordiale. È anche il Corpo Ancestrale che appartiene solo a me (te). Garantirne anche un briciolo ad un mero mortale? Quanto è ridicolo.”


“Tuttavia tu (io) puoi ubbidire solo a ciò che tu (io) desideri.”


“Beh… è possibile dargli un Sacro Corpo di livello mortale, ma dovresti sapere che le mie (tue) attuali condizioni non permetteranno nemmeno a me (te) di manifestare la mia (tua) forza, figuriamoci donargli i miei (tuoi) poteri direttamente.”


“Anche se fosse possibile… non ha ancora le Vene Misteriose per sopportare il nostro potere o qualsiasi altro potere. Senza di questo, chiunque potrebbe ucciderlo, che abbia un Sacro Corpo o no. In questo senso, il solo lato positivo del Sacro Corpo per lui sarebbe quello di estendere la durata della sua vita.”


Xiao Lingxi sussurrò fissando il nulla nero di fronte a lei. “Esistono innumerevoli vite e fati in questo mondo… perché il suo fato dev’essere così ingiusto?”


“È nato come un invalido, disprezzato e trattato con indifferenza per questo, e ora è stato anche ucciso così giovane…? Perché deve soffrire un fato del genere il mio piccolo Che?!”


Un lungo silenzio dopo, la voce chiese: “Tu (io… desideri riscrivere il suo fato?”


“Avrà un Corpo Sacro e il suo fato sarà riscritto!”


La sua voce sembrava insolitamente bassa e lenta. Sembrava aver ridestato i suoi ricordi, perché Yun Che non aveva mai visto uno sguardo del genere in Xiao Lingxi.


Per non menzionare il fatto che la sua dichiarazione era qualcosa che solo la Dea Ancestrale stessa avrebbe avuto il diritto di fare.


“Il Sacro Corpo gli darà la capacità di accettare qualsiasi forma di potere, incluse le leggi del nulla con cui un mortale non potrebbe mai entrare in contatto. Otterrà potere oltre il limite di questo mondo senza dei in pochissimo tempo.”


“Alterare il suo fato assicurerà che possa sopravvivere sempre alle tribolazioni, non importa quanto saranno dure. Sarà benedetto da una fortuna così grande che tutte le più grandi opportunità e colpi di fortuna del mondo capiteranno solo a lui…”


“Puoi (posso) farlo… so che puoi (posso) farlo.”


La voce rispose: “Il fato è una cosa con cui nessuno dovrebbe mai interferire. È una delle leggi più elementari e più importanti che io (tu) ho stabilito fin dalla creazione dell’universo.”


“Questo perché la più piccola interferenza per il più debole dei mortali potrebbe risultare in un cambiamento inimmaginabile.”


“La fortuna è una componente del fato, e così è bilanciato dalle leggi più rigide. Non può essere creata dal nulla nemmeno da me (te).”


“Se vuoi (voglio) alterare il suo fato, la sola cosa che io (tu) posso provare a fare al mio (tuo) attuale livello… è la catena del fato.”


“La catena… del fato…” Sussurrò Xiao Lingxi mentre cercava di identificare questo concetto con le sue conoscenze confuse.


“Ogni creatura vivente nell’universo ha un fato prefissato. Perciò la catena del fato può essere solo applicata ad una nuova vita, questo significa che quella vita dev’essere prima creata per poter mutare il suo fato. Puoi riferirti a questa creazione come ad un “artefatto del fato”, un mezzo per cambiare il suo destino.”


“Tuttavia questa nuova vita è a sé stante. Il suo fato sarà incredibilmente ingiusto e crudele a causa delle leggi indistruttibili dell’equilibrio del fato. Hai (ho) intenzione di continuare a farlo nonostante tutto questo?”


La ragazza chiuse gli occhi e disse senza esitare: “Te l’ho già detto. Voglio solo che torni in vita. Voglio solo che conduca una vita pacifica e che non soffra mai più un fato così miserabile. Non importa nient’altro… nulla.”


“Molto bene. Il prezzo è enorme, ma sarà fatto.”


“È necessario un ciclo di reincarnazioni per creare il Sacro Corpo del Nulla. Lo Specchio del Samsara non ha ancora riottenuto la sua forza, così io (tu) lo dovrò risvegliare con la forza per farlo funzionare.”


“Si reincarnerà nello stesso pianeta… quel continente di nome ‘Nuvola Azzurra’ sembra una buona destinazione.”


“Mentre si reincarnerà nell’continente Nuvola Azzurra e condurrà la vita necessaria per accettare pienamente il Sacro Corpo, fermerò la ruota del tempo di tutto il mondo, eccetto dell’continente Nuvola Azzurra. Durante questo periodo di tempo, creerò anche l’artefatto del fato, renderò razionale la sua esistenza e cambierò tutto il karma necessario.”


“Fortunatamente clan della Nuvola Vagante è piccola e non ha molti abitanti, né connessioni con il mondo esterno. Sistemare il suo karma dovrebbe essere relativamente semplice anche considerando che i miei (tuoi) poteri sono incompleti e indeboli. Dovrei potercela fare in cinque anni.”


“Quando il suo ciclo di vita sarà completo e tornerà nel corpo di ‘Xiao Che’, farò tornare alla normalità lo scorrere del tempo dell’continente Nuvola Azzurra e la ruota del tempo girerà ancora una volta.”


Lacrime continuavano a scorrere sulle guance della ragazza, ma il suo sguardo non era più turbato come prima. Mormorò: “In questo modo, il mio piccolo Che tornerà e non sarà più umile e fragile.”


“Così, cosa sarà l’artefatto del fato con cui legherai il suo destino?”


Xiao Lingxi rispose assorta con lentezza: “Sono la sua zietta, così non potrò mai essere sua moglie. Tuttavia, Situ Xuan non merita di essere sua moglie, così… voglio che questa persona rimpiazza Situ Xuan e che sia lei sua moglie. Dovrebbe avere un buon talento e determinazione; un aspetto freddo all’esterno, ma con un cuore tenero dentro. Voglio che possa proteggerlo prima che cresca e possa eliminare ogni pericolo.”


Passò un altro lungo periodo di silenzio prima che la voce dicesse: “Esiste una scia di energia dell’universo primordiale straordinariamente fine in questa piccola clan della Nuvola Vagante. Potrebbe essere l’energia primordiale più pura in questo universo.”


“Al momento risiede in quel giovane di nome Xia Yunba. Se l’energia primordiale potesse fondersi completamente con lui, otterrebbe il Divino Corpo della Grande Ira, un fisico mai visto in questo mondo privo di dei.”


“Un decimo dell’energia si è già fuso con il suo corpo. Il resto verrà portato via e donato all’artefatto del fato.”


“Il talento di Xia Yuanba proviene da sua madre, la donna chiamata ‘Dong Xue’ da Xia Hongyi, ma che in realtà era la donna del Regno degli Dei Yue Wugou. Il suo Divino Corpo Immacolato è un miracolo in questo universo e avrebbe avuto un grande futuro se i capricci del fato non l’avessero fatta capitare in questa piccola città e non l’avessero resa la moglie del mortale Xia Hongyi.”


“La mia (tua) attuale forza è insufficiente per creare la vita dal nulla. Per incorporare completamente l’energia primordiale di Xia Yuanba, l’artefatto del fato dovrà ereditare il sangue della madre di Xia Yuanba, Yue Wugou. Per quanto riguarda il padre…”


Dopo una breve pausa, la voce continuò: “Xia Hongyi alla fine è solo un mortale. La sua stirpe è troppo debole e impura. Se l’artefatto del fato nascesse con il suo sangue, diminuirebbe solo l’energia dell’universo primordiale che ha incorporato.”


“Se non fosse stato per il suo triste fato, Yue Wugou non si sarebbe mai separata dal suo amante originario, l’imperatore degli Dei Lunari Yue Wuya. Possiede una delle stirpi più riverite in questo universo, la stirpe degli Dei Lunari. Il suo sangue sarà una scelta eccellente per creare l’artefatto del fato.”


“In un certo senso, la creazione dell’artefatto del fato esaudirà il suo desiderio di una vita, anche se il metodo è questionabile.”


“L’artefatto del fato nascerà a clan della Nuvola Vagante. Per quanto ne saprà, sarà la figlia di Xia Hongyi e di Yue Wugou. Tuttavia, sentirà una risonanza del sangue di gran lunga superiore al normale quando si avvicinerà al sangue con cui è stata creata.”


“Se un giorno incontrerà Yue Wuya, la risonanza del sangue potrebbe rivelare la verità. Si spera che non accada troppo presto vista la distanza tra questi due mondi.”


“Il palazzo immortale Frozen Cloud settentrionale è un setta lasciato da un’abitante del Regno degli Dei. Sarà la setta dell’artefatto del fato, così potranno darle l’opportunità di entrare in contatto con il piano superiore.”


L’artefatto del fato aveva già preso forma mentre la voce stava parlando.


Sarebbe stata la figlia di Yue Wugou e Yue Wuya. Avrebbe creduto che Xia Hongyi fosse suo padre e sarebbe diventata una discepola del palazzo immortale Frozen Cloud. Avrebbe rubato l’energia dell’universo primordiale di Xia Yuanba e avrebbe sposato Yun Che…


“Crederà che Xia Hongyi sia suo padre, così naturalmente il suo cognome sarà Xia.”


“Xia Hongyi è un uomo determinato e il suo amore per Yue Wugou non è mai scomparso anche se è svanita dalla sua vita per molti anni. In tal caso l’artefatto del fato sarà chiamato…”


“Xia Qingyue (l’amore di Xia per la luna).”


“Xia Qingyue…” La ragazza sussurrò il nome. “Proteggerà bene il piccolo Che… vero?”


“Non esistono certezze nemmeno quando si tratta dell’artefatto del fato. Posso (puoi) averla creata, ma io (tu) non avrai controllo su ciò che diventerà. Il loro futuro è ancora più imprevedibile.”


“Tuttavia…”


“Sarà benedetto da una grande fortuna finché la catena del fato rimarrà intatta. Continuerà ad ottenere una fortuna che la maggior parte delle persone non possono nemmeno sognarsi e, combinata con il Sacro Corpo del Nulla, arriverà al punto da superare ogni creatura vivente nell’universo in breve tempo.”


“Lei invece…”


“Il fato cercherà automaticamente un equilibrio e, dato che sono legati insieme dalla Catena del Fato, la grande fortuna di lui sarà una grande disgrazia per lei. Tutto ciò a cui tiene subirà il fato più crudele.”


“In quanto sorella, suo fratello affronterà più volte pericoli mortali.”


“In quanto discepola, il suo setta rischierà di essere distrutto.”


“In quanto figlia, i suoi genitori andranno incontro ad una fine terribile.”


“Se diventasse madre, i suoi bambini moriranno prematuramente.”


“Se diventasse una sovrana, la terra che governerà si ridurrà in polvere.”


“La sua disgrazia sarà la fortuna di Xiao Che. È questa la natura della Catena del Fato. Non solo. È la creazione del nulla, così è solo questione di tempo prima che veda oltre il velo e si renda conto della verità.”


“Lui potrebbe crescere al punto da non aver più bisogno dell’artefatto del fato per proteggerlo, ma lei non potrà mai perdonare sé stessa. Potrebbe scegliere di suicidarsi così che la sua sfortuna non ricada più sui suoi cari.”


“Un costo inimmaginabile e la Catena del Fato più crudele… desideri ancora farlo?”


Questa era l’ultima volta che l’avrebbe chiesto.


La luce nello sguardo di Xiao Lingxi rimase immutata. Disse lentamente e con fermezza: “I ricordi della Dea Ancestrale sembrano così vicini ma anche così lontani. Perciò non posso capire cosa avrei fatto in passato. Ma adesso lo salverò… anche se dovessi seppellire il mondo intero per farlo.”


“Questa è la volontà finale e immutabile.” La voce diventò distante e iniziarono ad apparire delle crepe nel mondo nero come la pece. “Al costo di seicento cicli del Samsara, la tua (mia) volontà sarà fatta.”
                                


                                



