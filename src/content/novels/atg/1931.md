---
title: Capitolo 1931 - La Dea Ancestrale se ne va
pubDate: 2025-03-10T08:57:10.525Z
tags:
    - atg
---


Capitolo regolare,
0 capitoli in coda, 0/10
-Schadenfreude


“Ora… capisci?”


La voce della volontà della ancestrale risuonò un’altra volta nel mare spirituale di Yun Che, ma sembrava incredibilmente distante.


“...” Non diede una risposta nemmeno dopo molto tempo. Il mare spirituale di Yun Che era così silenzioso che sembrava fosse morto.


“Xia Qingyue è l’Artefatto del Fato. È sempre stata questione di tempo prima che scoprisse la verità su sé stessa. Per quanto riguarda te, la tua affinità con il nulla aumenterà coltivando il Manuale della Sfida alle Leggi Naturali, ma non potrai mai superare il Nulla Ancestrale. Perciò i sogni occasionali sono il massimo che puoi carpire della verità.”


“Anche allora, li tratterai solo come sogni. Non li riterrai veri.”


In altre parole, anche con la sua attuale padronanza sulle leggi del nulla, non avrebbe mai scoperto la verità da solo. Sarebbe rimasto per sempre all’oscuro se la volontà ancestrale non gli avesse detto tutto.


“Non mi sarei mai immaginata che sarei stata io a riferirti com’è iniziato tutto.”


“Anche un fato modificato è così difficile da prevedere.”


Non ci fu ancora risposta da Yun Che.


Se fosse accaduto ad un’altra persona, se fosse stata una leggenda di un distante passato, ci sarebbe comunque voluto molto tempo per lui per ruminarci su.


Tuttavia era proprio nel bel mezzo della tempesta… così naturalmente avrebbe avuto bisogno di molto più tempo per digerire tutto. Perfino ora non gli sembrava vero.


<em>Xia Qingyue… è stata creata…


Per me…?


Il giorno in cui ci siamo sposati, il giorno in cui ci siamo incontrati per la prima volta… potrebbe essere stato il primo giorno in cui è nata nel Caos Primordiale.</em>


Non c’era da meravigliarsi che non fosse preoccupata per Xia Hongyi. Non c’era da meravigliarsi che Xia Hongyi non fosse triste per la sua morte. Il loro rapporto era stato impiantato artificialmente nella loro coscienza e i loro ricordi condivisi erano stati solo il risultato di una manipolazione del karma. Come poteva esserci un amore familiare tra di loro quando non avevano mai trascorso un giorno l’uno con l’altra?


Non c’era da meravigliarsi che Yue Wuya si fosse fermato per Xia Qingyue nonostante non la conoscesse e perché le aveva dato il suo affetto senza nessuna riserva. Era per via dell’istinto e della risonanza del sangue che esisteva tra i due.


Non c’era da meravigliarsi che l’Imperatrice Colpo Celeste Nemesi dei Diavoli, una donna dal fato tragico, aveva detto che il fato di Xia Qingyue era il più triste che avesse mai incontrato. A quanto pareva, triste non iniziava nemmeno a descrivere quanto fosse tragico.


Non c’era da meravigliarsi che avesse rifiutato di parlarne perfino durante i suoi ultimi momenti. Era arrivata perfino a intessere una grande menzogna per spingerlo a pensare che lei fosse davvero malvagia e che meritasse la morte.


Non c’era da meravigliarsi che avesse pianto di fronte alle tombe di Yue Wuya e Yue Wugou e avesse detto che fosse stata lei ad uccidere loro e Yuanba…


Non c’era da meravigliarsi che avesse scelto di indossare un abito rosso il suo ultimo giorno. Era arrivata in questo mondo in rosso e aveva deciso che se ne sarebbe andata nello stesso modo.


Non c’era da meravigliarsi…


…..


A quanto pareva, era davvero morto quando aveva sedici anni.


Il motivo per qualsiasi potere o stirpe, inclusi opposti come l'Energia Misteriosa della luce e dell’oscurità, potevano coesistere in armonia nel suo corpo, sbalordendo anche l’Imperatrice Colpo Celeste Nemesi dei Diavoli… era per via del Sacro Corpo donato dalla Dea Ancestrale!


Le Vene Misteriose del Dio Malvagio, la fenice, il dio dell’ira, il lupo celeste, il corvo dorato, la fenice di ghiaccio… perfino Hong’er, You’er, il divino miracolo della vita e la Calamità Eterna dell’Oscurità…


Possedeva quattro dei sette Tesori Celesti. Shui Meiyin aveva anche la Spina del Mondo.


Aveva superato innumerevoli tribolazioni, ma erano sempre state accompagnate da grandi progressi o anche un’evoluzione dopo.


Anche quando era ancora nel continente del Cielo Misterioso, Jasmine aveva detto diverse volte che non aveva creduto nel fato prima di conoscerlo. Aveva dichiarato senza ironia che era una persona dal grande destino.


Aveva iniziato il suo viaggio a sedici anni e ci erano voluti solo venti anni per diventare il primo vero imperatore del Regno degli Dei.


I primi sedici anni della sua vita erano stati perfettamente ordinari, ma le due decadi dopo il giorno del suo matrimonio erano stati pieni di opportunità e grandi fortune che una persona non si sarebbe nemmeno sognata di trovare in mille vite.


A quanto pareva, il fato esisteva davvero in questo mondo.


A quanto pareva, tutto era mosso da esso.


Ma il prezzo di questo destino…


Il costo necessario a portarlo in cima alla piramide era stato…


…..


“Stavo solo… pensando a qualcosa. In realtà è ancora più bizzarro delle esperienze degli ultimi cinque anni che ci hai raccontato.” 


La notte in cui era tornato nella Stella Polo Blu, suo padre Yun Qinghong aveva guardato le stelle e aveva sospirato con malinconia: “Sei… davvero mio figlio?”


“Sei figlio mio e di Yurou, ed il nostro sangue scorre nelle tue vene. Il mondo può finire sottosopra, ma questo non cambierà mai. Tuttavia…”


“Non ho mai conosciuto il cosiddetto ‘Regno degli Dei’, ma sapere che qualcuno di quel piano può ridurre in polvere l’intera Stella Polo Blu con un semplice cenno della mano, non ho dubbi che siano entità incomprensibili per me. In effetti forse non lo capirò mai.”


“Ma tu… da quando sei partito da questo mondo, fino al momento in cui sei diventato imperatore di tutto l’universo… non sono passate nemmeno due decadi.” Yun Qinghong chiuse gli occhi per un po’: “Non posso che chiedermi… se io, Yun Qinghong, sono stato davvero capace di fare un figlio come te.”


“Il destino di una persona, l’orizzonte e i limiti sono spesso determinati dalla loro stirpe e dalla loro nascita. Questo è un fatto crudele, ma immutabile. Tuttavia al momento sei ad un livello che l’intero clan Yun non potrà nemmeno sperare di vedere, Che’er. Puoi biasimarmi per averlo pensato? Ad essere sinceri, mi sento più malinconico che orgoglioso dopo aver saputo tutto quello che sei riuscito a fare figliolo.”


…..


I dubbi di suo padre erano giustificati dopotutto.


Date le sue origini e il suo talento, sarebbe dovuto essere al massimo pari a Yun Qinghong anche se non fosse stato un invalido fin dalla nascita e non avesse mai incontrato vere difficoltà durante la sua vita.


Non era il grande talento che pensava di essere, ma era stato sicuramente scelto da qualcuno.


E quella persona… era l’ultima incarnazione della Dea Ancestrale.


La sua posizione di imperatore, la sua vita turbolenta, ma brillante… era stata fondata sul sacrificio della Dea Ancestrale e della vita più tragica di Xia Qingyue…


No. Non poteva nemmeno essere considerata una vita.


…..


“Perché…” La voce di Yun Che sembrava roca e poco chiara quando tornò a parlare. Sembrava un gemito che proveniva dal profondo della sua anima. “Sei la Dea Ancestrale… perfino il re del mondo è un briciolo di polvere per te…”


“Perché… sacrificheresti seicento cicli di reincarnazioni per un mortale invalido come me…”


La volontà ancestrale rispose con indifferenza: “Se l’incarnazione della dea ancestrale fosse stata una delle novecentonovantanove prima, allora nulla di tutto questo sarebbe accaduto.”


“Sei consapevole di quanto è stato irrazionale sacrificare il Sacro Corpo per salvare un mortale e seicento cicli per forgiare la crudele Catena del Fato.”


“Tuttavia la volontà ancestrale deve essersi assopita durante la millesima reincarnazione per raggiungere la perfezione e Xiao Lingxi è la dea ancestrale di questo ciclo. La sua volontà è la volontà principale della dea ancestrale, mentre la mia è considerata estranea perché mi sono destata prematuramente prima che le nostre volontà potessero fondersi pienamente.”


“Non importa quanto è debole la volontà principale, è comunque superiore a quella estranea. Di conseguenza non posso sfidarla.”


“È stata la dea ancestrale la causa di tutto, ma la decisione… è stata fatta da una quindicenne disperata che aveva appena perso il suo vero amore.”


Yun Che: “...”


“Non avevo mai previsto un’eventualità del genere. Ho osservato il mondo per eoni, ma è chiaro che abbia comunque sottovalutato il potere delle emozioni di una persona.”


La vita era come un sogno e il mondo un’illusione.


Tuttavia la realtà che stava vivendo era qualcosa che nemmeno un sogno avrebbe potuto fabbricare.


Si ricordò della Xiao Lingxi che conosceva prima e dopo aver compiuto sedici anni. Il suo sguardo e i suoi comportamenti erano sempre rimasti gli stessi.


“Si… ricorda di qualcosa?” Chiese piano Yun Che.


“No.” La volontà ancestrale rispose direttamente. “Ha rifiutato tutto di me. In questa vita, lei (io) vuole solo essere Xiao Lingxi. Non vuole che qualcosa macchi la sua identità e le sue emozioni finché non arriverà al termine della sua vita naturale.”


“Per questo i suoi ricordi sono stati cancellati, proprio come la tua morte si è annullata quando la ruota del tempo è tornata indietro… di nuovo, è stata una sua scelta e io ho potuto solo ubbidire.”


“Sarei dovuta tornare a dormire e aspettare il prossimo ciclo, ma ero curiosa dei risultati creati dalla Catena del Fato e della fine che avreste fatto tu e l’Artefatto del Fato.”


La volontà ancestrale non gli disse che Xiao Lingxi, l’influenza della volontà principale, era il motivo principale per cui aveva iniziato ad interessarsi alla vita di Yun Che.


“Perciò sono rimasta sveglia e ho vagato nell’universo come facevo prima mentre osservavo la tua vita e quella di Xia Qingyue… Tuttavia questo le ha anche fatto sperimentare i miei ricordi come ‘illusioni’ o ‘sogni’. Quando mi addormenterò, tutti questi ‘sogni’ e ‘illusioni’ svaniranno per sempre. Non saprà mai di essere la dea ancestrale, non saprà mai delle sue sofferenze e rimarrà la più pura Xiao Lingxi fino alla sua morte naturale.”


“Manterrai per sempre questo segreto. Altrimenti il suo cuore troppo tenero si riempirebbe di un eterno rimpianto.”


“Te ne… stai andando?” Yun Che notò la decisione nel suo tono.


“Sei già diventato l’imperatore impareggiabile di questo mondo. L’Artefatto del Fato ha anche scelto di suicidarsi. Il suo (mio) desiderio è stato esaudito e ho assistito a tutte le conseguenze causate dalla Catena del Fato.”


“Ora che l’Artefatto del Fato è perito, anche la catena del fato tra voi due è scomparsa. Non c’è più motivo per me di rimanere in questo mondo. A partire da oggi, entrerò in un sonno profondo per recuperare il potere primario che ho perso non appena possibile.”


La volontà ancestrale sospirò. “Mi aspettano altri seicento cicli… posso solo sperare di essermi preoccupata per nulla per quanto riguarda l’Abisso.”


“Dirti la verità è stato il mio ultimo sforzo per lei (me). Dovresti capire cosa intendo.”


“...” Yun Che non poté dire nulla in risposta.


Ci erano voluti seicento cicli di reincarnazione e una vita di tragedie per Xia Qingyue per dargli la vita che si stava godendo al momento…


“Il rapporto tra te e la dea ancestrale, Xiao Lingxi, è il prodotto naturale della vostra interazione di quindici anni. Il suo amore per te è profondo come l’anima stessa.”


“Non ho interferito con l’Artefatto del Fato, con le emozioni di Xia Qingyue, in nessun modo. Dopo aver scoperto la verità prima di quando avrebbe dovuto, ha scelto di sottomettersi al suo fato anziché sfidarlo… il suo solo atto di sfida è stato scegliere la sua fine.”


“Ha combattuto contro il suo fato, ma non le benedizioni che ha dato a te di conseguenza.”


“Sei rimasto impresso nella sua mente durante il breve periodo in cui siete stati insieme dopo il vostro matrimonio. Durante i suoi giorni nel palazzo immortale Frozen Cloud, avrebbe ripensato a volte al giorno in cui sei uscito dal clan Xiao.”


“Quando le hai dato speranza nel regno Heaven Basin Secret… la tua immagine si è fissata permanentemente nella sua anima. Per lei, quel breve momento sarebbe potuto durare un’eternità.”


“Il legame tra voi può essere iniziato per obbligo, ma quello è stato il giorno in cui ha iniziato a ritenersi davvero tua moglie. Non ha mai smesso di farlo fino alla fine.”


“Yun Che, sei l’uomo più fortunato nell’intero universo. Per te, Xiao Lingxi ha scelto di rimanere Xiao Lingxi per l’eternità. Per te, Xia Qingyue si è sottomessa al suo fato crudele e ha fatto finta di essere un mostro così che tu non fossi danneggiato dalla sua morte. Nessuna delle due ha mai rimpianto le sue decisioni.”


“Non hai il diritto di abbandonarti alla disperazione.”


“Non lasciare che queste verità appesantiscono la tua anima. Ciò che hai oggi è il culmine dei desideri di Xiao Lingxi e di Xia Qingyue. Anche solo per ciò che hanno scelto di fare per te, non devi lasciarti sprofondare nell’oscurità.”


“Quando avrai versato tutte le tue lacrime, sfogato la tua tristezza e i tuoi sensi di colpa, per favore va a trovare Xiao Lingxi, la donna che rimarrà per sempre ad aspettare che torni a casa, con un dolce sorriso, e pensa a Xia Qingyue, la donna il cui fato era così legato a te… per loro e per tutti gli altri tuoi cari, puoi farlo, non è vero?”


Il mare spirituale iniziò a tremare violentemente. Le ultime parole della volontà ancestrale si impressero in ogni angolo della sua anima e ruppero la diga che aveva contenuto completamente le sue emozioni…


“Allora siamo giunti alla fine. Addio Yun Che.”


Mentre la voce della volontà ancestrale diventava sempre più distante, disse un’ultima cosa con un tono molto gentile:


“Che tu e la mia reincarnazione possano godersi la pace eterna.”


Quando il mondo del mare spirituale scomparì completamente, Yun Che alla fine scoppiò a piangere nella collina silenziosa.


Le sue ultime preoccupazioni erano state risolte e la volontà ancestrale era tornata a dormire.


Subito dopo essere scomparsa però, una traccia di perplessità apparirono nella sua coscienza.


Si ricordò delle fessure apparse all’improvviso dopo che Xia Qingyue era caduta nell’Abisso del Nulla.


La catena del fato tra Yun Che e Xia Qingyue era stata formata usando lo Specchio del Samsara come tramite.


La Catena del Fato era scomparsa quando Xia Qingyue era morta. Non c’era stato niente di innaturale.


Tuttavia, la crepa nello Specchio del Samsara…


Sembrava che la Catena del Fato fosse stata infranta da un qualche tipo di forza estranea e che il contraccolpo avesse creato una spaccatura nello Specchio del Samsara.


Se fosse vero…


Cosa diavolo stava accadendo nell’Abisso…?
                                


                                



