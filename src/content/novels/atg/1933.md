---
title: Capitolo 1933 - Il Ritorno alla Luce di Yun Che
pubDate: 2025-03-10T08:57:10.525Z
tags:
    - atg
---


Capitolo regolare,
0 capitoli in coda, 0/10
-Schadenfreude


“Lasciami andare… oggi me ne andrò da questo maledetto posto, non importa cosa!”


RUMBLE!!


Ci fu una forte esplosione e il fragile pianeta dei regni inferiori sotto i loro piedi gemette, sembrava sul punto di venire distrutto da un momento all’altro.


“Basta!”


Yue Wuji rimproverò il Dio Lunare Cremisi Crudele mentre gli stringeva forte il braccio. “L’intero Regno degli Dei è caduto sotto il controllo di Yun Che e perfino gli imperatori divini sopravvissuti sono in una posizione precaria! Sarebbe un suicidio se uscissi là fuori adesso!”


“Preferirei morire che continuare a vivere!” Il Dio Lunare Cremisi Crudele si districò dalla presa e mormorò con occhi iniettati di sangue: “Tre anni! Sono passati tre anni da quando siamo venuti in questo posto dimenticato da dio! Hai idea come mi sono sentito in questi ultimi tre anni?!”


“Siamo i portatori dell’eredità degli Dei Lunari e abbiamo goduto di una gloria che va oltre ogni immaginazione! Ma oggi siamo costretti a nasconderci in questo regno inferiore come cani! No! Perfino un cane ha più libertà e dignità di noi!”


Tutti gli Dei Lunari ed Emissari mostrarono espressioni piene di emozioni contrastanti.


“Questo è l’ultimo ordine dell’ultima imperatrice degli dei lunari!” Yue Wuji lo rimproverò accigliato. “Tutti hanno sottovalutato Yun Che e il potere della Divina Regione Settentrionale! Se non fosse stato per i suoi piani, saremmo periti molto tempo fa! Avremmo fatto la stessa fine di Eternità!”


“Di nuovo? L’ho sentito così tante volte che sono stufo!” Mormorò a denti stretti il Dio Lunare Cremisi Crudele. “E perché credi che siamo in queste condizioni oggi?! È tutto a causa sua!”


“Cremisi Crudele!” La Dea Lunare Blu Giada si fece avanti e disse con rabbia: “Non mancherai di rispetto, né calunnierai la maestra!”


“Calunniare?” Il Dio Lunare Cremisi Crudele scorse con lo sguardo tutti per poi indicarli: “Credete ancora che la mia accusa sia una calunnia?!”


“L’ultima imperatrice divina era la moglie di Yun Che. Potrebbe aver scelto di unirsi ai suoi nemici allora, ma tutti sanno che era la sola scelta razionale che avrebbe potuto fare allora. Sapete tutti quanti regni sovrani Yun Che ha perdonato da quando ha unito le quattro regioni divine. Avrebbe perdonato il regno degli Dei Lunari se l’ultima imperatrice non fosse stata abbastanza stupida e crudele da tentare di uccidere Yun Che due volte e distruggere il suo regno stellare!”


“Per questo Yun Che ha punito il regno degli Dei Lunari più di qualsiasi altro regno stellare del Caos Primordiale! Per questo il regno degli Dei Lunari è stato distrutto e noi siamo bloccati in questo…”


“Sta zitto!”


<em>Chiang!</em>


Ci fu un bagliore blu e il Dio Lunare Cremisi Crudele sentì una lama color verde scuro premere sulla sua gola. Yao Yue, la Dea Lunare Blu Giada mormorò con un’aura un po’ turbata: “Un’altra mancanza di rispetto nei confronti della maestra… e ti ucciderò personalmente!”


“Ma Cremisi Crudele ha ragione.” Un altro Dio Lunare si lamentò: “Perché la stai difendendo ancora Yao Yue?”


“Basta! State zitti!” Yue Wuji lanciò un’occhiataccia verso chi aveva parlato per poi rivolgersi di nuovo a Cremisi Crudele: “Sei libero di suicidarti se vuoi… ma sappi che ci trascinerai tutti con te nel momento in cui rivelerai la nostra posizione! Siamo riusciti a scappare mantenendo intatta l’eredità degli Dei Lunari e ora la distruggerai per un capriccio?!”


Abbassò il tono della voce per poi continuare: “Sopporta ancora un po’. L’ultima imperatrice divina mi ha detto che qualcuno sarebbe venuto a portarci fuori. Quando arriverà quel giorno, potremo andarcene da qui sani e salvi…”


“...per poi venire derisi dall’intero universo!” Il Dio Lunare Cremisi Crudele ruggì: “Eternità, Mare Meridionale, gli Dei Drago… possono essere stati annientati, ma almeno si sono opposti a Yun Che prima!”


“Tuttavia noi siamo scappati con la coda tra le gambe prima ancora di poter combattere! Ridicolo! Che vergogna! Nemmeno io posso guardarmi in faccia se non con disprezzo!”


“E allora? Cos’è importante, il nostro orgoglio o l’eredità degli Dei Lunari?” Yue Wuji rimproverò il Dio Lunare Cremisi Lunare. “Ripeto, il motivo per cui siamo sopravvissuti fino ad ora non è stato perché siamo troppo codardi per morire, ma perché dobbiamo tenere viva l’eredità degli Dei Lunari! Vuoi davvero lasciare che la nostra eredità venga distrutta come è successo ad Eternità o al Mare Meridionale?!”


Yue Wuji aveva accettato la perla imperiale da Xia Qingyue e questo significava che era l’attuale Imperatore degli Dei Lunari. Tuttavia la sua autorità ovviamente non poteva competere con quella di Xia Qingyue, né con quella di Yue Wuya. Non era capace di comandare davvero gli Dei Lunari.


Il Dio Lunare Cremisi Crudele spinse Yue Wuji e cercò di dire qualcosa. Poi si irrigidì come se fosse stato colpito da un fulmine.


Non fu il solo a notare una presenza. Stavano tutti guardando verso l’alto con shock.


Il loro incubo era a soli 1,5 chilometri sopra le loro teste.


“Yun… Yun… Yun Che!!”


Gli Dei Lunari evocarono subito i loro poteri. Qualsiasi risentimento provassero tra di loro fu abbandonato immediatamente mentre facevano fronte unito. Tuttavia non poterono che tremare, come se fossero stati sommersi nell’inferno più gelido.


Di fronte al gruppo, Yue Wuji strinse così tanto i pugni da rischiare di romperli. Sapendo quanto Yun Che detestava il regno degli Dei Lunari, poteva già immaginarsi cosa sarebbe successo.


Yun Che li guardò uno per uno. Poteva sentire la loro paura, la loro disperazione crescente e… la loro cupa determinazione a lottare fino alla fine.


“Yue Wuji,” Yun Che iniziò, “hai ancora la perla imperiale con te, vero?”


Yue Wuji strinse i denti e guardò negli occhi Yun Che senza cedere: “E allora? Puoi avere l’intero mondo in pugno, ma è la sola cosa che non avrai!”


“Noi… vivremo e moriremo insieme alla perla imperiale!”


“La perla imperiale lunare appartiene a voi. Non ve la porterò via, né permetterò che qualcuno vi derubi.” Yun Che li stava guardando dall’alto, ma si assicurò di alleggerire il tono.


“...?” Yue Wuji e gli altri non si aspettavano una risposta del genere.


“Sono venuto qui oggi per fare una richiesta.” Continuò Yun Che. Lo stupore negli sguardi degli Dei Lunari aumentò ancora di più. “Non posso ricreare il regno degli Dei Lunari che ho distrutto, così… posso solo costruirne uno nuovo e sperare che sarà sufficiente. Avrò bisogno del vostro aiuto per farlo.”


Non c’era intento omicida, né pressione diabolica sconvolgente. Erano solo parole che non potevano credere di stare sentendo.


Yue Wuji scosse la testa come se volesse svegliarsi per poi chiedere: “Cosa… cosa intendi con questo?”


“Ho deciso di conferire a Xia Qingyue il titolo di mia imperatrice, anche se è…” Yun Che inspirò lievemente per poi aggrottare le sopracciglia. “Il regno degli Dei Lunari era la cosa a cui teneva di più, farò tutto ciò che è in mio potere e utilizzerò ogni risorsa per farlo tornare alla sua gloria precedente. Se siete disposti ad aiutarmi, allora venite nella città dell’Imperatore Yun tra quindici giorni.”


“...” Yue Wuji strabuzzò gli occhi. Divenne silenzioso come una statua.


Molto tempo dopo che Yun Che e Shui Meiyin se ne andarono, gli Dei Lunari non erano ancora riusciti a riprendersi dal loro stordimento.


…..


“Cosa ti è successo negli ultimi due giorni, fratellone Yun Che?”


Dopo essere tornati nel Regno degli Dei, Shui Meiyin squadrò Yun Che tenendolo per il braccio: “Sei cambiato in qualche modo.”


Yun Che scosse la testa sorridendo: “Non voglio mentirti, così la metterò così: può sembrare che sia rimasto seduto a non fare niente su quella collina, ma in realtà stavo attraversando l’esperienza più incredibile di tutta la mia vita. È così incredibile che nessuno mi crederebbe nemmeno se dicessi loro la verità.”


“Eh?” Shui Meiyin divenne ancora più sorpresa.


“Non posso dirti cos’è successo però. A quanto pareva, ci sono davvero segreti che non puoi divulgare a nessuno in questo mondo.”


Non poteva rivelare il segreto della Dea Ancestrale.


All’improvviso, Yun Che spostò lo sguardo e si fermò.


Perché aveva percepito Xia Yuanba.


Erano in un regno stellare intermedio della Regione Meridionale che si chiamava regno dei Nove Volti. Due coltivatori all’Origin Realm stavano lottando su una vasta piattaforma profound.


Uno di loro era proprio Xia Yuanba.


Xia Yuanba aveva fatto moltissimi progressi da quando erano entrati nel Regno degli Dei. Adesso era un coltivatore al sesto livello dell’Origin Realm e non troppo lontano dall’arrivare al settimo livello.


Tuttavia il suo avversario era un guerriero all’ottavo livello.


Di solito uno scontro del genere non avrebbe attirato l’attenzione in un regno stellare intermedio. Tuttavia… il fatto che Xia Yuanba potesse tenere testa ad un avversario di due livelli superiore stava facendo ribollire il sangue degli spettatori.


I ruggiti di Xia Yuanba assomigliavano a quelli di una bestia assetata di sangue. Più volte fu scaraventato a terra, ma si rialzava per sfidare di nuovo il suo avversario. Il suo corpo era coperto di ferite, ma il suo potere mostrava a stento segni di indebolimento. Sembrava che non avrebbe mai esaurito le energie.


All’inizio l’avversario di Xia Yuanba lo aveva sottovalutato per via della differenza di livello. Quella semplicità gradualmente si trasformò in serietà e poi orrore.


<em>RUMBLE!!</em>


Xia Yuanba ruggì di nuovo e caricò di nuovo. Lo scontro provocò un rimbombo che quasi non sarebbe dovuto provenire da un coltivatore al Divine Origin Realm e, per la prima volta, la persona scaraventata via stavolta non era Xia Yuanba, ma l’avversario che prima era in vantaggio.


<em>Bang!</em>


Dopo che il suo avversario fu scaraventato a terra, non si rialzò immediatamente. Invece arretrò quasi strisciando all’indietro, fece cenni ripetuti e disse: “Fermo… fermo! Mi arrendo! Sei… sei un maledetto mostro!!”


Il pubblico ruggì e Xia Yuanba si chinò su un ginocchio. Anche così, era evidente il bagliore entusiasta nel suo sguardo.


“Molto bene.” L’Anziano responsabile della selezione annuì. “Xia Yuanba, non devi più partecipare alle prove di eliminazione. Cura le ferite e preparati ad unirti alla ventiduesima corte tra tre giorni.”


Nessuno obiettò. Combattere contro un coltivatore all’ottavo livello fino a fargli perdere il desiderio di combattere… chiunque poteva vedere che Xia Yuanba era un genio impareggiabile.


“No.”


Xia Yuanba stava per rispondere quando risuonò una voce bassa e solenne. Tutti i rumori attorno svanirono e perfino gli Anziani piegarono un po’ le schiene per poi gridare spaventati: “Porgiamo i nostri saluti al grande Realm King.”


Questa era una prova di selezione per discepoli della corte esterna. Dire che non si aspettavano l’intervento del grande Realm King sarebbe stato un eufemismo.


“Umpf. Le Divine Vein Tyrannical Emperor sono un miracolo celeste! Non lascerò che vadano sprecate nelle vostre mani.” Il suo tono divenne ancora più freddo: “Xia Yuanba, non ti unirai alla corte esterna. Invece, presentati nella sala interna tra tre giorni.”


<em>Buzz!</em>


Tutti ebbero la sensazione che un milione di fulmini fossero tuonati accanto alle loro orecchie.


Il significato dietro le parole del Realm King era chiaro. Avrebbe accettato Xia Yuanba come suo discepolo diretto! Era un sogno che la maggior parte dei coltivatori presenti non osavano nemmeno sognarsi!


Sulla piattaforma, Xia Yuanba alzò lentamente la testa e disse con orgoglio: “Xia Yuanba ubbidisce all’ordine del grande Realm King!”


In alto nel cielo, Yun Che guardò la scena pieno di emozione.


Quando era entrato per la prima volta nel Regno degli Dei, anche lui era stato ammesso in un setta di un regno stellare intermedio ed era diventato il discepolo diretto del Realm King.


Dopo che Xia Yuanba tornò nella sua stanza per coltivare e recuperare le forze, Yun Che entrò di nascosto e apparì di fronte a lui.


Dopo che passò la sorpresa iniziale, Xia Yuanba balzò in piedi e spalancò le braccia per dargli il benvenuto con gioia. Tuttavia si fermò dopo aver fatto il primo passo e il suo sorriso divenne molto più composto rispetto a prima: “Cogn… hai visto tutto? Eheheh.”


Stava per rivolgersi a Yun Che come “cognato”... ma sapeva che non avrebbe potuto più chiamarlo così dopo aver saputo “la verità”.


“Yuanba.” Yun Che guardò il suo amico pieno di emozioni contrastanti: “Ho le migliori risorse al mondo. Posso collocarti in qualsiasi regno sovrano che desideri. Sei sicuro… che non vuoi che lo faccia?”


“Ne abbiamo già parlato. Stavolta vorrei farcela da solo.” Xia Yuanba ridacchiò. “Non so da dove provenga questa testardaggine, ma sento che non dovrei continuare a contare su mia so… intendo su di te come quando eravamo giovani. Altrimenti un giorno potrei non avere più il diritto di guardarti le spalle.”


Yun Che distolse lievemente lo sguardo dal sorriso di Xia Yuanba.


Non sapeva… che un tempo possedeva il talento più grande nell’intero universo.
                                


                                



