---
title: Capitolo 1934 - Abisso dell’Incubo (1)
pubDate: 2025-03-10T08:57:10.525Z
tags:
    - atg
---


Capitolo regolare,
0 capitoli in coda, 0/10
-Schadenfreude


Se Xia Yuanba avesse rivelato la sua connessione con Yun Che, il Realm King di livello intermedio che aveva dichiarato che l’avrebbe accettato come suo diretto discepolo un momento fa si sarebbe pisciato addosso all’istante.


Eppure non lo avrebbe fatto. Questo era un mondo nuovo e un punto di partenza. Stavolta sarebbe diventato forte da solo.


“Molto bene!” Rispose Yun Che. Avrebbe rispettato la scelta di Xia Yuanba naturalmente. Poteva percepire un qualche tipo di passione sepolta nello sguardo di suo fratello. Più le Divine Vein Tyrannical Emperor si destavano, maggiori erano il suo orgoglio e il suo desiderio per il potere.


Era certo che non ci sarebbe voluto troppo tempo per lui prima di farsi un nome.


“Questo è per te, Yuanba.”


Yun Che gli diede una gemma dal lieve bagliore rosso. Era la terza e ultima Giada del Mondo.


“Si chiama Giada del mondo. Ti teletrasporterà nella città dell’Imperatore Yun in pochi secondi, non importa dove sei. Assicurati di indossarlo sempre così da poterlo usare subito nel caso incontri un pericolo impossibile da affrontare.”


Aveva dato la prima Giada del Mondo a Yun Xin e la seconda a Jun Xilei. Oggi aveva deciso che Xia Yaunba avrebbe avuto la terza e ultima Giada del Mondo.


Avere un artefatto divino spaziale era come possedere una vita in più. Normalmente nessuno avrebbe rifiutato un dono così prezioso, ma Xia Yuanba fece un cenno di noncuranza senza esitazione e disse: ” Non importa, so bene quanto è difficile attraversare lo spazio del Regno degli Dei. Dovresti darlo a Wuxin invece che a me.”


“Inoltre,” Xia Yuanba aggiunse con serietà, “se perissi, significherebbe semplicemente che la mia forza o il mio fato non erano sufficienti. Lo accetterò senza rimpianto.”


Stavolta però Yun Che non rispettò la scelta di Xia Yuanba. Gliela applicò alla vita con la sua Energia Misteriosa.


“Yuanba, so che ogni passo che farai d’ora in poi sarà impavido e autentico, ma spero comunque che terrai alla tua vita. Non potrei mai darmi pace se ti accadesse qualcosa.”


“...” Xia Yuanba aprì la bocca, ma non rifiutò la Giada del Mondo una seconda volta.


Yun Che poi disse con un sorriso: “Un’altra cosa. Sentiti libero di chiamarmi cognato come prima.”


“Ah?” La reazione di Xia Yuanba fu molto più esagerata rispetto alle emozioni che aveva mostrato fino a questo punto: “D-davvero?? Significa che non odi mia sorella come prima, co-cognato?”


“Odiare?” Yun Che distolse lo sguardo e ridacchiò con amarezza: “Non ho il diritto di odiarla. Non avrò mai il diritto di farlo.”


“??” Xia Yuanba non capì.


Aveva saputo della “verità” durante il suo soggiorno nel Regno degli Dei. Dopotutto praticamente tutti avevano sentito parlare di “Xia Qingyue”. Aveva saputo che sua sorella era stata l’Imperatrice degli Dei Lunari, che aveva tentato di uccidere Yun Che con le sue mani più di una volta ed era arrivata a distruggere la “Stella Polo Blu”...


Naturalmente aveva anche saputo che era stato Yun Che ad ucciderla.


Il motivo per cui non si era rivolto a Yun Che come cognato non era perché fosse riluttante o perché provasse risentimento per lui per aver ucciso sua sorella, affatto. Era perché pensava a tutte le torture che Yun Che aveva dovuto sopportare negli ultimi due anni… e credeva di non avere più il diritto di chiamarlo così.


“Ciò che ha lasciato non è odio, ma un debito che non potrò ripagare mai e poi mai.”


Non avrebbe potuto rivelare molto della verità senza vuotare completamente il sacco, così diede semplicemente una pacca sulle spalle di Xia Yuanba e disse: “Ricorda sempre di prenderti cura di te Yuanba. Ricorda, non devi niente a nessuno, ma questo mondo deve tutto a te.”


Yun Che se ne andò dopo aver detto questo. Per molto tempo, Xia Yuanba rimase sul posto stordito, confuso e con un senso di sollievo che riempì i suoi occhi feroci di lacrime.


Yun Che non aveva spiegato tutto, ma aveva detto abbastanza da fargli capire che sua sorella non era la malvagia crudele e spietata di cui tutti parlavano.


Il peso e il senso di colpa nel suo cuore evaporarono.


…..


continente del Cielo Misterioso, clan della Nuvola Vagante.


Era un mattino pacifico come al solito nella residenza Xiao.


Xiao Lingxi aveva piegato un po’ di vestiti in silenzio. Gli abiti erano vecchi e alcuni di essi erano danneggiati. Tuttavia non si poteva trovare nemmeno un granello di polvere nel tessuto.


Yun Che aveva indossato questi abiti quando era più giovane. Ovviamente era cresciuto troppo per indossarli, ma Xiao Lingxi non aveva mai potuto gettarli via. In effetti spesso li tirava fuori dall’armadio e li puliva.


Perché allora Yun Che era stato solo suo.


Oggi, era al picco del mondo come l’Imperatore Yun, un’esistenza che non aveva bisogno della sua protezione, né che lei gli tenesse compagnia per tutto il tempo come prima. Da quando aveva portato Yun Wuxin nel Regno degli Dei, era passato quasi un anno da quando si erano visti.


All’improvviso fermò ciò che stava facendo e si voltò.


Yun Che la stava guardando con profondo amore dall’entrata. Per quanto ne sapeva, forse era rimasto lì da molto tempo.


“Piccolo Che.” Fu tutto quello che riuscì a dire prima che lui si avvicinasse e premesse gentilmente la sua testa contro il suo petto.


“Ah…” Xiao Lingxi emise un piccolo strillo di sorpresa per poi rilassarsi nel suo abbraccio. Stringendolo, chiese: “Sei tornato… il tuo viaggio per il Regno degli Dei con Wuxin è finito?”


“Non ancora.” Rispose Yun Che. Chiuse gli occhi mentre la abbracciava stretta.


“Eh? È successo qualcosa durante il tuo viaggio?” Chiese preoccupata Xiao Lingxi.


Yun Che scosse la testa: “No. Mi sei… mancata all’improvviso, così sono tornato a trovarti.”


“...mm.” Xiao Lingxi rispose piano senza fare domande.


Il mondo era davvero imprevedibile. Non avresti mai potuto prevedere che tipo di “piacevole sorpresa” avrebbe potuto darti da un momento all’altro.


Chi avrebbe pensato che la Dea Ancestrale sarebbe arrivata a danneggiare gravemente il suo corpo solo per migliorare la sua vita?


Poteva essere la cosa più ridicola mai accaduta fin dalla creazione del Caos Primordiale.


Sentiva che non c’erano parole che potesse usare per questo momento. Poteva solo stringerla più forte…


Ora che la volontà della Dea Ancestrale si era riaddormentata, lei non avrebbe più avuto quei “sogni”, né avrebbe più saputo della sua identità. Sarebbe stata solo Xiao Lingxi.


Quando la Dea Ancestrale avesse completato questo ciclo di vita, si sarebbe fusa con la Volontà Ancestrale e si sarebbe preparata a reincarnarsi di nuovo. I suoi ricordi come Xiao Lingxi forse sarebbero diventati insignificanti come un granello di polvere un po’ più grande nell’universo. Non lo avrebbe mai trattato come prima.


Per quanto riguarda lui, non ci sarebbe stata una reincarnazione per lui. Arrivato alla fine della sua vita, sarebbe scomparso dall’universo proprio come tutti gli altri.


Nelle antiche note del Dio Drago si diceva che la reincarnazione non esisteva più in questo mondo perché la Ruota del Samsara era stata distrutta.


Dopo che l’Era degli Dei era terminata, c’erano ancora meno speranze di poter ristorare il ciclo delle reincarnazioni. La sua reincarnazione era un caso speciale che la Dea Ancestrale aveva creato forzatamente usando lo Specchio del Samsara.


Ora che la Volontà Ancestrale era tornata a dormire, ovviamente non sarebbe accaduto un’altra volta.


In tal caso, c’era solo una cosa che poteva fare.


Avrebbe dato alla Dea Ancestrale… no, alla sua Lingxi, i migliori ricordi che avrebbe potuto darle in questa vita.


…..


Passò un altro anno in un batter d’occhio.


La notizia più importante di quest’anno era stata senza dubbio il fatto che l’Imperatore Yun avesse incoronato non una, ma due imperatrici. Chi Wuyao era l’Imperatrice Diabolica e la defunta Xia Qinyuge… l’Imperatrice Divina.


Aveva anche ordinato di fermare temporaneamente il processo di costruzione del suo regno per deviare ogni risorsa e forza lavoro nel ricostruire il regno degli Dei Lunari.


Non ci fu un annuncio ufficiale o una spiegazione riguardo al motivo dietro queste decisioni e naturalmente iniziarono a circolare innumerevoli dicerie o ipotesi.


Per gli Dei e gli Emissari Lunari, questo anno particolare sembrò un sogno da cui non potevano svegliarsi.


Per anni avevano creduto che la loro fuga alla fine sarebbe finita in un inseguimento assassino ed un’esecuzione per mano dall’Imperatore Yun. Invece li aveva invitati personalmente nel Regno degli Dei, incoronato la loro Imperatrice Divina defunta e aveva letteralmente riversato ogni risorsa disponibile nel ricostruire il loro regno.


In effetti Yun Che aveva scelto il miglior regno stellare per loro. La velocità di ricostruzione e le risorse investite superavano di gran lunga l’immaginazione degli Dei Lunari.


Un anno era ancora troppo breve per fare ritornare alla sua gloria precedente la città della Luna Divina, ma certamente non ci avrebbe impiegato molto di più.


In questo anno, Yun Che trascorse quasi metà del suo tempo semplicemente a guardare il nuovo Regno degli Dei Lunari che si ricostruiva lentamente per tornare come se lo ricordava.


…..


Regno Divino dell’Inizio Assoluto, Abisso del Nulla.


<em>Ding!</em>


Lo spazio si spezzò, ma causò solo un tintinnio debole.


Jun Xilei si girò lentamente. Non aveva sfoderato la Spada Senza Nome, ma l’energia della lama riempiva lo spazio nel raggio di cinquanta chilometri da lei.


La sua forza misteriosa era migliorata a stento durante gli anni che aveva trascorso nel Divino Regno dell’Inizio Assoluto, ma la sua padronanza con le aure di spada era arrivata ad un livello completamente diverso.


Quando Jun Wuming vide la sua discepola spaccare lo spazio senza lasciare una sola traccia, mostrò un sorriso orgoglioso.


Il suo colorito divenne più rosso e il suo sguardo divenne limpido. Sembrava perfino più giovane rispetto all’anno precedente.


Jun Xilei atterrò di fronte al suo maestro e disse: “Io… finalmente ho raggiunto quello stadio di cui parlavi maestro.”


“Eheh.” Jun Wuming disse dopo una risata: “Ti ci sono voluti solo tremila anni circa per raggiungere questo stadio, hai superato di gran lunga il tuo maestro. Lei’er, è la più grande fortuna della mia vita averti come mia discepola.”


“No maestro. È la mia più grande fortuna averti incontrato.” Disse Jun Xilei prostrandosi di fronte a lui.


“Continuo a dirtelo, ma non ho davvero nessun rimpianto in questa vita. Posso solo offrire al cielo un milione di ringraziamenti per avermi dato il tempo di vederlo con i miei occhi.” Una pausa dopo, continuò senza perdere il suo sorriso: “Ora è giunto il momento di dirci addio.”


“...!!” Jun Xilei alzò subito lo sguardo con lacrime negli occhi: “Mae…estro?”


Jun Wuming alzò entrambe le braccia. Non solo la sua pelle sembrava come nuova, era coperta da un qualche tipo di luce cristallina.


Un momento dopo, la volontà di spada a cui aveva dedicato tutta la vita ad affinare si riversò fuori dal suo corpo. Sembrava sapere che fosse sul punto di scomparire da questo mondo.


“Non c’è bisogno di essere tristi Lei’er. Il tuo maestro morirà senza rimpianto.” Disse sorridendo Jun Wuming. “Grazie per aver tenuto compagnia a questo vecchio morente negli ultimi anni. Quando me ne sarò andato, potrai cercare la vita che desideri… perseguila come ti dedicheresti alla spada Lei’er. Assicurati di bruciare in modo brillante e persistente, così da non provare nessun rimpianto.”


Jun Xilei poteva a stento parlare a questo punto: “Questa discepola… ubbidirà… agli insegnamenti del maestro…”


Fu in quel momento che una raffica di vento soffiò contro di loro. Era un fenomeno impossibile considerando che erano al confine dell’Abisso del Nulla.


Tuttavia Jun Xilei era troppo sommersa dalla tristezza per notarlo.


Il vento insolito non scomparì però, continuò a diventare sempre più forte finché lo spazio stesso non cominciò a tremare violentemente.


Jun Xilei si destò dalla tristezza e alzò lo sguardo con confusione. Il suo sguardo pieno di fulmini e spade vide delle fessure spaziali apparire ovunque.


“?!” L’espressione pacifica di Jun Wuming divenne preoccupata.


<em>Rumble!


Rumble!!


RUMBLE!!</em>


La distorsione spaziale innaturale durò solo un paio di secondi. Invece di calmarsi, fu seguita da una terribile esplosione spaziale!


Com’era possibile? Questo era il Regno Divino dell’Inizio Assoluto, lo spazio vicino all’Abisso del Nulla!


Il loro campo visivo si distorse, ma non perché i loro occhi avessero deciso di smettere di funzionare appropriatamente. Erano le fessure spaziali a diffondersi in modo incontrollabile! Un fenomeno del genere normalmente sarebbe apparso solo quando imperatori divini combattevano tra di loro!


Fu in quel momento che Jun Xilei si rese conto dell’improvviso cambiamento che era iniziato nell’ultimo posto in cui si aspettava, l’Abisso del Nulla stesso.


“Vola!!” Jun Wumin gridò un avvertimento.


Jun Xilei si destò dal suo stordimento, portò Jun Wuming con sé e sfrecciò lontano a gran velocità. Tuttavia il collasso spaziale continuò a diventare sempre più intenso e l’onda anomala che sembrava capace di divorare ogni cosa lungo il suo cammino era proprio dietro di loro.
                                


                                



