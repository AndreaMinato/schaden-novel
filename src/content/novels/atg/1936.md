---
title: Capitolo 1936 - Sonata della Calamità
pubDate: 2025-03-10T08:57:10.526Z
tags:
    - atg
---


Capitolo regolare,
0 capitoli in coda, 0/10
-Schadenfreude


Mo Beichen strinse il palmo che aveva steso. Sembrava che il mondo intero venisse lacerato e compresso.


Il cielo grigiastro sopra di loro collassò completamente. Il potere terrificante che sfidava il buon senso riempì di ferite l’Imperatore dei Draghi dell’Inizio Assoluto.


Erano passati solo un paio di secondi, ma era già ferito ancora peggio di quanto lo era stato durante la guerra della Divina Regione Occidentale.


Sapeva che non poteva sfuggire dalla palude mortale in cui era sprofondato… dopotutto il potere che stava devastando il suo corpo non era qualcosa che apparteneva al loro universo.


ROAAAARRR!!


Era il ruggito più sconvolgente e afflitto che avesse fatto fino a questo punto. Stava ordinando a tutti i draghi dell’Inizio Assoluto di allontanarsi da questo posto e stava avvertendo tutti gli abitanti del suo territorio dell’arrivo della calamità. Allo stesso tempo, continuò a radunare tutto il suo potere per tentare di resistere un’ultima volta a questa minaccia estranea.


Cinquanta chilometri… cinque chilometri… trecento metri…


Più viaggiava, più il suo corpo si rompeva strato per strato. Inevitabilmente la sua ultima discesa divenne sempre più fiacca.


Quando arrivò a trenta metri da Mo Beichen, si ruppe in diverse grandi parti, si ridusse in innumerevoli pezzi più piccoli… e alla fine morì.


Non si sarebbe mai più sentito un ruggito di un Imperatore dei Draghi nel Regno Divino dell’Inizio Assoluto.


Alla fine, l’ultima resistenza di un orgoglioso e potente drago non riuscì ad entrare in contatto con l’ombra feroce dell’abisso.


Durante la guerra contro la Divina Regione Occidentale, aveva subìto un terribile attacco da parte di Long Bai ed era stato costretto ad affrontare gli Dei Drago dopo. Allora non era morto.


Dopo che Long Bai era perito, il titolo di drago più potente dell’attuale universo era passato a lui.


Ma oggi era morto senza poter nemmeno toccare il suo assassino.


<em>RUMBLE!!</em>


La sabbia nel raggio di cinquemila chilometri fu sollevata dalla caduta del cadavere del drago, ma riuscì solo a fare svolazzare i capelli e l’abito di Mo Beichen.


Mo Beichen abbassò le braccia con tranquillità e sbuffò: “La sua determinazione è forte, ma non è la scelta giusta per essere il nostro cane. L’orgoglio naturale di un drago ci ostacolerebbe sempre.”


“Prima che sua maestà arrivi, dobbiamo…”


<em>Shred!!</em>


All’improvviso il rumore di uno strappo interruppe Mo Beichen e lo scosse perfino per un istante. Volse subito lo sguardo verso la fonte di questa energia.


Un’aura incredibilmente tagliente aveva squarciato la pressione che aveva applicato alle due persone, liberandole temporaneamente.


L’improvviso rilascio fece cadere Jun Xilei. Allo stesso tempo, un raggio di spada colpì la Giada del Mondo alla sua vita, rompendola e facendole emettere un bagliore cremisi.


“Umpf?!” Le pupille di Mo Beichen tremarono. Sembrava non poter credere che esistesse qualcuno in questo universo capace di sfuggire alla sua soppressione con la forza.


Tuttavia reagì subito girando il palmo. Il buco si riempì all’istante e una grande pressione tornò ad assalire i due.


<em>Mhh!</em>


Jun Xilei emise un gemito soffocato mentre la forza di diecimila montagne premettero di nuovo su di lei.


Stavolta però riuscì a stringere i denti e a voltarsi verso il suo maestro. Il suo sguardo era pieno di infinita paura e tristezza.


Jun Wuming era rimasto in piedi e saldo anche se la pressione si era moltiplicata rispetto a prima. Si era rifiutato di piegare le ginocchia fino alla fine.


I suoi capelli bianchi danzarono lentamente mentre una patina di luce bianca avvolse il suo corpo. Ogni scia di energia era composta da decine di migliaia di aure di spada.


Anche nel suo sguardo danzavano innumerevoli lame.


Terminazione… della spada…


A Jun Xilei vennero in mente due parole che suscitavano incredulità e disperazione. Non si sarebbe mai dimenticata di questa scena finché fosse vissuta.


“È arrivata un’altra calamità. Quest’era è proprio tumultuosa.”


La voce calorosa e gentile di Jun Wuming risuonò nelle sue orecchie: “Non importa quanto sarà dura la strada di fronte a te Lei’er, continua a vivere.”


<em>Shred!</em>


Jun Wuming scattò e i suoi capelli, la sua carne, il suo sangue, le sue ossa, la sua volontà e perfino la sua anima si trasformarono in innumerevoli spade. Crivellarono l’aura di Mo Beichen, lo costrinsero ad indietreggiare e gli fecero cambiare espressione per la prima volta.


Nel frattempo, la divina luce cremisi della Giada del Mondo aveva avvolto completamente Jun Xilei. Lei mosse le labbra, ma svanì prima di poter dire una sola parola.


“Mmh?”


Lo sguardo di Mo Beichen scintillò. Trapassò all’istante lo spazio e arrivò nel punto dov’era stata Jun Xilei un momento fa, ma ciò che scoprì lo fece aggrottare.


Non credeva che un istante sarebbe stato sufficiente per fare scappare la sua preda. In effetti non c’erano quasi segni che era avvenuto un teletrasporto.


Attorno a lui, innumerevoli spade si stavano intrecciando e formando una formazione fantastica. Stavano danzando e scomparendo lentamente.


Era uno spettacolo surreale che il Re della Spada aveva lasciato nei suoi ultimi momenti. Era una sfortuna che nessuno dell’attuale universo potesse vederlo.


“Cos’è succeso Sir cavaliere?”


Chiesero a bassa voce i due uomini di nome Zhaoguang e Zhaoming dopo aver notato la sua espressione scontenta.


Mo Beichen scosse la mano un’altra volta per poi rispondere: “Quel vecchio ha trafitto in qualche modo il mio campo di forza e il potere spaziale che ha portato via quella ragazza era un po’ strano. Non posso trovare nessuna traccia di un teletrasporto.”


“Umpf! Sembra che la gente di questo mondo non sia completamente inutile dopotutto.”


“Eheh.” Nan Zhaoming ridacchiò: “Avrebbero potuto avere l’onore impareggiabile di diventare le prime guide dell’Abisso, ma invece hanno scelto di morire. Che schiocchi.”


Mo Beichen si voltò verso i sei uomini e ordinò: “Cercate l’uscita, dovrebbe condurre in un posto chiamato Regno degli Dei…”


“Il Regno degli Dei è la nostra vera casa e sarà il nostro nuovo mondo in futuro.”


“In quanto paggi e scudieri, dovreste aver già capito quanto sono grandi le vostre responsabilità e il vostro onore.”


Con uno sguardo che ardeva come il sole, spalancò le braccia e ringhiò: “Eliminate ogni ostacolo e controllate i regni! Sottometteremo questo mondo prima che sua maestà ci grazi con la sua presenza!”


…..


In una sala nei piani inferiori della città dell’Imperatore Yun.


Caizhi si era lasciata cadere a terra e stava ansimando pesantemente.


Aveva combattuto a piena forza per sei intere ore e adesso era completamente esausta. Tuttavia, il suo avversario, Yun Che, sembrava non aver finito nemmeno di scaldarsi. Si sedette accanto a Caizhi e le mostrò un sorriso di incoraggiamento: “Come previsto dalla mia Caizhi, il potere della tua spada sta diventando sempre più forte. Ho avuto la sensazione che mi scuotessi le ossa.”


Caizhi gli lanciò un’occhiata di sottecchi per poi sbuffare: “Ne dubito proprio. Le tue ossa sono ancora più dure della tua faccia tosta.”


Yun Che si toccò il viso fingendo di essere serio per poi chiedere: “Non è rimasto nessuno in questo mondo da uccidere per te, così perché stai coltivando con tale impegno Caizhi?”


Caizhi mostrò un lampo di sorpresa per poi rispondere: “Immagino che voglia solo raggiungere il livello di mio fratello.”


Yun Che rifletté per un momento per poi rispondere: “Credo che tu abbia già superato tuo fratello però.”


“Beh, non è ancora sufficiente!” Caizhi strinse gli occhi e disse con rabbia: “Finché non arriverà il giorno in cui picchierò quella Qingyue con le mie mani… umpf!”


Yun Che scoppiò a ridere per poi scuotere la testa: “Lo sapevo.”


Recentemente, le colpe di Qianye Ying’er del passato erano diventate la sua preoccupazione più grande.


Anche se l’intento omicida di Caizhi nei confronti di Qianye Ying’er era diminuito di molto da quando c’era stata la guerra della Divina Regione Occidentale, non significava che il suo odio era scomparso completamente.


Ogni volta che Caizhi e Qianye Ying’er si incontravano, lo scontro di sguardi e di aure era sufficiente a fare rizzare i capelli.


“Continuiamo!”


Caizhi si alzò ed evocò di nuovo la spada del Lupo Celeste Diabolico. Guardò in avanti e disse con grande serietà: “La Spada Crudele Distruttrice del Cielo è incredibilmente potente, ma può scatenare il suo potere solo quando è mossa da un odio esplosivo… la devo modificare in modo da poterlo fare anche senza. Solo allora potrò essere all’altezza del potere di mio fratello e del mio titolo come ultima Dea Stellare.”


“Molto bene!” Yun Che si alzò e stese la mano.


Tuttavia un tremito innaturale prese il sopravvento su Caizhi prima che lui potesse manifestare la spada. La luce divina nelle sue pupille brillanti si spense e la sua Energia Misteriosa divenne silenziosa.


Yun Che si accigliò e chiese preoccupato: “Cosa succede?”


Caizhi mormorò con tono incredulo: “L’Imperatore dei Draghi dell’Inizio Assoluto… è morto.”


“...?!” Yun Che rivelò un’espressione scioccata.


…..


Yan Uno, Yan Due e Yan Tre stavano sorvegliando l’entrata della grande sala e non stavano facendo nulla di particolare.


“Sigh.” Yan Tre sospirò. “È passato così tanto tempo da quando abbiamo ucciso qualcuno, stanno iniziando a prudermi le ossa. Quando finiranno questi giorni mortalmente noiosi?”


“Davvero?” Disse con tono cupo Yan Due. “Preferiresti tornare nel Mare d’Ossa dell’Oscurità Eterna?”


Yan Tre abbassò subito la testa.


Fu in quel momento che un Imperatore Divino si avvicinò alla sala. Era l’Imperatore Xuanyuan della Divina Regione Meridionale. Quando vide i tre Antenati Yama, si inginocchiò frettolosamente e calmò la sua aura. “Signori antenati Yama, Xuanyuan ha una questione urgente da riferire all’Imperatore Yun. Se voi…”


Prima che potesse finire, Yan Tre disse con tono roco e sinistro: “Il padrone al momento sta coltivando in isolamento. Non incontrerà nessuno per circa due mesi. Vai via.”


“Ma…”


“Sparisci!”


“Ah… sì sì sì.” L’aura diabolica dei tre Antenati Yama era assolutamente terrificante. Il loro rimprovero fu sufficiente a mettere a tacere l’Imperatore Xuanyuan e a farlo ritirare nel panico.


Due ore dopo, Cang Shitian discese dal cielo e atterrò nella città dell’Imperatore Yun.


Al momento Cang Shitian era un uomo diverso rispetto a prima. Il titolo di capo dei Tutori dell’Ordine gli dava una posizione leggermente superiore a quella di tutti gli Imperatori Divini e, al contrario dell’imperatore Xuanyuan, era rimasto calmo e composto anche di fronte ai tre Antenati Yama.


“Signori Antenati Yama, Shitian ha una questione urgente che richiederebbe la presenza di sua maestà. È dentro la grande sala al momento?”


“Il padrone al momento sta coltivando in isolamento. Non riceverà nessuno per due mesi circa. Vai via.” Ripeté Yan Tre con tono sinistro, ma languido. Era così annoiato che non poteva nemmeno disturbarsi ad aprire gli occhi.”


“Allora Shitian si congederà. Addio.”


Cang Shitian si girò e se ne andò senza sprecare un solo respiro.


“Puu!!” Yan Tre sputò con irritazione. “Ho detto vai, ma non di andartene immediatamente! Vogliamo solo un sacco da boxe e non ci accontenta nemmeno un po’?”


Yan Tre aveva appena finito di dire questo che lo spazio di fronte a lui brillò di rosso. Un momento dopo. Una persona cadde a terra pesantemente.


Era proprio Jun Xilei.


Per un paio di secondi, rimase in ginocchio a terra completamente smarrita. Poi tremò come se si fosse appena destata da un incubo, alzò lo sguardo e vide gli Antenati Yama.


Le lacrime iniziarono a rigare le sue guance, si alzò e si avvicinò frettolosamente ai tre. Tuttavia, era così confusa che inciampò e cadde di nuovo a terra. Prima di poter rialzarsi, gridò con voce singhiozzante: “Dov’è Yun Che… dov’è Yun Che? Ho bisogno di vederlo adesso!”


“Che audacia!” L’assonnato Yan Tre riaprì gli occhi e la rimproverò: “Chi sei tu per chiamare così il mio padrone, tu…”


Prima che potesse finire di parlare, qualcuno gli diede un calcio nel sedere e gli fece rimangiare ciò che stava per dire.


Yan Uno lo rimproverò dopo averlo calciato via: “Sei cieco?! È una donna!”


Questo destò Yan Tre dal suo torpore. Trattenne subito le parolacce che stavano per sfuggirgli dalla bocca.


La donna non era una consorte di Yun Che, ma le era stato dato il potere di teletrasportarsi direttamente nella capitale… ovviamente non poteva essere una donna qualunque!


“Ragazzina.” Disse Yan Due con un’espressione che pensava fosse “amichevole”. “Il padrone sta coltivando in isolamento, non può essere disturbato per un po’ di tempo. Che ne dici di porgergli visita in un altro momento?”


“N-no!” Jun Xilei avanzò e scosse forte la testa: “Devo vederlo immediatamente! Dov’è? Dov’è?! Yun Che… YUN CHE!!”
                                


                                



