---
title: Capitolo 1939 - Volontà del Qilin
pubDate: 2025-03-10T08:57:10.526Z
tags:
    - atg
---


Capitolo regolare,
0 capitoli in coda, 0/10
-Schadenfreude


Divina Regione Occidentale, regno dei Qilin.


Nuvole cupe si estendevano per il cielo, torcendosi e disperdendosi più volte. A terra, l’Imperatore dei Qilin osservò il fenomeno innaturale con un inspiegabile peso nel cuore.


Aveva mantenuto questa postura per molto tempo.


I quattro Qilin dell’Inchiostro e i guardiani erano dietro di lui. Il tremito spaziale innaturale aveva fatto tremare il mondo e la pressione invisibile che aveva mozzato il loro fiato un po’ di tempo fa li aveva spinti ad accorrere dal loro imperatore senza avere bisogno di un ordine.


“Sua maestà, non ci sono ancora notizie dall’Imperatore Yun?”


Un Qilin dell’Inchiostro ruppe il silenzio con una domanda.


L’Imperatore dei Qilin scosse la testa e rispose con tono grave: “Quel tremito spaziale di prima è tutto tranne che naturale e l’Imperatore Yun dovrebbe averlo già sentito. Ahimè…”


Tirò un lungo sospiro. “Quando un imperatore senza precedenti è stato incoronato e tutto il Caos Primordiale si è rallegrato, pensavo che sarebbe iniziata una lunga era pacifica. Ma questo… non può essere il presagio di un altro disastro, vero? Il nuovo universo non è nemmeno stabile…”


“Non c’è bisogno di preoccuparsi troppo sua maestà. Forse è stata una tempesta interdimensionale causata dal collasso di un antico regno segreto. E anche se fosse il presagio di un disastro… non è nulla che l’Imperatore Yun non possa affrontare, no?”


“...Lo spero.” Rispose un po’ distrattamente l’Imperatore dei Qilin. Non menzionò il tremito spaziale e la sensazione soffocante che gli aveva fatto ricordare subito del ritorno dell’Imperatrice Diabolica. Un altro Qilin dell’Inchiostro fece rapporto: “La sesta ondata di notizie è arrivata, sua maestà. Abbiamo confermato che il tremito spaziale proviene dall’entrata del Divino Regno dell’Inizio Assoluto. Tuttavia nessuno ha trovato anomalie o aure insolite fino ad ora.”


“In effetti, è strano che la città dell’Imperatore Yun non ci abbia ancora dato notizie od ordini.”


“...” Il Qilin abbassò la testa e divenne silenzioso. <em>Sto davvero rimuginando troppo?</em>


SHRED!!!


Prima che potessero finire di parlare, risuonò lo stesso rumore vicino alle loro orecchie. Infilzò i loro timpani come milioni di lame fino ad assordarli.


L’Imperatore e i quattro Qilin dell’Inchiostro erano alcune delle figure più potenti nel Caos Primordiali ma barcollarono tutti all’indietro e rimasero storditi per un istante.


L’Imperatore dei Qilin rilasciò la sua aura e riprese l’equilibrio in un istante. Quando alzò lo sguardo, iniziò subito a fissare una figura grigio argentata.


Dopo che il regno del Dio Drago era stato sconfitto, la capitale dei Qilin era diventata il bastione più potente di tutta la Divina Regione Occidentale. Le sue molte barriere e innumerevoli guardie rendevano quasi impossibile entrare anche di un solo passo.


Tuttavia la figura argentata aveva squarciato lo spazio ed era apparsa di fronte a loro in un istante. Sembrava che la potente difesa che non era mai stata trapassata per quasi un milione di anni non esistesse.


Era un’impresa che andava oltre le possibilità di Long Bai e perfino dell’impareggiabile imperatore Yun!


“Chi… sei?!” Gridò il Qilin dell’Inchiostro di fronte, il suo tono divenne freddo e severo mentre si riprendeva dallo shock. Nonostante la paura e la trepidazione, nascose bene le sue emozioni perché era un Qilin dell’Inchiostro ed erano nel loro territorio. Poteva essere da meno in quanto a forza, ma mai in quanto a spirito, almeno non subito.


Nessuno aveva mai visto questo estraneo, in effetti non riconoscevano nemmeno il potere imbevuto nella cospicua armatura grigio argentea. Ma era impossibile considerare quest’uomo come una persona difficile da notare.


L’estraneo si mise a fissare lentamente le figure più potenti della Divina Regione Occidentale. Sembrava che stesse osservando un gruppo di formiche.


“Umpf.” Lo sbuffo dell’estraneo sembrava arrogante e pieno di sdegno. “Non credevo che gli esperti più potenti di questa regione sarebbero stati i Qilin invece che i draghi. Ma sono passati molti anni da quando abbiamo ricevuto estranei vivi. Ha senso che le nostre informazioni siano datate da molto tempo.”


Il suo tono era arrogante al punto da essere insopportabile e le sue parole non avevano senso.


Non aveva emanato la sua aura, ma più forte era un coltivatore, più avrebbe rilasciato una pressione invisibile e intimidatoria e quella di questo sconosciuto pareva un abisso senza fondo. Le sue parole scioccarono come non mai l’Imperatore dei Qilin. Inspirò profondamente e fece gesto ai suoi uomini di non intervenire senza ricevere il suo permesso. Poi disse con tono calmo: “Sono Qi Tianli, l’attuale capo della razza dei Qilin. Se posso essere così audace, da dove viene e perché è qui, onorabile ospite?”


L’estraneo si era introdotto nella capitale dei Qilin e si comportava in modo ancora più orgoglioso dell’Imperatore Yun in persona, eppure l’Imperatore dei Qilin gli stava mostrando un rispetto quasi ossequioso… I coltivatori di basso livello o esperienza non poterono che sussultare scioccati vedendo la sua reazione.


“L’attuale capo della razza dei Qilin?” Mo Beichen guardò di nuovo verso il basso: “Non sei l’imperatore di questo universo?”


“Mi dà fin troppo credito, onorabile ospite.” Disse Qi Tianli mentre si spremeva le meningi per trovare le parole giuste. “Noi, i Qilin, siamo sempre stati una razza che conosce bene il suo posto fin da tempo immemore. Non ci piacciono i conflitti e non abbiamo mai cercato di governare l’universo. Ora siamo i servi dell’Imperatore Yun e non c’è una creatura vivente nel Regno degli Dei che non sapesse di lui… o così pensavo. Che non sappia della sua ascensione, onorabile ospite?”


Attorno a lui, i Qilin si scambiarono occhiate confuse. Com’era possibile che qualcuno non avesse ancora sentito dell’Imperatore Yun?


“Davvero?”


La risposta dell’uomo fu indifferente. In realtà non gli importava davvero chi fosse l’attuale sovrano del Regno degli Dei. Indipendentemente dalla sua posizione, erano tutti formiche che poteva schiacciare con un dito.


Ancora guardandoli dall’alto, scorse con lo sguardo i Qilin più forti presenti e dichiarò: “Ascoltate bene! Il mio nome è Mo Beichen e sono il Cavaliere Abissale che serve il Monarca Abissale e il Papa, e un pioniere dell’Abisso.”


“D’oggi in avanti, questo mondo sarà occupato dall’Abisso. Voi, creature di questo mondo, avete due scelte.”


Stese il braccio rivolgendo il palmo verso terra. Sembrava che l’intero regno dei Qilin fosse nelle sue mani. “Potete inginocchiarvi e sottomettervi a sua maestà o potete diventare parte del sangue e della fuliggine che spargerò per questo regno in preparazione dell’arrivo di sua maestà!”


Mo Beichen… il Monarca Abissale… il Papa… l’Abisso… queste incognite colpirono più volte Qi Tianli con la forza di un martello e non c’era nulla di più terrificante dell’ignoto in questo mondo. Prima che potesse dare la sua risposta, risuonò all’improvviso un grido arrabbiato: “Ah! Di sicuro sei la persona più vanagloriosa che abbia mai conosciuto per essere un selvaggio! Non so da quale roccia sei strisciato fuori, ma devi essere impazzito se credi di poter sottomettere il regno Qilin solo con parole vuote! Nemmeno un cane selvatico abbaia forte quanto te!”


“Silenzio Mingjie!”


Gridò Qi Tianli, ma era troppo tardi. Era stato troppo sbalordito dalla dichiarazione di quest’uomo per reagire in tempo.


Era stato Qi Mingjie a parlare ed era presente perché era il figlio dell’Imperatore Qilin. Godeva della posizione più elevata tra tutti i discendenti di Qi Tianli perché era arrivato negli stadi iniziali del Divine Master Realm alla giovane età di 1200 anni, che era praticamente un miracolo per la razza dei Qilin che cresceva lentamente. Sfortunatamente, non era ancora abbastanza potente da percepire l’aura terrificante che proveniva da Mo Beichen come invece potevano fare gli altri, e le conseguenze della sua debolezza si sarebbero rivelate un istante dopo.


Qi Mingjie chiuse subito la bocca dopo il rimprovero di suo padre. Poi si irrigidì e le sue pupille si allargarono. Questo perché Mo Beichen aveva alzato la mano e non solo aveva avvolto Qi Mingjie, ma l’intero regno dei Qilin con un’aura che poteva essere descritta solo come devastante.


“Eheheh…” L’uomo ridacchiò per poi dire con tono drasticamente diverso con la forza di un milione di montagne che si scontravano tra di loro. “Complimenti. Questo è proprio il momento in cui uno sciocco si fa avanti e dice a tutti qual è il costo della loro follia, e hai colto l’occasione senza fallire.”


Lo spazio tremò, il cielo e la terra sussultarono, e le nuvole cupe nel cielo si agitarono come larve morenti. Qi Tianli, i Qilin dell’Inchiostro e il resto dei Divine Master sbiancarono così tanto da sembrare cadaveri. A Qi Tianli in particolare sembrava che stessero per esplodere le palle degli occhi dalla pressione in cui era. Non c’erano parole per descrivere l’orrore che stava provando. Ogni cellula nel suo corpo gli stava dicendo che questo era un potere che non sarebbe dovuto esistere in questo mondo; nessuno nell’intero Caos Primordiale si sarebbe potuto opporre a quest’uomo.


“Chi non si sottometterà all’abisso… deve morire!”


“Aspetti! Per favore…”


Mo Beichen non aspettò che l’Imperatore dei Qilin si difendesse. Spinse la mano verso Qi Mingjie nel momento in cui disse la parola “morire”, costringendo l’Imperatore dei Qilin ad intervenire immediatamente.


Nonostante le sue paure, l’istinto di Qi Tianli di proteggere i suoi discendenti superò quello della ragione. La sua aura esplose mentre riempiva le braccia di potere divino e tentava di bloccare l’attacco di Mo Beichen.


RUMBLE!!


CREAK!!


L’intero regno dei Qilin crepitò come un palloncino strizzato. La fabbrica dello spazio sembrò cessare di esistere dalla quantità di distorsioni e i rimbombi dopo furono un misto di distruzione e dei suoni delle ossa di Qi Tianli che si rompevano.


Ancora una volta, la cognizione di terrore di Qi Tianli si rinnovò. Sapeva già che Mo Beichen era potentissimo, ma solo sopportando il suo attacco capì quanto era terrificante. Non solo aveva perso ogni percezione nelle braccia, erano piegate in un’angolazione di novanta gradi in modo innaturale. Stava schizzando sangue come una borsa di carne piena di buchi e il dolore che sentiva era così grande che non poteva nemmeno urlare di dolore.


Era l’Imperatore dei Qilin ed era stato sconfitto in un istante! Non solo, il nemico stava usando solo una mano! Non sarebbe dovuto essere possibile, ma stava accadendo proprio di fronte ai loro occhi!


“Sua maestà!”


Urlarono i quattro Qilin dell’Inchiostro mentre si precipitavano a salvarlo. Incanalarono i loro poteri e attaccarono con tutte le loro forze Mo Beichen.


La razza dei Qilin era potente, ma era difensiva per natura. Raramente avrebbero usato tutta la loro potenza a meno che non avessero altra scelta. Anche durante la guerra tra la Divina Regione Occidentale e quella Settentrionale, avevano per lo più combattuto in modo moderato e compassionevole.


Di conseguenza, cinque Divine Master di decimo livello Qilin non avevano mai combattuto con tutte le loro forze contro un nemico… fino ad ora.


Lo scontro di energia fu così potente che persino i guardiani e i Divine Master furono scaraventati lontano dal punto di impatto. Quando il polverone si calmò, il palmo di Mo Beichen si era fermato e l’intero regno era caduto nel silenzio.


Per un secondo, sembrava che lo spazio-tempo stesso si fosse fermato. A terra, l’Imperatore dei Qilin e i quattro Qilin dell’Inchiostro sembravano colti completamente dal terrore, i loro volti erano mortalmente pallidi e stavano tremando incontrollabilmente per la paura e lo sforzo. Nel cielo, con la mano appena alzata, Mo Beichen sembrava un dio impassibile che stava per condannare a morte le sue vittime.


Era una scena che avrebbe polverizzato ogni spirito combattivo.


In lontananza, Qi Mingjie era seduto a terra ad occhi e a bocca spalancati. Sarebbe dovuto scappare via, ma non poteva nemmeno ricordarsi come muoversi. Solo ora si era reso conto del perché suo padre si era comportato in quel modo e che tipo di esistenza aveva irritato con la sua impudenza.


“...”


Mo Beichen guardò verso il basso con sorpresa. Non si aspettava che il suo potere sarebbe stato fermato da mere formiche. Poi il suo sguardo brillò con freddezza mentre sogghignava lentamente: “Voi rifiuti credevate davvero di poter sfidare il potere di dio con i vostri miseri poteri? Quanto è pietoso e divertente.”


Chi nel Regno degli Dei, no, nell’intera storia del Regno degli Dei, avrebbe osato definire un Divine Master come un rifiuto?


Stavolta, una strana luce argentata apparì tra le sue dita e premette di nuovo la mano verso il terreno.


Il cielo sembrava già opprimente data la presenza di Mo Beichen, ma ora sembrava che si fosse condensato in nove palazzi celesti. La visuale dei cinque Qilin si offuscò e il mondo collassava e si scoloriva attorno a loro.


BOOM!!


Qi Tianli e i quattro Qilin dell’Inchiostro non capirono nemmeno cos’era successo. Un secondo la loro percezione stava fallendo e un attimo dopo stavano volando all’indietro schizzando sangue. Un vortice nero come la pece si era manifestato nel punto in cui erano un momento fa.


Era un risultato incredibile battere in un solo colpo i cinque Qilin più potenti, eppure Mo Beichen era rimasto completamente impassibile. Sembrava che avesse appena respinto un insetto dalla faccia.


Ora che non c’erano più ostacoli, fece di nuovo gesto di afferrare Qi Mingjie. Un palmo argentato volò verso il Divine Master negli stadi iniziali.


“MINGJIE!!”


Anche se aveva subìto un enorme colpo, l’Imperatore dei Qilin alterò con forza la sua traiettoria e si precipitò di nuovo verso Mo Beichen. Non aveva ancora recuperato la maggior parte della sua energia, ma cercò comunque di difendere il suo discendente.


SQUELCH! BOOM!


“GAH!!”


L’Imperatore dei Qilin urlò mentre la maggior parte della spalla destra fu disintegrata dal palmo argenteo. Tuttavia il suo coraggioso sacrificio servì solo a diminuire di un po’ la forza del palmo argentato.


“PROTEGGETE IL GIOVANE MAESTRO!!”


Ogni guardiano dei Qilin gridò allo stesso tempo mentre si precipitavano per proteggere Qi Mingjie. Nemmeno lo shock e l’orrore erano sufficienti per bloccare il loro istinto di proteggere un membro della loro razza.


Gli undici Guardiani Qilin riuscirono a raggiungere Qi Mingjie in tempo e si misero direttamente di fronte a lui, formando un bastione quasi impenetrabile di carne che perfino i più grandi Divine Master avrebbero avuto difficoltà a trapassare. Tuttavia il palmo argentato squarciò facilmente i loro corpi e tinse il mondo di fronte agli occhi di Qi Mingjie di rosso.


Tuttavia i loro sforzi non furono invano. Il palmo argentato alla fine si indebolì e fu perfino deviato dopo aver trapassato l’Imperatore dei Qilin e gli undici Guardiani Qilin, colpendo il terreno a circa trecento metri di fronte a Qi Mingjie ed esplodendo. Tuttavia non c’era modo che un Divine Master negli stadi iniziali potesse sopportare anche l’onda d’urto di un potere che superava i limiti di questo universo. Il giovane principe urlò mentre l’energia attraversò il suo corpo e crivellò il suo corpo con una facilità imbarazzante. Quando cadde a terra, le sue gambe si erano spezzate e il suo petto era stato ridotto a brandelli insanguinati. Ma era vivo.


“...” Mo Beichen strinse gli occhi. Era un Cavaliere Abissale, ma non era riuscito ad uccidere per ben due volte un mero Divine Master negli stadi iniziali. Stava iniziando ad irritarsi.


“Muori!”


Dichiarò mentre mandava una sfera di polvere grigio argentata verso Qi Mingjie. Squarciò lo spazio come la lama più tagliente al mondo, annientando qualsiasi cosa silenziosamente e spietatamente.


“MING… JIE!” L’Imperatore dei Qilin lottò per rialzarsi mentre ululava disperatamente.


“GIOVANE MAESTRO!” I Qilin dell’Inchiostro e gli undici Guardiani Qilin nelle vicinanze erano troppo feriti per salvare il principe, e ogni altro guardiano e Divine Master era stato scaraventato lontano dall’esplosione. Avrebbero sacrificato volentieri la vita per salvarlo, ma non riuscirono ad arrivare in tempo. Poterono solo rimanere a guardare mentre la polvere grigio argentata volava verso Qi Mingjie con la promessa di una morte certa.


“Padre…”


Qi Mingjie chiuse gli occhi e aspettò la morte, ma li riaprì di nuovo quando un grido triste lo scosse nel profondo. In qualche modo, una donna al Divine Sovereign realm aveva superato la pressione spirituale che aveva spento perfino spento lo spirito combattivo dei Divine Master di fronte a lui. Spalancò le braccia e cercò di bloccare con il suo corpo una forza che nemmeno cinque dei più potenti Qilin al mondo avrebbe potuto fermare.


Una paura diversa un milione di volte più intensa riempì ogni angolo dell’anima di Qi Mingjie. Senza pensare, urlò abbastanza forte da aprire un nuovo buco nel suo petto: “ZHEN’ER, NO!!!”


La donna Qilin non si mosse. Di fronte alla polvere, il suo potere sembrava potente come una brace morente in un mare d’oscurità.


Tuttavia, per la prima volta in cui Mo Beichen era disceso in questo regno, il suo sguardo spento tremò d’emozione. La sua mano si mosse per istinto e la polvere mortale che avrebbe consumato Qi Mingjie e la donna Qilin in un secondo si fermò e… scomparì sul posto.


“...” Mo Beichen strinse lentamente le dita tremanti. Non stava guardando nessuno, ma non attaccò più.


Nessuno se lo aspettava, ma mentirebbero se avessero detto che non apprezzavano questo momento di tregua. L’Imperatore dei Qilin tirò un lungo sospiro di sollievo e quasi perse i sensi sul posto.


Dietro, Qi Mingjie afferrò freneticamente la donna Qilin e la portò indietro nonostante le sue gravi condizioni.


“La… la ringrazio per aver mostrato pietà, venerabile.” Disse l’Imperatore dei Qilin con un profondo inchino nonostante gli mancasse una spalla. Poi si guardò dietro e gridò con severità: “Cosa stai pensando Mingjie? Scusati con il venerabile!”


Qi Mingjie era già spaventato a morte e tutto quello che era successo dopo aveva distrutto ogni briciolo di resistenza nelle sue ossa. Chinò frettolosamente la testa e disse: “Qi Mingjie si scusa per aver offeso il Venerabile con la sua ignoranza. La ringrazia per aver mostrato pietà ed è disposto ad accettare qualsiasi punizione per la sua offesa!”


Tuttavia Mo Beichen non stava guardando né lui, né l’Imperatore Qilin. Si accigliò mentre dichiarava con irritazione inspiegabile: "Sottomettetevi all’abisso o morite!”


Era la stessa richiesta di un momento fa, ma la differenza di pressione era diversa come il giorno dalla notte.


<em>Drip…


Drip…


Drip…</em>


Il sangue si stava accumulando sotto la mano dell’Imperatore Qilin e ogni goccia sembrava fredda come il ghiaccio. Piegandosi lievemente ed eliminando ogni sembianza di dignità dal suo tono perché non voleva irritare di nuovo Mo Beichen, Qi Tianli chiese: “Se posso essere così audace da chiedere, quando si riferisce all’abisso, intende… all’Abisso del Nulla?”


“Esatto.” Rispose senza emozione Mo Beichen.


“...” Il respiro dell’Imperatore Qilin accelerò. Ci mise un paio di secondi prima di riprendere il controllo. Il resto dei Qilin erano scioccati come lui.


“Non intendo offenderla, ma… a che livello è al confronto del Monarca Abissale e del Papa, venerabile?” Fece un’altra domanda nel tono più rispettoso possibile.


“Sciocco!” Mo Beichen strinse subito gli occhi. “Sono eternamente grato di essere nato per servire ai piedi del Monarca Abissale e credi che persone come me potrebbero essere paragonate a lui? Se non fosse per la tua stupidità e la tua ignoranza, ti avrei già condannato a morte un milione di volte per questa blasfemia!”


L’Imperatore dei Qilin era così scioccato che gli sfuggì: “Che sia… un Vero Dio?”


“Ah!” Mo Beichen sbuffò con sdegno. Mostrò uno sguardo pieno di fede assoluta mentre dichiarava: “Lo dirò solo una volta, così ascolta bene! Tutti gli dei dell’Abisso sono servi di sua maestà! È il dio di tutti gli dei!”


L’Imperatore dei Qilin deglutì udibilmente. Tutti gli altri rimasero così scioccati che gli si gelò il sangue nelle vene.


Quest’uomo era un mostro, eppure credeva fermamente che fosse un onore servire ai piedi di questo Monarca Abissale.


Inoltre era pieno di fede imperitura mentre parlava del “Monarca Abissale” o di “sua maestà”.


Quanto era potente questo Monarca Abissale? A proposito, questo Mo Beichen aveva anche menzionato che serviva il “papa”. Anche lui era un dio tra gli dei?


Questo era un livello di potere che superava perfino i limiti della loro immaginazione.


Mo Beichen li guardò dall’alto e la sua espressione tornò ad essere piena di cupo disprezzo: “Ora hai capito?”


Istintivamente l’Imperatore dei Qilin si abbassò ancora un po’. Fece un’ultima domanda con tono tremante: “D-dovrei saperlo, ma… se noi della razza dei Qilin giurassimo di servire sua maestà come suoi leali sudditi, ci… garantirà la pace… quando grazierà il Regno degli Dei con la sua presenza?”


“Leali sudditi?” Sembrava che Mo Beichen avesse sentito la battuta più ridicola al mondo: “Credete di meritare di servire sua maestà come leali sudditi? No. Siete al massimo degni di diventare suoi servi o schiavi al massimo.”


“...” L’Imperatore dei Qilin non poté dire nulla in risposta.


“Potrei massacrarvi come bestiame. In effetti avrei dovuto annientare la vostra intera razza per la vostra offesa di prima.” Mormorò Mo Beichen con un tipo di serietà che li raggelò fino all’osso. “Sapete perché siete ancora vivi? È perché è un’anima compassionevole che odia le uccisioni indiscriminate e i potenti che maltrattano i deboli. Non importa quanto siete miseri, è il solo che ha il diritto di decidere il vostro fato!”


“Il Monarca Abissale grazierà questo universo con la sua presenza in pochi anni. È mio desiderio dargli un mondo pulito dove ogni creatura vivente si arrenderà a lui dal profondo dell’anima, non un posto senza vita pieno di sangue e morte.”


“Così… sarete le guide che illumineranno la via per una nuova era o sarete gli sciocchi che dobbiamo eliminare per fare strada all’arrivo di sua maestà?”


L’Imperatore dei Qilin si stava già inginocchiando prima che Mo Beichen finisse la frase. La sua testa era ad un capello di distanza dal toccare il terreno.


Questo Mo Beichen era enormemente forte e non era affatto un uomo compassionevole. Tuttavia aveva evitato di abusare dei suoi poteri e aveva mostrato compassione per via del decreto del suo imperatore. Forse stava cercando di fare compromessi per trarne più guadagno in seguito, ma Qi Tianli sinceramente non poteva pensare ad un motivo per cui non avrebbe potuto ottenere ciò che voleva con la forza. Inoltre, se ciò che era stato detto riguardo al Monarca Abissale era accurato, allora il dio degli dei non solo non era dittatoriale, ma era benevolente al punto da non sembrare adatto a governare.


Aspetto più importante da notare però era che sarebbe entrato nel Regno degli Dei tra pochi anni… era più o meno già deciso.


“Grazie per la sua guida venerabile. La razza dei Qilin farà del suo meglio per aiutarla a riformare il Regno degli Dei e a convincere tutti ad accettare il governo del Monarca Abissale.”


L’Imperatore dei Qilin sapeva cosa voleva Mo Beichen. Il modo più veloce per prendere controllo dell’intero Regno degli Dei era usare il potere locale come portavoce. E sfortunatamente per lui, era la persona perfetta per un lavoro del genere.


Prima l’Imperatore del Drago, poi l’Imperatore Yun. E ora l’Abisso…


Non pensava che sarebbe vissuto abbastanza a lungo da passare per così tanti maestri. Il fato doveva pensare che fosse un giocattolo interessante per prenderlo in giro in questo modo.


Non aveva altra scelta però.


Aveva sentito il potere di Mo Beichen con il suo corpo. Era una forza soverchiante che nessuno nell’universo avrebbe potuto affrontare.


Era solo una pedina nel quadro complessivo.


<em>Spero che non mi biasimi per questo sua maestà. Non c’è nulla che mi hai mostrato che potrebbe affrontare un potere del genere.’</em>


Poteva già prevedere il tragico fato di Yun Che. L’era del giovane era appena iniziata ed era già sul punto di tramontare.


“Sei sia fortunato che flessibile. Sono buone qualità da avere, sia nell’Abisso che nel Regno degli Dei.” Mo Beichen lodò Qi Tianli. “Se portiamo questo universo misero alla sottomissione spargendo il meno sangue possibile, sono certo che sua maestà ne sarebbe contento. Naturalmente sarai ricompensato con la pace che desideri.”


“G… grazie ancora per averci garantito l’opportunità di servire il Monarca Abissale, venerabile.” Disse l’Imperatore dei Qilin. Tuttavia il tremito del suo cuore non si era fermato per un secondo.


Se resistere era futile, allora l’alternativa migliore era salvare più vite possibile.


A parte la razza dei Qilin, gli venne in mente la razza dei Draghi Blu.


Sfortunatamente la sua figlia acquisita, l’imperatrice dei Draghi Blu, non era “flessibile” come lui. Era indifferente e rigida. Stava già cercando l’occasione di chiedere un incontro con lei.


“Molto bene.” Mo Beichen rispose con tono freddo: “Ora aggiornami sull’attuale stato di questo mondo. Voglio sapere anche chi è il cosiddetto Imperatore Yun!”


“Sì, sì.” L’Imperatore dei Qilin stava sanguinando all’impazzata e stava soffrendo per le ferite, ma si forzò ad ignorare il dolore e iniziò: “Il nome intero dell’Imperatore Yun è Yun Che ed è l’imperatore più potente che governa tutto il Caos Primordiale. È anche il primo vero imperatore che ha portato tutte le quattro regioni divine sotto il suo controllo…”


…..


La comparsa di Mo Beichen nel regno dei Qilin era stata relativamente calma, ma lo stesso non si poteva dire per la Divina Regione Orientale.


Nan Zhaoming, Nan Zhaoguang e i quattro paggi al momento stavano volando verso est. Le loro aure terrificanti sondarono innumerevoli regioni stellari e terrorizzarono chi le sentiva.


La loro destinazione era…


Il regno della Canzone Glaciale!


Il motivo per cui l’avevano scelto era per via della sua presenza divina più forte.


Nan Zhaoming inghiottì energia commentando: “Un tempo ho sentito il papa dire che la nostra durata di vita dovrebbe aumentare di diverse volte, anche dieci volte, se fossimo riusciti ad entrare nel Regno degli Dei, ma non potevo credere che fosse vero fino ad ora.”


“Questo… questo mondo sarebbe dovuto appartenere a noi!” Nan Zhaoguang ringhiò con odio mentre sondava a sinistra e a destra. “Queste misere creature osano fare una vita lussuosa che nemmeno noi ci sogniamo mentre noi altri possiamo solo lottare nella polvere abissale? Meritano tutti di morire!”


“Non dimenticarti del consiglio del sir cavaliere. Possiamo uccidere, ma non indiscriminatamente.” Ricordò Nan Zhaoming. “La nostra coltivazione non è ancora sufficiente, ma c’è ancora una possibilità che verremo nominati cavalieri perché siamo diventati i pionieri. Non c’è bisogno di macchiarci le mani e diminuire la nostra gloria con il sangue di questa gente comune.”


“Umpf!” Nan Zhaoguang rispose con un grugnito.


“Non preoccuparti. L’ubbidiente vivrà e il ribelle perirà.” Nan Zhaoming sogghignò: “ E ci saranno molti stupidi ribelli almeno per i primi due anni. Dopotutto se c’è una cosa che non manca ad ogni mondo sono gli sciocchi.”


All’improvviso Nan Zhaoming e Nan Zhaoguang diventarono silenziosi e spostarono lo sguardo in avanti allo stesso tempo.


<em>Ding!</em>


Ci fu un bagliore blu nel cielo stellato e la temperatura attorno precipitò all’istante.


Allo stesso tempo, una donna simile ad una fata coperta da una foschia gelida sembrò apparire dal nulla.


Il suo abito bianco era più puro della neve e i suoi capelli gelidi sembravano poter esistere solo in un sogno. Metà del suo volto era coperto dalla nebbia, rivelando solo un paio di occhi così freddi che sembravano trafiggere l’anima.


“Chi siete?” Mormorò con un tono gelido e spietato.


Nan Zhaoming e Nan Zhaoguang si accigliarono lievemente per poi sbuffare allo stesso tempo: “Una donna? Sorprendente.”


“È perfetto. Se solo il resto di questi miserabili si consegnassero alla nostra porta.” Disse Nan Zhaoming sondando la donna di fronte a lei. Era senza dubbio la coltivatrice più potente di questa regione divina, l’Imperatrice della Canzone Glaciale, Mu Xuanyin!
                                                                                        



