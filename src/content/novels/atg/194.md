---
title: Capitolo 194 – L'imminente Torneo Ventoblu
pubDate: 2023-11-17T14:00:10.549Z
tags:
    - atg
---


Il primo tra i Tesori Celesti!

Persino nelle mani di un mortale, avrebbe potuto massacrare gli Dei e stravolgere i Cieli!

La descrizione di quella Spada Ancestrale Heaven Punishing creava un sincero stupore nel cuore di chi la sentiva. Era come una spada proveniente dal mondo delle leggende; potente, così tanto da essere un qualcosa di astratto che non avrebbe mai potuto esistere nella realtà.

La Sky Poison Pearl era un altro dei sette Tesori Celesti e Yun Che sapeva alla perfezione quanto fosse grande il suo potere. Con la Sky Poison Pearl, lo Yun Che del passato era riuscito a seminare il caos per l'Azure Cloud Continent per sette anni, uccidendo innumerevoli esperti più forti di lui anche se aveva una Profound Strength solo leggermente superiore alla media. Il principale vantaggio della Sky Poison Pearl non erano le sue capacità offensive, che però erano comunque terrificanti, quindi la potenza distruttiva della Spada Ancestrale Heaven Punishing, il più prezioso dei Tesori Celesti, doveva essere semplicemente oltre ogni immaginazione.

Forse era esagerato dire che poteva massacrare gli Dei e stravolgere i Cieli anche nelle mani di una persona normale, ma senza dubbio la sua forza era estrema.

“Perché vuoi che io trovi questa spada?” chiese Yun Che, ancora scioccato.

“Perché...” la voce del Drago Primordiale Azzurro divenne improvvisamente molto triste: “Perché mia figlia è sigillata all'interno della Spada Ancestrale Heaven Punishing! Sia il suo corpo fisico che il suo spirito sono imprigionati in quella spada!”

Yun Che: “Tua... figlia?”

Jasmine: “...!!”

"Dopo la caduta degli Dei, la Spada Ancestrale Heaven Punishing non è mai stata vista. Spero che sia ritrovata, eppure l'idea che qualcuno possa riuscirci mi terrorizza. Infatti se non sarà mai trovata, mia figlia rimarrà per sempre sigillata al suo interno, dovendo soffrire in eterno a causa dell'oscurità e della solitudine. Ma se qualcuno entrasse in possesso di quella spada... se fosse una persona avida e crudele, dopo essere stata liberata mia figlia diventerebbe uno strumento nelle sue mani... in fin dei conti, mia figlia discende dalla stirpe pura del Dio Drago!"

“Voglio che sia tu a trovare quella spada, perché...”

Il Drago Primordiale Azzurro continuò con un tono molto serio: “Io credo nella tua personalità. Sei una persona degna di fiducia. Se quella spada sarà nelle tue mani, sono convinto che mia figlia potrà essere al sicuro.”

Yun Che rise di sé stesso:“Drago Primordiale Azzurro, non intendo rifiutare la tua richiesta, solo che... mi sopravvaluti troppo. Non ho mai sentito parlare del luogo che hai nominato, né so dove possa trovarsi. Da quello che hai detto, in quel luogo vivono le persone più forti in assoluto, che hanno ereditato per moltissime generazioni abilità un tempo appartenute ai Veri Dei. Io sono solo un ragazzo al True Profound Realm. Quel luogo è troppo distante e anche se lo raggiungessi, con le mie capacità non potrei mai sopravvivere. Non so ancora nemmeno se sarò mai in grado di lasciare l'Impero Ventoblu. Non ho nessuna possibilità di riuscire a portare a termine la tua richiesta.”

“Capisco.” rispose gentilmente il Drago Primordiale Azzurro: “Ti ho affidato un compito impegnativo, difficile quanto scalare i Cieli. Non ho il diritto di costringerti a fare ciò che ti ho chiesto. Spero soltanto che se un giorno metterai piede nel Regno degli Dei, proverai a cercare la Spada Ancestrale Heaven Punishing. Se per tutta la vita non lascerai questo continente, allora sarai libero di ignorare la mia richiesta.”

Il motivo più importante tra quelli che avevano spinto il Drago Primordiale Azzurro ad affidare quel compito scioccante a Yun Che era la presenza di Jasmine. Senza di lei Yun Che senza dubbio non avrebbe mai potuto raggiungere quel mondo. Forse non avrebbe neppure saputo della sua esistenza per il resto della vita. Comunque al momento la vita di Jasmine era legata alla sua e le sue abilità divine gli erano state donate da lei. Non si poteva più negare che Yun Che avesse qualche possibilità di visitare quel mondo.

Dato che il Drago Primordiale Azzurro gli aveva detto tutto questo, ovviamente Yun Che non aveva più altre obiezioni. Annuì sinceramente e rispose: “D'accordo, mi ricorderò delle tue parole. Se davvero ci sarà un giorno in cui raggiungerò quel luogo, sicuramente cercherò quella spada... se la troverò, tenterò di spezzare il sigillo e di permettere a tua figlia di vedere di nuovo la luce del giorno.”

“... la tua voce è totalmente sincera e non hai mostrato segni di esitazione neppure per un attimo, ho scelto la persona giusta. Grazie per la tua promessa.” disse il Drago Primordiale Azzurro con grande gratitudine: “Il mio clan di Draghi Divini non è mai stato in debito con nessuno. Non lascerò che tu te ne vada senza una ricompensa... questo residuo della mia anima ha ancora un po' di Sangue del Dio Drago. Aprire i portali per le Prove e donarti il mio sangue mi è costato un caro prezzo. Quest'anima sopravviverà per al massimo altri tre anni. Inoltre questa è l'ultima rimasta delle mie anime residue. Quelle che ho lasciato in altri regni sono svanite dopo aver donato le loro abilità. Vorrei lasciare a te tutto ciò che mi resta, ma per adesso sei troppo debole. Anche con i poteri divini del Dio Malvagio e del Dio dell'Ira a proteggerti, non saresti in grado di ereditare la mia forza.”

"Ti aspetterò per tre anni. Se entro allora avrai raggiunto l'Earth Profound Realm, torna da me. Ti donerò il mio ultimo 'Midollo del Dio Drago' e l'ultima 'Anima del Dio Drago'!"

Tuttavia, resisterò solo per i prossimi tre anni. Dopodiché, tutto ciò che resta di me svanirà nel nulla, resteranno solamente i miei rimpianti.”

Midollo del Dio Drago, Anima del Dio Drago... indipendentemente da cosa fossero, se nel loro nome erano presenti le parole “Dio Drago” dovevano essere molto potenti, anche se fosse stata soltanto una scaglia caduta dal suo corpo. Yun Che non poteva resistere ad una tentazione come quella: “Va bene! Entro tre anni... No! Entro due anni, raggiungerò l'Earth Profound Realm! Quando ci sarò riuscito, ti assicuro che tornerò da te.”

“Ahah, ottimo... ottimo.”

Il Drago Primordiale Azzurro annuì, soddisfatto. Poi, i suoi due occhi azzurri che galleggiavano a mezz'aria sparirono lentamente.

L'oscurità che circondava Yun Che svanì rapidamente e apparve una debole luce. Yun Che si guardò intorno e si accorse di essere tornato nel centro della Terra Desolata, nella grotta buia.

“È ora che tu vada. Ricorda ciò che ti ho detto. Quando raggiungerai l'Earth Profound Realm, devi assolutamente tornare qui da me. Non lo faccio per il tuo bene, ma perché mi auguro che possa esserci anche un solo briciolo di speranza in più per mia figlia.”

“Non preoccuparti. Con delle ricompense così grandi come quelle che hai promesso, non me ne dimenticherò.” rispose Yun Che.

“Ora il tuo piano è tornare nel luogo di cui mi hai parlato?”

Yun Che guardò verso l'uscita della caverna e percepì la forza che ora aveva in corpo. Strinse i pugni con forza e disse seriamente: “La prima cosa da fare, ovviamente, è riuscire a andarmene dal centro della Terra Desolata senza morire!”

La zona centrale della Terra Desolata era il territorio delle Sky Profound Beast. Più in là c'era quello delle Earth Profound Beast. Quando era arrivato lì, Yun Che era sotto la protezione di Chu Yuechan, ma ora era da solo. Al momento per Yun Che quelle zone erano spaventose oltre ogni immaginazione e a ogni passo nascondevano pericoli mortali.

Per lui, andarsene dalla Terra Desolata sarebbe stato difficile quanto superare le Prove del Dio Drago, ma quella “prova” non intimidì Yun Che. Negli ultimi giorni la sua Profound Strength era cresciuta continuamente, per un totale di sei livelli, quindi aveva bisogno di combattere molto per stabilizzarla.

"Ti auguro buon viaggio."

Yun Che sorrise e annuì. Si congedò dal Drago Primordiale Azzurro e si diresse verso l'entrata della grotta, raggiungendo la Terra Desolata, dove i pericoli erano ovunque...

Il tempo era trascorso in silenzio. Senza che nessuno se ne accorgesse, l'inizio del Torneo Ventoblu era sempre più vicino.

In passato era stato disputato una volta ogni dieci anni, ma ora l'intervallo tra un torneo e l'altro era stato abbreviato a tre anni. Anche se la frequenza dei tornei era aumentata, i vari Sect di grandi dimensioni non lo consideravano meno prestigioso di prima.

La classifica del Torneo Ventoblu decideva il livello di un Sect. Si poteva dimostrare la propria forza e la propria autorità ottenendo un buon piazzamento nel torneo. Se un Sect praticamente sconosciuto avesse portato uno studente straordinario e fosse riuscito a classificarsi tra i cento migliori, sarebbe diventato famoso da un giorno all'altro. Anche gli aspiranti discepoli di quel Sect sarebbero diventati moltissimi.

Per i Sect che si trovavano all'apice del potere, ottenere una buona posizione in classifica era vitale perché avrebbe deciso il loro prestigio e il loro potere per i tre anni successivi.

E il prestigio era solo una delle ragioni per cui i grandi Sect ritenevano importantissimo il Torneo Ventoblu. Per prima cosa, gli allievi classificati ai primi dieci posti avrebbero ricevuto premi preziosissimi, specialmente i primi tre, perché sarebbero stati donati dalla Regione Mighty Heavenly Sword, uno dei Quattro Luoghi Sacri. Quei premi erano oggetti che i soldi non potevano comprare; persino i Sect più potenti dell'Impero Ventoblu non avrebbero potuto permettersi nulla del genere! Inoltre, i dieci Sect più forti avrebbero avuto il diritto di esplorare il “Regno Segreto Heaven Basin”, che si poteva visitare solo una volta ogni tre anni.

Tutti i Sect consideravano l'accesso al Regno Segreto Heaven Basin il premio più importante in assoluto.

L'unica ragione per cui il periodo tra un torneo e l'altro era stato ridotto a tre anni era perché l'intervallo tra un'apertura e la successiva era passato da dieci anni a cinque e poi a tre.

Finora nessuno aveva scoperto quali fossero le origini del Regno Segreto Heaven Basin, c'erano solo varie voci secondo le quali si trattava di un Dominio indipendente, creato da un praticante incredibilmente forte che aveva raggiunto almeno il Sovereign Profound Realm e che l'aveva portato nell'Impero Ventoblu per qualche motivo sconosciuto. Tuttavia le sue vere origini non erano importanti. L'importante era che senza alcun dubbio nel Regno Segreto Heaven Basin erano nascosti moltissimi tesori. Chiunque ci entrasse ritornava sempre carico di materiali di grande valore. Inoltre, anche se quel “Regno Segreto Heaven Basin” si era aperto innumerevoli volte, nessuno aveva mai appurato con precisione quanto fosse vasto. In molti credevano che i tesori più preziosi di quel Regno dovevano ancora essere trovati.

Man mano che l'inizio del Torneo Ventoblu si avvicinava, molti dei Sect più potenti erano segretamente occupati coi preparativi.

Questo valeva anche per il Palazzo Profound Ventoblu. Tuttavia per varie ragioni, stavolta i loro preparativi erano stati particolarmente affrettati e fatti all'ultimo momento. Mancavano solo tre giorni all'inizio del torneo e molti Sect erano già in viaggio verso la Heavenly Sword Villa. Invece il Palazzo Profound Ventoblu stava ancora tenendo una competizione interna per decidere quali studenti l'avrebbero rappresentato.

Come aveva chiesto Cang Yue, la selezione tra gli allievi del Palazzo Interno, che doveva essere tenuta un mese prima, era stata rimandata di due settimane.

Fu solo quella sera che finalmente furono scelti i discepoli che avrebbero partecipato al torneo. Con passi affrettati, Qin Wushang si recò personalmente al Palazzo Moon Embracing, dove al momento si trovava Cang Yue, per comunicarle i risultati della competizione.

"Principessa, abbiamo l'esito della selezione tra gli studenti del Palazzo Interno. Come c'era da aspettarsi, i primi tre classificati sono anche i primi tre allievi della Heavenly Profound Ranking."

Cang Yue prese in silenzio la lista di nomi consegnatale da Qin Wushang, che però notò che dietro la sua calma era nascosta... una specie di apatia, come se il suo cuore fosse morto.
Sospirò senza fare rumore, non poteva fare altro. Quel Yun Che non aveva solo un talento sbalorditivo in quanto a Profound Strength, sembrava davvero che avesse una sorta di potere anormale; aveva davvero fatto innamorare di sé le Principessa dell'Impero Ventoblu che aveva respinto con decisione anche Fen Juecheng, al punto che ora era così depressa da lasciare che il proprio cuore morisse.

"Fang Feilon, secondo livello dello Spirit Profound Realm; Feng Bufan, terzo livello dello Spirit Profound Realm; Fen Juechen, quinto livello dello Spirit Profound Realm..." Cang Yue lesse tutta la lista a bassa voce, in un solo respiro. Poi chiese con un tono stranamente distratto: “Quindi questi sono esattamente i primi tre classificati nella Heavenly Profound Ranking. Se ricordo bene, quando otto mesi sono tornata a palazzo Fang Feilong e Feng Bufan avevano già vent'anni. Non saranno oltre il limite d'età?”

"Vostra Maestà, non dovete preoccuparvi. A Fang Feilong e Feng Bufan manca ancora circa un mese prima di compiere ventuno anni, quindi non superano il limite consentito. Ho persino usato una Pietra di Valutazione del Profound per verificare l'età delle loro ossa, e posso confermare che hanno ancora vent'anni." rispose con rispetto Qin Wushang.



