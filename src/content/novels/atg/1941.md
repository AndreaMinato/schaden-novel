---
title: Capitolo 1941 - Furia dell’Imperatore
pubDate: 2025-03-10T08:57:10.527Z
tags:
    - atg
---


Capitolo regolare,
0 capitoli in coda, 0/10
-Schadenfreude


Il grido della fenice stava ancora risuonando quando Mu Xuanyin era diventata tutt’uno con l’immagine della fenice di ghiaccio e la spada della Principessa Glaciale si caricò con un’energia incredibile. Cupa e determinata, cercò di infilzare l’ombra inevitabile con l’Oblio della Luna Distrutta.


“Chii!!”


L’oscurità si scontrò con il ghiaccio appariscente. Le esplosioni erano assordanti e la foschia blu riempì lo spazio per poi scoppiare come una stella nella notte cupa. La luce sopraffece l’oscurità e si diffuse per gli innumerevoli astri e regni stellari vicini.


Questo era il secondo avvertimento a Yun Che di stare lontano.


Il bagliore gelido infilzò gli occhi di Nan Zhaoguang e fece rimpicciolire le sue pupille. Allo stesso tempo, la sua mano stesa fu fatta a pezzi mentre il contrattacco di Mu Xuanyin forava il centro del suo palmo. Sangue scuro schizzò ovunque.


“Hiss… questa donna!” Mormorò a denti stretti Nan Zhaoming.


Mu Xuanyin aveva riversato tutto il suo potere divino della Fenice di Ghiaccio nel suo attacco finale e il risultato era stato tanto sbalorditivo quanto splendido. Sfortunatamente, il divario di forza tra lei e Nan Zhaoming era troppo vasto. Il gelo bruciante durò solo per un paio di secondi per poi diminuire rapidamente e presto cominciò ad essere rotto uno strato dopo l’altro dall’energia oscura di Nan Zhaoming.


Nan Zhaoming rimase scioccato, ma presto si ricompose e sigillò la ferita nel suo palmo con energia oscura. Allo stesso tempo, il suo sguardo divenne un po’ più truce. Non si aspettava che la donna gli avrebbe dato una seconda piacevole sorpresa, ma la sua resistenza rafforzò solo il suo desiderio di catturarla.


L’oscurità riempì velocemente il vuoto mentre la luce gelida diminuiva esponenzialmente. Alla fine, perfino la luce attorno a Mu Xuanyin aveva iniziato a spegnersi. Quando Nan Zhaoming girò di scatto il suo palmo fradicio di sangue, lei tremò come se fosse stata colpita duramente, la luce della spada della Principessa Glaciale sparì come se non fosse mai esistita. Allo stesso tempo, l’oscurità coprì quasi metà del suo corpo in un istante.


“È interessante come resisti…” Nan Zhaoming la lodò, “ma sfortunatamente…”


Fu in quel momento che risuonò un forte fischio da lontano. Un paio di immense Energia Misteriosa colpirono l’oscurità allo stesso tempo e bloccarono l’attacco.


Allo stesso tempo, un raggio dorato trafisse il vuoto distante come un fulmine e avvolse la vita di Mu Xuanyin. Non le fece del male però. La seconda energia misteriosa entrò in contatto con Mu Xuanyin, si trasformò in Energia Misteriosa oscura ed esplose, uscendo fuori dai confini dell’energia oscura di Nan Zhaoming, proprio nel momento giusto. Un turbine nero come la pece che assomigliava all’entrata di un abisso infinito vorticò dov’era stata un secondo prima.


Mu Xuanyin era stata tirata indietro per almeno cinquanta chilometri prima di fermarsi vicino ad un’altra donna.


l'Energia Misteriosa oscura che copriva l’oggetto misterioso scomparì per rivelare Oracolo Divino. Dopo che lasciò andare Mu Xuanyin, si avvolse attorno al braccio liscio della sua padrona invece di tornare alla sua vita. L’aura dorata attorno alla salvatrice di Mu Xuanyin era fredda come quella di un serpente velenoso pronto a consumare la sua preda da un momento all’altro.


Era Qianye Ying’er naturalmente.


Yun Che le aveva detto di non intervenire senza il suo permesso, ma chiaramente non stava prendendo in considerazione il suo avvertimento.


Dietro di lei, Qianye Wugu e Qianye Bingzhu fluttuavano con espressioni severe.


“Chi sono?!” Chiese con tono gelido Qianye Ying’er.


“Non hai sentito il mio avvertimento?” Rispose Mu Xuanyin ansimando pesantemente. Il sangue stava colando dalle sue labbra nonostante stesse facendo del suo meglio per contenere le sue ferite. “Non saresti dovuta venire.”


“È il primo giorno in cui mi conosci? Umpf!” Qianye Ying’er sbuffò imperiosamente per poi chiedere di nuovo: “Chi sono loro?!”


“Sono estranei! Persone che non appartengono a questo mondo!” Rispose Mu Xuanyin con tono gelido. Aveva dato due preziosissimi avvertimenti con il grido della fenice e il suo attacco finale, ma le erano costati caro. Dubitava molto che lei e Qianye sarebbero riuscite a scappare.


La sua risposta sbalordì Qianye Wugu e Qianye Bingzhu, ma capirono velocemente la situazione. Era la sola reazione possibile considerato quanto avevano visto.


“Eheheh!” Nan Zhaoguang gettò un’occhiata verso la mano ferita di Nan Zhaoming e ridacchiò: “I quattro esperti più forti di questa regione divina si sono radunati in un posto solo. È perfetto.”


“...” Qianye Ying’er era già stata scossa dalla turbolenza di prima, ma si era resa conto della pessima situazione solo adesso. Stava per dire qualcosa quando sentì il sussurro di Mu Xuanyin: “Preparatevi a scappare con tutte le vostre forze… è la sola opzione.”


“L’imperatrice della Canzone Glaciale ha ragione.”


Disse Qianye Wugu mentre lui e l’altro antenato del Brahma si spostavano davanti a Qianye Ying’er. Nonostante la situazione disperata, il suo tono era rimasto calmo come sempre. “Sembra un incubo, eppure lo stiamo vedendo con i nostri occhi. Imperatrice divina, per il Brahma… no, la stirpe Qianye, devi pensare alla tua incolumità ad ogni costo.”


Prima che una delle due donne potesse rispondere, una forza enorme le aveva già spinte lontano.


Allo stesso tempo, le due antiche figure si lanciarono in avanti come aquile ed evocarono un potente muro invisibile con tutte le loro forze.


Quando i due antenati del Brahma si avvicinarono al nemico e percepirono la sua potenza, si erano resi conto di quanto si erano sbagliati a non aver trattenuto Qianye Ying’er con la forza.


Non erano abbastanza senili da pensare che gli estranei avrebbero permesso alla loro preda di sfuggire dalla loro presa, così speravano che tutta la loro forza sarebbe stata sufficiente a fermarli anche solo per un momento e guadagnare una piccola speranza per Qianye Ying’er.


Estranei… persone che non appartenevano al Caos Primordiale…


Prima avevano creduto fermamente che il resto dei discendenti del Monarca del Brahma sarebbe vissuto in pace in eterno sotto il governo assoluto di Yun Che e che avrebbero recuperato la gloria di un tempo in diecimila anni.


E pensare che una nuova minaccia impossibile sarebbe apparsa in pochi anni…


“Ahahahah!” Nan Zhaoming capì subito le loro intenzioni e rise come un pazzo: “Credete di poter scappare? Non dirò che è una scelta sbagliata, ma credete davvero di poterlo fare?”


Mentre lo scudiero stese il braccio sinistro verso i due antenati del Brahma, i vecchi radunarono tutto il loro potere divino finché i loro capelli non danzarono all’impazzata e i loro occhi brillarono come un paio di piccoli soli. Alla fine scatenarono tutto il potere che avevano a disposizione contro il nemico.


Fu in quel momento che accadde un imprevisto. Nan Zhaoming si irrigidì a metà attacco come se qualcuno avesse lanciato un incantesimo su di lui. Allo stesso tempo, all’improvviso le sue pupille si contrassero per poi dilatarsi in un istante. Sembrava che fossero state punte da aghi dorati.


La sua reazione dopo fu di assoluto terrore, un terrore che sembrava sufficiente a fare a pezzi la sua stessa anima.


Non aveva mai mostrato così tanta paura nemmeno di fronte all’Imperatore dei Draghi dell’Inizio Assoluto o al Re della Spada.


Non fu il solo a reagire in modo strano. Anche Nan Zhaoguang e i quattro paggi parevano assolutamente terrorizzati per qualche motivo. Due di loro crollarono perfino in ginocchio.


<em>Rumble!!</em>


L’attacco non sarebbe dovuto essere una minaccia per Nan Zhaoming. Avrebbe potuto estinguerlo con una mano, ma non solo il paio di raggi dorati atterrarono sul suo petto, l’aura protettiva del suo corpo era scomparsa senza lasciare traccia. Di conseguenza, Nan Zhaoming fu scaraventato via bruscamente sputando sangue come una fontana.


Ovviamente i due antenati del Brahma furono colti alla sprovvista. Perfino Mu Xuanyin e Qianye Ying’er si fermarono.


Prima che l’attacco potesse fare altri danni, un palmo si stese dal nulla e afferrò Nan Zhaoming. Espulse anche la forza estranea che stava lacerando il suo corpo in un istante.


“Calmati. È solo una coincidenza.” Disse Nan Zhaoguang ritirando il braccio. Sembrava pallido, ma c’era ancora un po’ di terrore nel suo sguardo. Tuttavia riuscì a ricomporsi e a continuare a dire con tono calmo:


“Probabilmente sono Portatori Divini del clan del Brahma Celeste. Gli estranei l’hanno menzionato prima, ricordate? Questo è il motivo per cui i loro poteri sono…”


Nan Zhaoming avrebbe potuto capirlo da solo e l’avrebbe fatto se avesse avuto un po’ più di secondi di tempo. Recuperò velocemente la razionalità dopo essere stato sopraffatto dall’emozione.


Nan Zhaoming tirò un piccolo sospiro di sollievo per poi dire con tono cupo: “Lo so. Umpf! Questi vecchi bastardi odiano mettermi in imbarazzo? Li…”


“Aspetta!”


Una foschia nera circondò il braccio di Nan Zhaoming, ma Nan Zhaoguang lo bloccò prima che potesse sfogare la rabbia: “Non puoi farlo! So che è improbabile, ma se hanno qualche rapporto con loro, allora ucciderli senza permesso sarà…”


Nan Zhaoming si accigliò istintivamente. La sua fronte cominciò subito a bagnarsi di sudore freddo e l’intento omicida che aveva radunato svanì di colpo senza lasciare traccia.


“Bene! Mutilerò quelle due donne prima!”


Nan Zhaoming voleva proprio sfogare la rabbia che aveva accumulato fino a questo punto, così ringhiò e svanì all’improvviso senza lasciare traccia.


L’ombra che zigzagò oltre Qianye Wugu e Qianye Bingzhu era più veloce di qualsiasi cosa avessero mai visto; più rapida di quanto si potessero immaginare. I due antenati del Brahma erano tra i più potenti esperti nel Caos Primordiale, ma riuscirono ad intravederla appena prima che fosse troppo tardi.


<em>Shred!</em>


Nan Zhaoming accelerò verso Qianye Ying’er e Mu Xuanyin come una cicatrice nera che squarciava ogni ostacolo. Un divario che sarebbe dovuto essere impossibile da accorciare stava diminuendo in modo troppo veloce.


La pressione dietro di loro stava aumentando sempre di più. Quando divenne così soverchiante da non poter nemmeno respirare, Mu Xuanyin colpì di colpo Qianye Ying’er alla schiena per poi lanciarsi verso Nan Zhaoming.


“Tu!” Qianye Ying’er riuscì solo ad emettere un solo grido prima che l’energia fredda di Mu Xuanyin la spingesse via.


Mu Xuanyin volò verso la cicatrice nera come una cometa blu morente.


<em>Ding!</em>


Il bagliore freddo crollò come mille stelle collassanti di fronte ad una forza irresistibile. Tuttavia alla fine riuscì a fermare Nan Zhaoming per un secondo e solo un secondo.


Quando quel momento passò, la luce morente fu consumata completamente dalla foschia nera. Nan Zhaoming emise un ringhio frustrato mentre la spada della Principessa Glaciale veniva sbalzata via dalla presa della mano sanguinante della sua padrona e Mu Xuanyin stessa fu scaraventata via lontano come una farfalla senza vita. Schizzi di sangue tinsero il suo abito di solito immacolato di rosso.


Molti alleati di Yun Che detestavano Qianye Ying’er e alcuni avrebbero fatto di tutto per farla a pezzi.


C’erano solo due persone che provavano solo gratitudine nei suoi confronti. Una di loro era Chi Wuyao e l’altra era Mu Xuanyin. Entrambe per lo stesso motivo.


In questa situazione, forse sarebbero state le uniche a voler sacrificare la loro vita per salvarla.


Se Qianye Ying’er fosse stata razionale o fosse rimasta la donna fredda e crudele di un tempo, avrebbe colto l’occasione e sarebbe avanzata senza guardarsi indietro. Tuttavia il suo sangue non era gelido come un tempo.


Oracolo Divino riuscì a stento ad avvolgersi attorno alla vita di Mu Xuanyin per poi arrivare al suo massimo raggio d’azione e tirare di nuovo indietro la donna verso di lei.


“Ah!” Qianye Wugu e Qianye Bingzhu tirarono un sospiro pesante, ma non scontento allo stesso tempo.


Anche se si erano isolati dal mondo per molto tempo, avevano guardato crescere Qianye Ying’er fin da quando era bambina… era proprio cambiata completamente negli ultimi due anni.


“Sciocca!” Nan Zhaoming sbuffò rimuovendo il ghiaccio che stava invadendo il suo corpo con un cenno veloce della mano. “Che splendido rapporto avete. Sarebbe poco cavalleresco se vi dividessi, no?”


Si girò di scatto e ringhiò di nuovo. Foschia nera fuoriuscì dal suo corpo mentre l’ambiente già cupo si oscurò ancora un po’. Lo spazio vuoto si frantumò come se fosse stato schiacciato da un’enorme mano invisibile mentre raggi cupi si precipitavano verso Mu Xuanyin.


Quando Qianye Ying’er annullò le energie che la stavano spingendo via, si forzò a fermarsi, usò di nuovo Oracolo Divino e si avvicinò a Mu Xuanyin. Arrivò di fronte alla donna ferita prima che l’energia oscura la divorasse per poi scatenare frettolosamente il potere dell’Imperatrice Diabolica.


<em>Chii!</em>


Oracolo Divino squarciò il cielo e divise l’attacco a metà, ma non fu sufficiente ad annullare completamente la tenda di energia. Qianye Ying’er grugnì mentre l’energia la residua la colpiva, ma cercò di riprendere l’equilibrio per poi portare via Mu Xuanyin tra le braccia.


Ora era il momento di intrappolare entrambe e spegnere le loro speranze una volta per tutte, ma il potere invincibile che le aveva soverchiate non si mosse per qualche motivo.


La mano di Nan Zhaoming si era irrigidita a mezz’aria. Nan Zhaoguang era rimasto a guardare perché sarebbe stato vergogno affrontare due donne mortali con i suoi compagni, ma ora la sua espressione era piena di stupore. Anche i quattro paggi si erano irrigiditi come statue.


Qianye Ying’er stava sanguinando da tutti gli orifizi del suo volto e la maggior parte della sua aura protettiva era stata distrutta dall’attacco. Aspetto più importante, il velo di luce che usava normalmente per nascondere il suo viso era stato distrutto completamente. Questo significava che aveva rivelato il suo vero aspetto ai sei uomini.


Il suo colorito era pallido e ancora sanguinante. Anche così, era comunque la dea del Monarca del Brahma; una bellezza impareggiabile tale da fare innamorare a prima vista qualsiasi uomo o donna.


Nan Zhaoming e Nan Zhaoguang potevano essere più forti, ma non erano immuni alla bellezza.


“È possibile… che esista una donna del genere in questo mondo?” Mormorò intontito un paggio.


“Gulp!” Un altro paggio deglutì udibilmente per poi dire: “Praticamente è splendida quanto la Lady Caili…”


Il titolo di “Lady Caili” destò Nan Zhaoguang dal suo stupore e lo fece accigliare. Un secondo dopo rimproverò l’uomo con rabbia: “Cos’hai appena detto? Lady Caili è incredibilmente splendida e si dice che diventerà una dea in futuro! Come osi paragonarla ad una mera mortale!”


Il grido destò tutti e quattro i paggi dal loro stupore e fece inginocchiare l’uomo più a destra. Implorò con terrore: “Mi scuso! È stato solo un lapsus, sir scudiero! Non l’avrei mai paragonata a Lady Caili nemmeno se fossi mille volte più sciocco e coraggioso!”


“Sono ben consapevole che è un lapsus!” Nan Zhaoguang sbuffò freddamente: “Devo ricordarti a che punizione andresti incontro se la nostra gente sapesse della tua trasgressione? Sei un paggio e un glorioso pioniere! Non potrai diventare un Cavaliere Abissale se non potrai controllarti!”


Il paggio chinò la testa per poi rispondere: “La ringrazio per la sua guida sir scudiero. Giuro di riflettere sulla mia condotta per mille giorni.”


Fu in quel momento che Nan Zhaoguang disse: “Non importa fratello. È comprensibile. Solo in termini di aspetto, questa donna è un tesoro inestimabile in un mare di spazzatura. Posso credere a stento che un mondo come questo abbia potuto fare nascere una persona come lei. Sarebbe un grande peccato ucciderla…”


“Lo so. Dev’essere catturata viva ad ogni costo.” Rispose Nan Zhaoguang guardando Qianye Ying’er dall’alto in basso ripetutamente: “Devo avvertirti però. Non importa quanto sei tentato, non devi toccarla assolutamente, capito?”


“Naturalmente.” Rispose Nan Zhaoming. “Può essere una mera mortale, ma è abbastanza splendida da diventare il migliore dei tributi. Questo significa che nessuno, nemmeno il sir cavaliere, ha il diritto di toccarla.”


“La daremo al Papa come tributo. Sono certo che sarà una grande aggiunta alla nostra serie di risultati!”


Dopo aver detto questo, Nan Zhaoming represse l’avidità e distolse lo sguardo dal viso di Qianye Ying’er. Radunando di nuovo i suoi poteri oscuri, evocò un vortice nero che si gonfiò in un istante. Intrappolò Qianye Ying’er e Mu Xuanyin fin troppo velocemente.


L’unico aspetto positivo era che l’energia oscura non aveva lo stesso intento omicida e brutalità di prima, ma considerando il fato a cui sarebbe andata incontro Qianye Ying’er, difficilmente sarebbe stato di consolazione.


“Eheh…” Qianye Ying’er mostrò un’espressione sdegnosa mentre i suoi occhi brillavano con ferocia: “Voi sporchi cani pensate di essere degni di me?!”


I suoi occhi divennero neri come l’abisso.


Era una situazione da cui non potevano sfuggire. Non aveva altra scelta. Era pronta a bruciare completamente il sangue dell’Imperatrice Diabolica e lottare contro questi bastardi fino alla morte.


All’improvviso il sangue dell’Imperatrice Diabolica si disattivò senza preavviso.


Allo stesso tempo, Qianye Ying’er e Mu Xuanyin svanirono dal vortice oscuro. Nan Zhaoming e Nan Zhaoguang videro solo un bagliore cremisi prima che sparissero.


Nan Zhaoming si girò lentamente verso una regione stellare vicina, perplesso e confuso.


Qianye Ying’er e Mu Xuanyin erano riapparse in quella direzione, ma ora erano accompagnate da sette aure differenti.


Era sorpreso perché non aveva percepito i loro movimenti.


Erano Yun Che, la Regina Diabolica, Caizhi, Shui Meiyin e i sette antenati Yama.


Jun Xilei sarebbe stata disposta ad accompagnarli, ma era troppo scossa per combattere. Yun Che aveva deciso di lasciarla rimanere nella capitale.


La sorpresa di Nan Zhaoming durò solo per una frazione di secondo però. Ridacchiò: “Quanto è conveniente! Chi avrebbe pensato che gli esperti più potenti di questo mondo si sarebbero consegnati tutti a noi! Immagino che la stupidità e l’ignoranza non siano tratti completamente negativi dopotutto! Ahahahah!”


Le sue risate erano acute e spiacevoli, e la pressione che davano era sufficiente a schiacciare il cuore di un esperto di livello inferiore.


“Yun Che, tu!!” La visuale di Mu Xuanyin si era offuscata un po’, ma non si era indebolita al punto da non poter percepire nemmeno la sua aura. Fu assalita dal terrore un istante prima di percepire che Shui Meiyin era vicina. Si rilassò, ma solo un poco.


Yun Che si girò verso Mu Xuanyin e Qianye Ying’er. Il sangue infilzò i suoi occhi come coltelli caldi. Distolse lo sguardo.


Non confortò Mu Xuanyin, né criticò Qianye Ying’er. Rispose solo un con un silenzio freddo.


La stretta di Shui Meiyin sul suo braccio aumentò e la Spina dell’Universo nella sua mano sinistra brillò ripetutamente, come se fosse tentata di usarla subito.


Yun Che raramente mostrava le sue emozioni in questi giorni, ma la turbolenza nella sua aura era tutto ciò di cui avevano bisogno per capire che era furioso oltre ogni immaginazione.


Dietro, i tre Antenati Yama trattennero il respiro per paura di destare le ire del loro padrone.


Ormai, Qianye Wugu e Qianye Bingzhu erano arrivati a fianco di Yun Che. La comparsa di Shui Meiyin aveva migliorato considerevolmente il loro umore.


“Non c’è bisogno di rimanere qui per troppo tempo sua maestà. Ritiriamoci immediatamente.” Disse Qianye Wugu. “Non è una questione di onore imperiale. Provengono da un regno estraneo e i loro poteri vanno oltre ogni nostra immaginazione. Ritirarsi è la sola opzione possibile.”


“Cosa state aspettando? Andiamo!” Ordinò Mu Xuanyin con un tono che non ammetteva repliche dopo aver spinto via Qianye Ying’er.


Yun Che non si guardò indietro, né disse qualcosa. Scostò gentilmente la mano di Shui Meiyin dal suo braccio per poi camminare verso gli invasori.


“Yun Che!” Mu Xuanyin urlò per il panico, ma qualcuno la trattenne per il braccio prima che potesse intervenire. Chi Wuyao disse piano: Calmati. C’è Meiyin con noi. Siamo al sicuro anche nel caso peggiore.”


“Non puoi biasimarlo. Dopotutto hanno ferito te.”


“Inoltre il nostro nemico più forte è la Divina Regione Occidentale adesso. Potrebbe non significare nulla, ma…” Il suo tono calò di un’ottava. “Potrebbe essere anche una grande opportunità.”


Mu Xuanyin: “...?”


Nel frattempo, Nan Zhaoming e gli altri stavano guardando Yun Che.


Mu Xuanyin, la Regina Diabolica, i tre Antenati Yama, la stirpe Qianye… ovviamente erano tutti esperti al picco di questo universo, così questo insignificante piccolo Divine Sovereign sembrava a dir poco fuori posto.


Non era nemmeno l’aspetto più strano. Per qualche motivo, sembrava che lo considerassero il loro superiore!


“State cercando il sovrano di questo mondo, vero?” Iniziò a dire Yun Che mentre stava camminando verso gli estranei. “Eccomi.”


“Oh?” Nan Zhaoming e Nan Zhaoguang lo sondarono per un istante per poi sbuffare allo stesso tempo. “Interessante.”


Non importava davvero per loro se il sovrano di questo mondo fosse un Divine Master o un Divine Sovereign ad essere sinceri. Erano entrambi formiche che potevano schiacciare quando volevano.


“Quanto è gentile per te mostrarti di fronte a noi. Sei qui per suicidarti docilmente?” Provocò Nan Zhaoming con un sorrisetto. Lo guardò come se stesse fissando un miserabile rettile a terra, non una persona.


Yun Che non rispose. Il suo sguardo gelido conteneva un intento omicida folle che non aveva mostrato per molto, molto tempo. Il suo tono e la sua espressione erano rimasti uguali a prima. “In quanto pionieri dell’Abisso, sono sicuro che vi siete goduti molta libertà durante il vostro breve soggiorno, vero?”


L’oscurità si espanse dal centro del suo palmo mentre sollevava le braccia: “In tal caso, è il momento… di morire…”
                                


                                



