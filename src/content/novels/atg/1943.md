---
title: Capitolo 1943 - Semidio da Incubo
pubDate: 2025-03-10T08:57:10.527Z
tags:
    - atg
---


<em>Capitolo regolare,
0 capitoli in coda, 0/10
-Schadenfreude</em>


Le regioni stellari, lo spazio, la legge celeste, le leggi, i vivi e i morti… tutto sembrò tremare davanti all’aura terrificante di Yun Che.


Se avesse dichiarato di essere un antico diavolo diabolico appena uscito da un purgatorio di sangue nessuno l’avrebbe sospettato.


Molto tempo fa, Chi Wuyao e Qianye Ying’er avevano assistito alla sua forma God Ash da lontano. Ora che l’avevano rivista, erano assolutamente certe che era ancora più forte rispetto a prima.


Il suo potere era più grande e più stabile rispetto al passato.


Aveva senso. Il suo fisico e la sua forza misteriosa erano superiori rispetto ad un tempo, e aveva coltivato il Manuale della Sfida alle Leggi Naturali completo.


Gli effetti delle leggi del nulla erano sia misteriosi che nascosti.


“Cosa… cosa sta succedendo qui?” Le dita di Nan Zhaoguang stavano fremendo incontrollabilmente come la sua espressione. “Perché c’è… un Semidio in questo mondo…”




Per quanto ne sapeva l’abisso, il mondo dall’altra parte della polvere abissale era privo di dei; non avrebbe mai potuto farne nascere uno.


In effetti era solo sensato pensarla così, ma quel potere che li stava schiacciando era senza dubbio la pressione onnipresente di un Semidio!


Non era nemmeno l’aspetto più scioccante. In qualche modo la pressione era quella di un Semidio, ma l'Energia Misteriosa chiaramente era quella di un Divine Sovereign!


“Non può essere vero.” Nan Zhaoming non poteva credere ai suoi occhi. “Deve… deve averci influenzato con un’aura illusoria o qualcosa del genere… è impossibile che un mero Divine Sovereign possa…”


Una tempesta si scatenò e agitò lo spazio di fronte a lui prima che potesse finire. Il giovane fu coperto da energia diabolica e inquietante che stava caricando verso di lui. In quel momento aveva la sensazione che la tempesta dell’intera regione stellare, no, dell’intero Caos Primordiale stesse premendo sulla sua testa.


“Ritiriamoci!”


Gridò Nan Zhaoguang mentre usava la sua aura e spinse i quattro paggi il più lontano possibile da Yun Che. Allo stesso tempo, fece circolare la sua energia con un ritmo impossibilmente veloce ed evocò un dominio blu che assomigliava ad uno tsunami contro il giovane. Poi gridò a Nan Zhaoming: “Attaccalo con tutte le tue forze!”


Lo shock e la confusione di Nan Zhaoming non erano diminuiti affatto, ma questo non lo impedì dal cooperare con l’altro scudiero. Scatenò velocemente un’ondata di energia oscura che fece increspare lo spazio attorno. Tuttavia il suo corpo fu bloccato dal potere che discendeva dall’alto. Una paura innaturale che sembrava nata dal profondo della sua anima si diffuse in ogni angolo del suo corpo. Prima che se ne rendesse conto, la sua anima, il suo fisico e anche il suo potere stavano tremando incontrollabilmente.


Si stava ritirando istintivamente mentre stava usando tutta la sua forza contro Yun Che. Aveva scoperto che il suo attacco era almeno il sessanta percento più debole di quanto sarebbe dovuto essere.


Nan Zhaoguang notò l’insolita reazione del suo compagno e cercò di gridare una domanda: “Cosa stai…” Ma non andò lontano prima che la figura nera e rossa di Yun Che li raggiungesse ed oscurasse tutta la luce nei loro occhi.


<em>BOOM!</em>


Nan Zhaoguang si piegò all’indietro mentre una forza irresistibile ridusse a brandelli il suo potente dominio. Un attacco aveva spazzato via la maggior parte della sua coscienza, macchiato di sangue la sua faccia e crivellato di buchi le sue braccia. Il sangue schizzava da ogni ferita come una fontana.


Le sue condizioni non erano nulla in confronto a quelle di Nan Zhaoming. L’uomo urlò di dolore e di terrore mentre le sue braccia si frantumavano, e fu scaraventato via verso il basso. Sembrava una borsa rotta che schizzava sangue da ogni buco naturale e innaturale del suo corpo.


“Zhaoming!”


Nan Zhaoguang strabuzzò gli occhi. I due avevano pregato che nulla di tutto questo fosse vero, che il potere terrificante che li stava sconvolgendo fosse solo una potente illusione. Sfortunatamente per loro, Yun Che aveva annientando crudelmente quella speranza in un solo fendente.


Non era un’illusione. Erano davvero minacciati da un Semidio che non sarebbe dovuto esistere in questo mondo.


Aspetto peggiore, il suo potere era quasi uguale a quello del Cavaliere Abissale che li aveva guidati, Mo Beichen!


Com’era possibile? Come poteva una forza pari a quella di un Cavaliere Abissale esistere in questo mondo misero e senza dei? E cosa diavolo era successo a Nan Zhaoming?


Non c’era tempo di cercare risposte però. La sua paura stava infilzando la sua razionalità e gli stava dicendo che il potere di Yun Che molto probabilmente era uguale a quello di Mo Beichen. Era impossibile per lui e per Nan Zhaoming resistere anche se avessero usato tutte le loro forze.


I quattro paggi? Erano solo carne da cannone di fronte ad un Semidio.


“Ritiriamoci!!”


Fu probabilmente il grido più forte che avesse mai fatto in tutta la sua vita. Nonostante il panico, aveva percepito istintivamente che il potere di Yun Che aveva un qualche limite di tempo, così scappare sarebbe stata senza dubbio la scelta più saggia qui. Tuttavia Yun Che aveva sacrificato quattro poteri divini dell’Origine solo per attivare God Ash. Non li avrebbe mai lasciati scappare dopo aver pagato un prezzo così enorme.


Vedendo ancora attraverso lenti di sangue, Yun Che menò un secondo fendente con la spada Colpo Celeste Nemesi dei Diavoli verso Nan Zhaoguang.


<em>RUMBLE!!</em>


L’impatto assomigliava al tuono di diecimila fulmini. Nan Zhaoming era fuori combattimento, così Nan Zhaoguang non ebbe altra scelta se non sopportare tutto l’impatto da solo. L’attacco fece cedere il suo petto e una scioccante quantità di sangue schizzò dalle fessure tra i suoi denti.


“Come… fai…” Chiese Nan Zhaoguang mentre stava cercando di resistere. Tuttavia le sue parole non erano chiare a causa della quantità di sangue incredibile che si riversava dalla sua bocca ogni volta che apriva la bocca.


Nan Zhaoguang guardò attraverso stati di sangue e fissò il paio di occhi più neri che avesse mai visto in tutta la sua vita. Stava sperando di ottenere una risposta, ma ricevette solo un colpo di spada devastante che spazzò via la sua aura protettiva e lo colpì sul petto.


<em>BUZZ!!</em>




Ogni colore e suono svanì di colpo dal mondo di Nan Zhaoguang. Stavolta l’attacco non solo fece incavare il suo petto, spaccò il suo sterno e ruppe i suoi organi interni. Lasciò un’ampia scia di sangue ed ossa mentre volava via lontano.


Tre fendenti. Con solo tre colpi, Yun Che aveva sconfitto i due estranei che avevano messo all’angolo Mu Xuanyin e Qianye. Uno di loro era demoralizzato e l’altro era gravemente ferito.


La tempesta continuò ad ululare attorno a Qianye Wugu e a Qianye Bingzhu. Tuttavia i due vecchi erano silenziosi come statue.


Avevano passato tutta la vita a tentare di superare il muro assoluto che impediva loro di aumentare di livello. Erano arrivati perfino a prolungare la loro vita usando metodi innaturali, anche solo per sfidare l’ordine naturale e sopportare il tormento del tempo. E oggi, il loro lavoro finalmente era stato ricompensato. Avevano assistito ad un miracolo che nessuno aveva potuto osservare con i suoi occhi fin dalla nascita del Regno degli Dei.


“La sconfitta di Long Bai… è più che ben meritata.” Mormorò Qianye Wugu.


“Non ho più rimpianti in questa vita.” Aggiunse Qianye Bingzhu.


<em>Chiang!</em>


Risuonò un rumore metallico e una delle luci divine del Mare Meridionale perì per sempre.


Allora, i quattro poteri divini dell’origine degli Dei Stellari avevano sostenuto Yun Che per meno di tre secondi.


Oggi si era frantumato solo un potere divino dell’origine del Mare Meridionale dopo quattro secondi.


Dietro, i quattro paggi sembravano sul punto di svenire. Le onde d’urto da sole erano quasi sufficienti a distruggerli.


Avrebbero voluto seguire il codice di cavalleria e combattere insieme agli scudieri, ma c’era un divario invalicabile tra loro e Yun Che. Non potevano nemmeno avvicinarsi di un millimetro ai loro compagni.


Nel frattempo, una mano prese al volo Nan Zhaoguang prima che potesse ruzzolare chissà dove. Era Nan Zhaoming a cui adesso era rimasto solo un braccio. Scappò via subito dopo aver preso il suo compagno gravemente ferito. Una mossa saggia considerato il suo terrore e la sua Energia Misteriosa dell’oscurità che sembrava sul punto di cedere da un momento all’altro.


“Presto… informate… il cavaliere… ugh!”


Nan Zhaoguang stava cercando di parlare, ma si interruppe all’improvviso come se una mano invisibile lo avesse preso alla gola.


Un paio di occhi demoniaci apparirono nei loro mari spirituali. Sembrava che un antico dio diabolico avesse aperto i suoi occhi.


Entrambi gli scudieri alzarono lo sguardo. Dietro Yun Che c’era un enorme lupo alto oltre trentamila metri, le sue fauci sembravano piene di sangue, i suoi occhi assomigliavano ad abissi diabolici ed emanava un’aura inenarrabile che prometteva infinito orrore e morte. C’era abbastanza odio e brutalità nel suo intento omicida da riempire un inferno di mille piani.


“Il Lupo Celeste Oscuro…” Mormorò tra sé e sé Caizhi mentre fissava la creatura.


Yun Che alzò la spada Colpo Celeste Nemesi dei Diavoli un’altra volta e l’immagine di un’enorme spada nera come la pece apparì sopra il cielo.


Era impossibile mantenere God Ash a lungo e tentare di usare il sesto stile di spada del Lupo Celeste avrebbe avuto gravi conseguenze per lui.


E allora? Avevano ferito Mu Xuanyin. Per un’offesa del genere, li avrebbe annientati al punto da non lasciare nemmeno un loro capello in questo mondo!


“Morite.”


Fu tutto quello che disse per poi calare la spada su di loro. Il lupo oscuro rilasciò un ululato assordante per poi precipitarsi verso gli estranei sconvolti, l’oscurità assoluta prometteva un purgatorio di infinita disperazione.


…..


Divina Regione Occidentale, regno dei Qilin.


“Ti ho mostrato la mia pietà e ti ho dato fiducia.”


Disse Mo Beichen guardò i Qilin: “Ricordate, avete solo cinque anni per completare la vostra missione.”


“Al termine dei cinque anni, se questo cosiddetto Regno degli Dei non è docile come mi aspetto, tutta la pazienza che vi ho mostrato… si trasformerà in rabbia.”


Il suo sguardo non era freddo, ma fu comunque sufficiente a fare rabbrividire tutti. “E ti prometto che non ti piacerebbe vedermi arrabbiato.”


Qi Tianli sussultò per poi giurare solennemente. “Non si preoccupi venerabile. Yun Che non ha avuto il tempo di solidificare il suo governo, così non sarà troppo difficile rimuovere la sua influenza. Ora il mondo lo teme più di quanto sia leale nei suoi confronti. Giuro sul futuro della mia razza che le presenteremo un risultato ideale in cinque… no, tre anni al massimo.”


Senza contare i tre antenati Yama, Qi Tianli era la persona più anziana dopo la morte di Long Bai e dei nove Dei Drago.


Questo era il motivo per cui aveva familiarità con il Regno degli Dei più di chiunque altro nell’universo.


“Molto bene.”


La risposta di Mo Beichen si limitò a due parole, ma era letteralmente la lode più grande che avrebbe potuto dare ad un abitante di questo misero mondo.


Questo rilassò abbastanza l’Imperatore dei Qilin da fargli fare un sospiro di sollievo nascosto.


Non era finita però. Dopo aver lottato contro l’esitazione e la paura, l’Imperatore dei Qilin alla fine radunò abbastanza coraggio da alzare un braccio e dire: “Noi della razza dei Qilin apprezziamo la pace e la sicurezza sopra ogni altra cosa. Dato che il Venerabile ce lo ha promesso, naturalmente dedicheremo i nostri cuori e le nostre anime a servire il Venerabile e il supremo Monarca Abissale. È solo… potrei chiederle un altro favore, Venerabile?”


“Parla.”


Rispose con indifferenza Mo Beichen.


Qi Tianli sapeva molto bene che i deboli non avevano diritto di fare richieste. Ma doveva provarci per salvare una certa persona e la risposta di Mo Beichen era stata migliore di quanto avesse potuto sperare. Provò profonda gratitudine anche mentre abbassava la testa e iniziava a parlare con paura e trepidazione.


“C’è una razza dei draghi blu che risiede nella Divina Regione Occidentale, e la loro ideologia è simile a quella della mia razza. Per questo le nostre razze sono state amiche per generazioni. L’ultima Imperatrice del Drago Blu in particolare è in rapporti stretti con me, così tanto che praticamente la considero mia figlia.”


“Sono certo che lei e la razza dei Draghi Blu potranno essere convinti facilmente a sottomettersi all’abisso.”


“È solo… quando il mondo era di Yun Che, l’imperatrice del Drago Blu è stata costretta a diventare la sua consorte imperiale per preservare la pace. Tuttavia giuro che è stata l’unica scelta che ha avuto allora e non c’è amore tra lei e Yun Che. In effetti non si sono nemmeno toccati! Questo è un segreto noto a tutti nel Regno degli Dei.”


“Così, se posso essere così audace da chiedere…”


“Desideri che risparmi la consorte imperiale e la sua gente?” Interruppe freddamente Mo Beichen.


“Esatto venerabile!” Qi Tianli implorò con tutto il suo cuore. “Per favore…”


“Umpf!” Mo Beichen interruppe di nuovo Qi Tianli per poi continuare: “Il leale sopravvivrà e chi si oppone morirà. Quando tutti in questo mondo sono formiche, una consorte imperiale non è diversa da una mera gallina o da un cane, no?”


Le sue parole erano incredibilmente offensive, ma Qi Tianli capì e sorrise. Si inchinò immediatamente e ringraziò l’uomo dal profondo del cuore: “Qi Tianli… ringrazia il venerabile per la sua grande compassione.”


All’inizio aveva provato solo shock e terrore nei confronti di Mo Beichen. Ora non era più così.


Anche se Mo Beichen provava sdegno nei confronti di questo universo, aveva mostrato un livello di gentilezza e tolleranza completamente inaspettati.


Mo Beichen aveva detto che era responsabilità di un Cavaliere Abissale essere nobili, e Qi Tianli stava iniziando a rendersi conto che forse non aveva mentito.


Il Monarca… Il Monarca Abissale…


Forse il futuro era meno spaventoso di quanto si immaginava.


“Ora,” Mo Beichen continuò, “Portarmi da…”


All’improvviso smise di parlare e si girò. Ogni Qilin nelle vicinanze smise di respirare mentre la sua aura aumentava e il suo sguardo freddo e spento si era spostato verso est.


“Ve… Venerabile?” Qi Tianli sembrava confuso.


“...” Mo Beichen non gli rispose. Si incupì sempre di più fino a mormorare: “Quest’aura…”


L’uomo aveva espanso la sua coscienza fino ad una regione stellare distante.


Era così potente da poter coprire metà del Caos Primordiale in breve tempo.


All’improvviso le sue pupille si contrassero violentemente.


“Semi… dio?” Disse con un gelo spaventoso.


<em>Boom!!</em>


L’uomo salì verso l’alto e sfrecciò verso est. L’onda d’urto era stata così improvvisa e potente che i Qilin furono scaraventati via come bambole di pezza. Tuttavia l’uomo riapparì di fronte a Qi Tianli e gli strinse la spalla con una mano gelida.


“Dimmi il modo più veloce per dirigersi verso est.”


Nonostante la confusione e lo shock, Qi Tianli indicò una certa direzione e rispose subito: “C’è una formazione in città che ci connette al centro della Divina Regione Orientale.”


“Guidami lì adesso!”


L’Imperatore dei Qilin ebbe a stento il tempo di comprendere l’ordine urgente di Mo Beichen che venne trascinato verso quella direzione ad una velocità che sarebbe dovuta essere impossibile da raggiungere.


Shui Meiyin aveva usato la Spina dell’Universo per costruire questa grande formazione di teletrasporto che connetteva la Divina Regione Orientale con quella Occidentale.


Dato che il regno dei Qilin erano il nuovo nucleo della regione, era sensato costruire la formazione di teletrasporto lì.


Non sapeva che la sua decisione innocua sarebbe diventata il suo peggior incubo.
                                


                                



