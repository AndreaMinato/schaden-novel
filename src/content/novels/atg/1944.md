---
title: Capitolo 1944 - L’Artiglio dell’Incubo
pubDate: 2025-03-10T08:57:10.527Z
tags:
    - atg
---


<em>Capitolo regolare,
0 capitoli in coda, 0/10
-Schadenfreude</em>


La Divina Regione Orientale stava ancora tremando. Il Lupo Celeste ululante e la spada nera come la pece annientarono lo spazio di un’intera regione stellare mentre puntavano verso gli estranei. Dal punto di vista dei regni distanti, sembravano una stella oscura sul punto di diventare una supernova.


CHIBOOM!


La prima vittima dello scontro fu un paggio. L’immagine della spada aveva tagliato il suo tronco per poi distruggere il suo corpo in modo così completo da lasciare solo una pioggia di sangue.


Solo un istante dopo, il secondo e il terzo paggio furono smembrati crudelmente per poi venire dispersi dalla tempesta catastrofica. Si erano dissolti nella polvere così velocemente che sembrava che i loro fisici incredibilmente resistenti fossero solo fumo. Non avevano mai avuto l’occasione di urlare le loro ultime parole.


L’ultimo paggio ebbe “l’onore” di venire divorato dal Lupo Celeste stesso e venire seppellito da diecimila fendenti. Quando l’immagine di spada passò per la sua posizione, non rimase traccia di lui.


Tutti e quattro i paggi erano morti nell’arco di due secondi; le loro speranze, i loro sogni e la gloria suprema che pensavano che sarebbe stata ricordata per millenni era svanita per sempre in un mondo per loro alieno.


<em>Chiang!


Chiang!</em>


Il secondo e il terzo potere dell’origine del Mare Meridionale si sgretolarono allo stesso tempo.


La formazione immortale delle spade assassine era incredibilmente potente, ma avrebbe causato un forte contraccolpo su chi lo usava.


Yun Che iniziò a tremare un po’ e la sua visuale era diventata ancora più rossa e sfocata. L’unica cosa che non era cambiata era la sua aura malevola. Era abbastanza terribile da congelare ogni anima nel Caos Primordiale.


Ormai il Lupo Celeste oscuro e la spada da incubo stavano svanendo lentamente nel nulla. Tuttavia i danni che avevano causato non lo fecero. Un’innumerevole quantità di fessure spaziali e buchi neri si erano dispersi per la regione stellare e non sembrava che sarebbero svaniti presto.


Ora lo spazio del Caos Primordiale era semplicemente troppo debole per sopportare il potere di un Semidio.


“Hnn… hngh…”


I gemiti di dolore sembravano terribilmente fragili e miseri nel sottofondo dello spazio crepitante.


Provenivano dai due scudieri naturalmente.


Erano sopravvissuti alla formazione immortale delle spade assassine grazie ai loro fisici eccezionali, ma non era stata una benedizione per loro. Affatto. Sarebbe stato meglio se fossero già morti.


I loro corpi erano crivellati di colpi e sembravano gusci raggrinziti. Parevano un paio di bambole di pezza che erano state svuotate delle loro imbottiture.


Anche adesso, l'Energia Misteriosa oscura rimasta stava consumando i loro corpi distrutti come miliardi di vermi demoniaci.


Se fossero stati privi di sensi, non avrebbero provato questa orribile sensazione. Se fossero stati meno intuitivi, si sarebbero potuti illudere che fosse solo un sogno. Ironicamente, la loro forza stava infliggendo loro la tortura peggiore che avessero mai subìto in tutta la loro vita.


L’unica costante in questo incubo erano i suoi occhi.


Stavano perdendo i sensi, la loro vista era sfocata, eppure quello sguardo cupo e spietato era rimasto chiaro come sempre.


Dopo aver messo da parte la spada Colpo Celeste Nemesi dei Diavoli, Yun Che puntò verso i plessi solari di Nan Zhaoming e di Nan Zhaoguang.


C’era un motivo per cui la gente teneva così tanto al karma. L’Imperatore del Caos Primordiale si stava assicurando che pagassero ogni briciolo di arroganza con le loro sofferenze. Tuttavia erano scudieri dell’Abisso. Non avrebbero mai chinato le teste di fronte ad un membro di questo misero mondo.


Nan Zhaoguang si forzò ad evocare un po’ di determinazione per poi minacciare con voce roca: “Quando l’Abisso arriva… sarete tutti… sare… uh… uaaaaaaaaaahhhh!”


La sua minaccia si dissolse in un grido agghiacciante.


Un paio di fiamme nere come la pece avevano acceso i petti di Nan Zhaoming e Nan Zhaoguang allo stesso tempo.


Il fuoco entrò facilmente nei loro corpi attraverso il plesso solare e si diffuse in ogni angolo attraverso i meridiani e le vene, iniziando a cuocerli da dentro.


La Fiamma Diabolica dell’Eterna Calamità era un fuoco speciale che solo Yun Che poteva evocare e usarla per bruciare vivo qualcuno era la tortura peggiore possibile. In effetti nemmeno un antico Vero Dio avrebbe potuto tollerarla.


Nel secondo in cui la fiamma entrò in contatto con i loro organi interni, Nan Zhaoming e Nan Zhaoguang caddero in un purgatorio da incubo che non si sarebbero mai potuti immaginare.


Era inquietante come la fiamma nera bruciava silenziosamente, specialmente considerando quanto stavano gridando forte i due uomini. Sembrava una scena infernale.


L’espressione di Yun Che non cambiò minimamente però. Non rivelò nemmeno un briciolo di pietà.


Aveva detto che li avrebbe fatti rimpiangere di aver invaso questo mondo e stava rispettando la sua promessa.


“Tu… aaaaaaAAAAAAAAAAAAH!”


“AAAAAAAAAAAAAHHHHHH!!!” Lentamente e silenziosamente, le fiamme diaboliche uscirono da ogni orifizio e divorarono le loro orecchie, i loro nasi, i loro denti rotti e i loro occhi. Bruciarono la loro vista, il loro olfatto, gusto e udito, ma non il loro tatto. Al contrario, il loro senso del tatto divenne ancora più sensibile. Naturalmente questo li fece solo disperare di più.


“Uh… uh… ah…”


Le urla di Nan Zhaoming e Nan Zhaoguang si erano quasi spente, ma i colpi di tosse e i gemiti involontari rendeva la scena solo più spaventosa. I loro corpi devastati fremettero violentemente sotto il controllo di Yun Che, come larve morenti che erano state inchiodate ad un muro di spine.


Avevano superato molte prove stringenti ed esami per diventare scudieri. Erano ad un passo dall’avanzare di stadio e diventare veri Cavalieri Abissali, leali sudditi del Monarca.


Il fatto che erano riusciti ad entrare in questo mondo prima di chiunque altro e a diventare pionieri dell’Abisso aveva alimentato ancora di più la loro immaginazione. Avevano pensato di poter ottenere una suprema gloria e che i loro nomi sarebbero stati ricordati per sempre.


Questo doveva essere il giorno migliore delle loro vite, eppure… erano caduti in un purgatorio prima che passasse metà giornata.


“Uccidi…”


Nan Zhaoming non aveva più labbra, né denti. La sua voce non sembrava nemmeno umana.


Ci volle ogni briciolo della sua determinazione per dire queste parole e non le avrebbe più potute dire una volta che le fiamme gli avessero bruciato la gola. Eppure le sue ultime parole furono: “Uccidimi… uccidimi… uccidimi…”


Il suo udito era stato completamente distrutto poco fa. Non avrebbe mai sentito una risposta anche se Yun Che avesse deciso di rispondere di sì.


Nessun Cavaliere Abissale o suddito di grado inferiore era stato torturato in questo modo.


E pensare che sarebbero morti nel posto che sarebbe dovuto essere meno rischioso.


Ogni loro fiducia e determinazione erano state bruciate nel nulla, lasciando solo un folle desiderio di morire.


L’ultima origine del Mare Meridionale cominciò a brillare ad intermittenza.


Anche se Yun Che era molto più forte rispetto a prima, attivare God Ash forzatamente sarebbe stato sempre un grandissimo peso per il suo corpo. Innumerevoli fessure si erano diffuse per il suo corpo e lo stavano facendo sanguinare come una fontana.


Almeno il quaranta per cento dei suoi meridiani e delle sue ossa si erano rotti nel frattempo, eppure la sua espressione sembrava spaventosamente cupa e fredda. Sembrava quasi che non provasse nessun dolore.


Logicamente parlando, avrebbe dovuto finire prima lo scontro, risparmiandosi un po’ di dolore e accorciando i tempi di recupero, ma la fiamma diabolica dell’Eterna Calamità continuò a bruciare tranquillamente. Avrebbe cercato di prolungare l’incubo per più tempo possibile finché non li avesse ridotti in polvere.


Non si era arrabbiato così da molto, molto tempo.


Aveva sopportato molte crudeli tribolazioni per arrivare fin qui. Xia Qingyue aveva letteralmente sacrificato il suo fato e il suo corpo per renderlo il supremo imperatore di questo universo. Tuttavia qualcuno era comunque riuscito a fare del male ad una delle sue persone più care.


I tremiti spaziali e i gemiti del cielo si stavano indebolendo. La pressione soverchiante non era più soffocante come prima. Era chiaro che God Ash stesse per terminare.


“Così questo è il potere di un Vero Dio… non avevo idea che fosse così potente.” Commentò con un profondo sospiro Qianye Wugu.


Era una delle figure più potenti di questo mondo, eppure non era riuscito a sconfiggere Nan Zhaoming nemmeno con l’aiuto di Qianye Bingzhu, Qianye Ying’er e Mu Xuanyin.


La stessa persona era stata brutalizzata da Yun Che senza poter opporre quasi resistenza.


Dire che il divario di potere era incredibile sarebbe stato l’eufemismo del secolo. Tuttavia Chi Wuyao disse: “No. L’Imperatore Yun non ha ancora raggiunto lo stadio dei Veri Dei. In effetti è lontano dal farlo.”


“Il potere che sta mostrando adesso è a metà strada verso lo stadio dei Veri Dei. è ciò che gli antichi definivano un Semidio.”


L’anima dell’Imperatore Diabolico del Nirvana di Chi Wuyao aveva un po’ dei suoi ricordi passati, così poteva capire in modo elementare i livelli degli dei.


“Semi… dio?”


Era una rivelazione a dir poco scioccante e spaventosa.


Se un Semidio era già così potente, quanto era formidabile un Vero Dio?


Aspetto più importante, c’erano Veri Dei in quell’Abisso?


Non era il momento di chiacchierare però. Chi Wuyao guardò l’aura tremolante di Yun Che e disse: “Preparati a teletrasportarci via Meiyin. Sono abbastanza sicura che lo scontro abbia allertato Mo Beichen e dobbiamo andarcene il prima possibile.”


Shui Meiyin, Caizhi e lei avevano tutti visto Mo Beichen nei ricordi di Jun Xilei. Se Nan Zhaoming e Nan Zhaoguang erano spaventosi, allora quell’uomo era un titano che nessuno di loro poteva sconfiggere.


A giudicare da come Nan Zhaoming e Nan Zhaoguang lo avevano trattato con timore, c’erano molte possibilità che anche lui fosse un Semidio.


Nel caso peggiore, forse sarebbe stato forte quanto Yun Che nella forma God Ash, se non più formidabile.


Inoltre il potere di Yun Che costava preziose origine divine e il contraccolpo era abbastanza grave da fargli trascorrere molto tempo a guarire. Inoltre avrebbe potuto mantenere quella forma per pochissimo tempo.


Per questo non potevano assolutamente incontrare Mo Beichen.


Se non fosse stato per salvare Mu Xuanyin e Qianye Ying’er, lei non avrebbe nemmeno voluto che Yun Che affrontasse Nan Zhaoming e Nan Zhaoguang.


“Capito!” Shui Meiyin annuì e preparò la Spina del Mondo. Il tesoro divino iniziò a brillare debolmente.


“Sua maestà,” disse formalmente Chi Wuyao, “Quei due sono già morti. Non sprechiamo altro tempo e…”


RUMBLE!!


All’improvviso la sua anima fremette.


Era l’anima dell’Imperatore Diabolico del Nirvana che la avvertiva di un imminente pericolo!


Non solo, fu seguita da un vago rimbombo che non poteva descrivere. Sembrava che provenisse dallo spazio più lontano e profondo del suo spirito.


Il suo shock durò solo per un istante. Esclamò nel panico: “Teletrasportaci via adesso, Meiyin!”


Le piccole mani di Shui Meiyin tremarono. Tutti gli altri guardarono istintivamente Chi Wuyao.


Nessuno l’aveva mai vista così. La Regina Diabolica era sempre stata calma e composta anche quando Long Bai era disceso nel regno del Mare Meridionale insieme agli eserciti della Divina Regione Occidentale.


Non aveva mai mostrato così tanto panico.


Shui Meiyin reagì più velocemente che poteva dopo essersi ripresa dal suo breve stordimento. La luce cremisi della Spina del mondo aumentò di dimensioni e avvolse la Regina Diabolica, Mu Xuanyin, i Qianye e gli antenati Yama in un istante.


<em>BOOM BOOM BOOM BOOM BOOM!</em>


Non era un’allucinazione. I rimbombi che risuonavano da lontano erano diventati assordanti in un solo istante. Pareva che tuoni da apocalisse fossero scoppiati vicino alle loro orecchie.


Poi, prima che potessero reagire, una tempesta terribile travolse tutti.


“Ah!!”


Tra il gruppo risuonarono grida di sorpresa. La tempesta era apparsa così velocemente e all’improvviso che perfino i potenti antenati Yama e Brahma furono scaraventati indietro per un paio di chilometri.


Mu Xuanyin in particolare emise un gemito di dolore e fu respinta via senza poter opporre resistenza. Si fermò solo dopo che Caizhi la prese al volo.


Shui Meiyin era ancora meno preparata degli altri perché era occupata ad incanalare i poteri divini della Spina del Mondo. Aveva quasi perso la presa sull’artefatto.


Prima che potesse capire cos’era appena successo, il grido urgente di Chi Wuyao risuonò nella sua mente: “MEIYIN!!”


Shui Meiyin era la portatrice della Divina Anima Immacolata, così poté ricomporre il suo mare spirituale. Rilasciò poteri spaziali divini, li mandò verso Yun Che e…


Gelo. L’energia si fermò all’improvviso a metà e il suo viso si sbiancò.


Chi Wuyao si accigliò come non mai. Aveva la sensazione che il suo corpo fosse sprofondato nel ghiaccio.


Una nuova figura era apparsa di fronte a Yun Che quasi dal nulla. Era un uomo enorme con un’armatura d’argento. Potevano solo vedere la sua schiena dalla loro posizione, ma sembrava il centro dell’universo. Il mondo stesso stava tremando con paura e sottomissione alla sua presenza.


Aveva preso per il collo Yun Che, le sue lunghe dita stavano sprofondando nella sua carne. Sollevò l’imperatore del Caos Primordiale come se non gli costasse energie.


Chiang!


L’ultimo potere divino dell’origine del Mare Meridionale morì mentre Yun Che tentava di liberarsi dalla presa con un’ultima scarica di potere. Tuttavia non riuscì a muoverlo nemmeno di un millimetro.


Il nero nelle pupille di Yun Che iniziò a diventare un bianco grigiastro mentre fissava il volto di fronte a lui.


Era l’uomo nei ricordi di Jun Xilei, quella persona terrificante conosciuta come Cavaliere dell’Abisso…


Mo Beichen!


La situazione non poteva essere peggiore di così. Lo stato God Ash era scomparso fin dalla morte dell’ultima origine divina del Mare Meridionale. Il contraccolpo per aver attivato un potere proibito che andava oltre le sue attuali capacità si era scatenato a tutta forza. Era nelle sue condizioni più deboli… e il nemico lo aveva catturato.


Un gelo senza precedenti fece rabbrividire Chi Wuyao e la sua anima.


Era tutto accaduto troppo velocemente e all’improvviso.


La percezione e la velocità di un Semidio… sapevano troppo poco riguardo al nemico.


Però non era l’aspetto più spaventoso di questa persona, non per Chi Wuyao se non altro.


Era il modo in cui si comportava.


Non aveva perso la testa per l’arroganza nonostante stesse fronteggiando un mondo molto più debole di lui. Non aveva tentato di sottovalutarli. Non aveva nemmeno perso un momento per esaminare le condizioni di Nan Zhaoguang e Nan Zhaoming.


Era andato dritto da Yun Che e l’aveva catturato senza sprecare tempo, senza dargli la minima possibilità di ribaltare la situazione.




Chiaramente il potere che Yun Che aveva mostrato aveva allarmato il Cavaliere Abissale e la sua risposta poteva essere descritta solo come fulminea e terrificante.
                                


                                



