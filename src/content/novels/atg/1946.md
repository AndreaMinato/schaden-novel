---
title: Capitolo 1946 - Morte e Vita (2)
pubDate: 2025-03-10T08:57:10.527Z
tags:
    - atg
---


Capitolo regolare,
0 capitoli in coda, 0/10
-Schadenfreude


L’ordine di Chi Wuyao di sacrificarsi per Yun Che… non incontrò resistenze o paura, ma folle entusiasmo e fervore.


“Figuriamoci sacrificare la vita, spargerò le mie stesse ceneri se potrò salvare il mio padrone!” Ruggì Yan Uno.


Yan Due ansimò pesantemente: “Le nostre vite sono destinate ad essere usate per il nostro padrone e non c’è onore più grande che morire per lui!”


Yan Tre cadde letteralmente in ginocchio di fronte alla Regina Diabolica. Stava tremando violentemente, non perché temesse di morire, ma perché il suo padrone era in grave pericolo: “Diccelo Regina Diabolica! Come salviamo il padrone? Se aspetteremo ancora a lungo, allora il padrone… il padrone…”


Yan Wanchi, Yan Wanhun e Yan Wangui.


Erano i progenitori del regno Yama e le creature più vecchie mai vissute nel Regno degli Dei.


Erano alcuni dei guerrieri più rispettati nell’universo anche dopo essere stati marchiati dall’impronta dello schiavo ed erano talmente abituati ad essere chiamati Yan Uno, Yan Due e Yan Tre da aver iniziato a dimenticarsi dei loro nomi originali, figuriamoci tutti gli altri.


Eppure non avevano esitato nemmeno per un istante quando la Regina Diabolica aveva chiesto loro di rinunciare ad ottocentomila anni di esistenza.


La loro lealtà era artificiale, ma Chi Wuyao non poté che essere commossa dalla loro devozione.


“Molto bene.” La Regina Diabolica annuì lievemente. “Questo è il piano. Meiyin userà la Spina dell’Universo per teletrasportarvi proprio vicino al vostro padrone. Ciò che dovete fare è allontanare il vostro padrone da quell’uomo prima che veniate fatti a pezzi, ad ogni costo! Avete capito?”


Finché avessero potuto districare Yun Che dalla presa del Cavaliere Abissale, Shui Meiyin sarebbe riuscita a teletrasportarlo al sicuro.


“Capito! Abbiamo capito!!” Tutti i tre antenati Yama annuirono all’unisono. Le loro aure nere divamparono mentre l’immagine selvaggia e contorta di un diavolo Yama si manifestava dietro le loro schiene. I loro sguardi bruciarono con impazienza e frenesia.


“Andrò anche io!” Dichiarò Qianye Ying’er con tono gelido e spietato. “Potrebbero non essere sufficienti a finire il lavoro!”


Tuttavia risuonarono le voci di Qianye Wugu e Qianye Bingzhu dietro di lei: “No, andremo noi.”


“La Regina Diabolica non deve rischiare la vita per il futuro dell’Imperatore Yun e del Regno degli Dei.” Spiegò Qianye Bingzhu. “Allo stesso modo, devi sopravvivere per il futuro dei Qianye, Imperatrice Divina.”


Qianye Wugu aggiunse: “Ricordi come quei due hanno reagito quando abbiamo usato la luce dorata del Brahma? Se saremo fortunati, potremmo cogliere di sorpresa anche lui.”


I due antenati del Brahma non si erano dimenticati come avevano reagito Nan Zhaoming e Nan Zhaoguang quando avevano scatenato il loro potere divino del Monarca del Brahma.


Chi Wuyao: “...!”


Se le loro previsioni si fossero avverate, le loro possibilità di successo sarebbero aumentate considerevolmente.


“Le chiediamo di lasciarci andare in pace, Imperatrice Divina.”


Dissero allo stesso tempo Qianye Wugu e Qianye Bingzhu, le loro voci erano antiche come i loro sguardi.


Anche se sapevano bene che non sarebbero sopravvissuti, erano impavidi di fronte alla morte proprio quanto i tre antenati Yama. C’era solo profonda sincerità nelle loro voci.


“...” Qianye Ying’er aprì la bocca, ma non riuscì a trovare parole per rispondere.


Chi Wuyao la prese per mano per poi annuire verso i tre antenati del Brahma: “Allora conteremo su di voi, signori.”


Qianye Wugu e Qianye Bingzhu annuirono per poi mettersi accanto ai tre antenati Yama. Poi posarono i palmi sui loro petti per evocare ogni briciolo del potere del Monarca del Brahma nei loro corpi. Un momento dopo, la parte più interna delle loro Vene Misteriose si accese con la luce del Monarca del Brahma che avessero mai evocato in tutta la loro vita.


“Siamo pronti.” Disse con indifferenza Qianye Wugu dopo aver completato i preparativi.


“Meiyin…”


Disse Chi Wuyao mentre guardava Yan Uno, Yan Due, Yan Tre, Qianye Wugu e Qianye Bingzhu. Sapeva che era l’ultima volta che li avrebbe visti. Un momento dopo, si sarebbero precipitati tra le fauci della morte per suo ordine.


La scomparsa di cinque antenati era un’enorme perdita non solo per Yun Che, ma per l’intero Regno degli Dei.


Però non avevano altra scelta.


Avrebbe seppellito il Regno degli Dei stesso per avere più possibilità di salvare Yun Che.


Chi Wuyao stava per dare l’ordine quando Qianye Ying’er disse all’improvviso: “Aspetta!”


Fissando le schiene dei due antenati, aggiunse con voce tremante: “Bisnonno, nonno… se sopravviverò in qualche modo a questa tribolazione, io, Qianye Ying’er, giuro… che farò tornare la dinastia Qianye alla sua gloria precedente.”


Per molti anni, era stata soltanto Yun Qianying. Nessuno si aspettava che menzionasse il suo vecchio nome.


Precedentemente, aveva governato il regno del Monarca del Brahma solo perché Yun Che ne aveva bisogno. Ma oggi finalmente aveva accettato il suo nome originale e la sua stirpe.


Qianye Wugu e Qianye Bingzhu tremarono lievemente come se fossero stati toccati da una brezza gelida.


Chiusero gli occhi allo stesso tempo, ma non abbastanza velocemente per impedire che scorresse una lacrima.


Avevano governato per molto tempo e trascorso il resto della vita a perseguire l’immortalità. Avevano fatto così tante esperienze che ormai sarebbero rimasti impassibili di fronte alla morte. Eppure… la dichiarazione della loro persona cara aveva trapassato il loro scudo di indifferenza in un attimo.


Sorrisero. Non temevano la morte già prima, ma adesso? Sentivano che il peso sui loro cuori si era alleviato come non mai.


<em>Crack crack crack crack crack!</em>


Nel frattempo il rumore delle ossa che si rompevano terminò.


Ogni meridiano nel corpo di Yun Che era stato frantumato. E non gli rimaneva nemmeno un osso intatto.


“La coltivazione di un Divine Sovereign, ma il potere dello stadio del Divine Extinction.” Disse Mo Beichen infilzando il corpo di Yun Che con la sua energia. Sperava di trovare i marchi divini lasciati dal Dio della Creazione e dall’Imperatrice Diabolica. “Mostramele ragazzo. Rivela il resto delle piacevoli sorprese che hai in serbo per me.”


“...” Le pupille di Yun Che avevano smesso di contrarsi a questo punto. Mo Beichen era solo una figura grigia sfocata nella sua visuale ormai.


“Teletrasportali Meiyin!”


Rendendosi conto che non aveva più tempo, Chi Wuyao abbaiò l’ordine scatenando una corrente di luce nera come la pece dagli occhi.


Quando l’anima dell’Imperatore Diabolico del Nirvana emerse a tutta forza, squarciò il campo di forza del Semidio e continuò ad avanzare verso Mo Beichen a gran velocità.


Il potere spaziale della Spina dell’Universo fu scatenato in quel momento. La luce cremisi avvolse i cinque antenati e li teletrasportò in un batter d’occhio.


Nel frattempo, la fluttuazione innaturale dell’anima dell’Imperatore Diabolico del Nirvana allarmò Mo Beichen e lo fece voltare immediatamente verso Chi Wuyao. Rilasciò la sua energia spirituale nel tentativo di rispondere al suo attacco, ma questo distolse completamente la sua attenzione dal bagliore cremisi che si era acceso sopra la sua testa… non che l’avrebbe notato anche se non fosse stato distratto.


La Spina dell’Universo non lasciava assolutamente nessuna traccia quando eseguiva un teletrasporto. Nemmeno Mo Beichen poteva individuarla o difendersi da essa.


Cinque figure discesero dal nulla.


Mo Beichen non aveva ritirato il suo campo di forza, così lo spazio attorno a lui sarebbe stato più che letale per un imperatore divino.


Nel momento in cui apparirono sopra Mo Beichen, il potere del Semidio infilzò subito i loro corpi come un milione di spade. Ebbero la sensazione che i loro corpi stessero per essere strappati in un milione di pezzi.


Ma tanto sopravvivere non era il loro obiettivo. In quell’istante tutti scatenarono il potere che stavano radunando.


Qianye Wugu e Qianye Bingzhu si trasformarono in un paio di soli dorati mentre cadevano verso Mo Beichen.


Naturalmente era la tecnica unica del Monarca del Brahma, Ceneri Spirituali del Brahma.


I due ex imperatori divini del Brahma avevano iniettato la loro forza vitale, le loro anime e tutto il loro potere divino in questo attacco suicida. Il campo di forza del Semidio era immensamente potente, ma anche questo non fu sufficiente per impedire loro di esplodere e lasciare un paio di soli dorati capaci di illuminare centinaia di migliaia di chilometri della regione stellare.


Avevano usato immediatamente la tecnica suicida non perché sperassero di sconfiggere Mo Beichen; non sarebbero stati in questa situazione se fosse stato possibile, ma per aumentare anche solo di poco le possibilità di salvare Yun Che.


L’attacco improvviso e le aure dorate degli Antenati del Brahma avevano colto di sorpresa Mo Beichen proprio come avevano previsto. Quando le Ceneri Spirituali del Brahma discesero sulla sua testa, le sue pupille si contrassero per lo shock, e lo sdegno e l’arroganza che sembravano permanenti furono sostituite da stupore e da timore reverenziale.


Il suo corpo tremò violentemente e perfino il campo di forza terrificante più di diecimila incubi cedette.


BOOM!


Sbalordito e confuso, i due soli colpirono in pieno Mo Beichen in testa prima che potesse reagire. Qianye Wugu e Qianye Bingzhu possedevano il più grande potere divino del Brahma nel Caos Primordiale, senza menzionare il fatto che avevano iniettato ogni energia nel loro attacco. Naturalmente era un colpo terrificante perfino per un coltivatore potente quanto Mo Beichen.


Yun Che ricevette solo un danno collaterale perché non era l’obiettivo del loro assalto.


Le due esplosioni fecero scattare indietro la testa di Mo Beichen in modo così violento che quasi sembrò staccarsi dal collo. Non solo, aveva perso completamente l’equilibrio perché stava cadendo rapidamente all’indietro.


“...” I soli tinsero gli occhi di Qianye Ying’er con il colore oro puro che avevano un tempo.


Questa fu la fine dei due ex imperatori divini del Brahma, Qianye Wugu e Qianye Fantian. Erano grandi uomini che avevano sacrificato la vita e il loro potere per lasciare due semi dorati durante i loro ultimi momenti.


“JIEHA!!”


L’operazione di salvataggio stava solo iniziando però. Tra la luce dorata, Yan Uno, Yan Due e Yan Tre rilasciarono le grida più acute che avessero emesso in tutta la loro vita e si precipitarono su Mo Beichen come cani rabbiosi.


I loro occhi diabolici traboccavano di brutalità e l’immagine del diavolo Yama dietro le loro schiene sembrava abbastanza instabile da disintegrarsi da un momento all’altro. Allo stesso tempo, l’energia selvaggia attorno alle loro mani prese la forma degli artigli più brutti e spaventosi dell’inferno.


Sbalordito così tanto, Mo Beichen non poté reagire in tempo e impedire che gli antenati Yama si precipitassero su di lui.


Yan Uno si era stretto attorno al braccio destro di Mo Beichen e aveva morso il suo polso con i suoi denti nerastri e raggrinziti. Yan Due si era aggrappato alla spalla destra del nemico, avvolgendolo con le braccia in una stretta mortale e scatenando tutto il suo potere in una volta.


Lo stavano facendo perché Mo Beichen stava tenendo Yun Che con la mano destra!


Per quanto riguardava Yan Tre, l’antenato Yama aveva mirato alla faccia di Mo Beichen e usò le sue braccia magre e dall’aspetto fragile per stringergli il collo. Spalancò la sua bocca nerastra e spettrale così tanto da sembrare comico per poi mordere la testa del Semidio. Allo stesso tempo, scatenò tutto il suo potere diabolico Yama per tentare di trapassargli il cranio.


Mo Beichen era sbalordito, aveva perso l’equilibrio e non era al pieno della sua forza. Non solo, i tre antenati Yama avevano potuto scatenare il loro potere ad una distanza ravvicinata. Cento esplosioni nere eruttarono attorno al braccio destro del Semidio in un istante, torcendo in modo innaturale ed indebolendo un po’ la stretta sulla gola di Yun Che.


Mo Beichen però era un Cavaliere Abissale, un Semidio e un uomo dal carattere formidabile. Tornò a stringere la presa prima che il nemico se ne potesse approfittare e, anche se non aveva girato la testa, un po’ di brutalità era tornata nel suo sguardo scosso. Allo stesso tempo, il campo di forza aveva cessato di crollare e recuperò un po’ di forza.


Bisognava dire che Mo Beichen era stato colto completamente alla sprovvista e la sua anima stava ancora tremando dopo aver assistito alla luce dorata del Monarca del Brahma. Questo significava che la sua reazione non era cosciente. Era il suo corpo che stava istintivamente lottando per riprendere un po’ di controllo dopo la sua sorpresa, l’istinto inspiegabile di un Semidio.


Questa era una pessima notizia per gli antenati Yama perché meno del dieci per cento del potere di un Semidio era comunque potentissimo, senza menzionare il fatto che erano aggrappati al suo corpo.


“SHAAAAAAAAAAAH!”


I tre antenati Yama urlarono a squarciagola. I loro corpi all’improvviso si torsero come degli stracci, spargendo sangue, ossa e budella attorno.


Le braccia di Yan Uno e di Yan Due si frantumarono in un milione di pezzi in un istante, ma ricucirono a forza i loro corpi e mantennero la presa, senza dare tregua al nemico nemmeno per un secondo. Perfino i loro denti rotti erano ancora affondati nella carne di Mo Beichen.


Il primo istinto di una creatura vivente quando veniva attaccata era di proteggere la testa.


Un Semidio non era un’eccezione.


Dato che Yan Tre aveva scelto di attaccare la sua testa, significava che stava sopportando il doppio dell’energia rispetto a Yan Uno e Yan Due.


Per un momento, il suo corpo rattrappito si contorse e tremò come delle increspature d’acqua. Poi, dopo un ululato straziante, il suo corpo si divise a metà mentre veniva scagliato via dalla testa di Mo Beichen.


“VECCHIO FANTASMA!!!”


Yan Uno e Yan Due ulularono a squarciagola. I tre antenati Yama erano vissuti insieme per ottocentomila anni e avevano visto come Yan Tre era stato strappato a metà.


“AAAAAAAAAAAAAAH… SALVATE… IL PADRONE!” Urlò a squarciagola Yan Tre.


I poteri diabolici Yama dell’antenato sarebbe dovuto scomparire nel momento in cui era stato fatto a pezzi e la sua morte era quasi certa. Forse per la sua determinazione, non solo era riuscito a conservare energia, ma superò perfino i suoi limiti. Era un miracolo.


Radunando le sue ultime forze, Yan Tre girò il suo tronco e si lanciò di nuovo verso la testa di Mo Beichen.


Evocò un artiglio Yama, urlò come una banshee e mirò agli occhi di Mo Beichen.


Alcune cose non cambiavano mai. Perfino per un Semidio, gli occhi erano comunque la parte più vulnerabile del suo corpo.


L’artiglio Yama era infuso con tutto il potere della fede e della disperazione di Yan Tre. Per la prima volta da quando aveva messo piede in questo mondo, Mo Beichen emise un grido straziante.


Questo era il momento che Chi Wuyao stava aspettando. I suoi occhi cupi brillarono di nero in un istante.


I cinque antenati erano formidabili, ma la quantità era inferiore alla qualità quando si parlava di livelli, anche se avessero cercato di compensare l’enorme divario per solo un momento. Tuttavia avevano un asso nella manica ancora superiore al potere di Mo Beichen, la sua anima dell’Imperatore Diabolico del Nirvana!


Non c’era un momento migliore di questo.


L’anima dell’Imperatore Diabolico del Nirvana infilzò il mare spirituale di Mo Beichen con ogni briciolo di potere che Chi Wuyao poteva radunare.


A questo punto, Mo Beichen era stato scombussolato dall’ultimo attacco degli antenati del Yama, colpito alla testa, indebolito, aveva perso l’equilibrio, era stato attaccato dall’energia oscura ed era stato infilzato agli occhi…


E alla fine era stato invaso dall’anima dell’Imperatore Diabolico del Nirvana della Regina Diabolica!


C’erano poche cose nel Caos Primordiale che potevano minacciare l’anima di un Semidio e lo spirito di un Imperatore Diabolico, anche se fosse stato un residuo del passato, faceva parte della categoria. Un grido diabolico risuonò nel mare spirituale di Mo Beichen e…


“GAAAAAAAAAAAAAAAAH!”


Il mare spirituale dell’uomo crollò all’istante. Durò solo per pochi momenti, ma la sua lucidità e la sua sanità mentale furono distrutte in quell’attimo.


Senza il controllo della mente, rimaneva solo l’istinto e la prima cosa che avrebbe fatto il corpo dopo essere stato infilzato all’occhio era coprire le parti sensibili con le mani.


Mo Beichen non fu l’eccezione alla regola.


Finalmente, dopo tutti i sacrifici fatti a questo punto, lasciò la presa sul collo di Yun Che per proteggersi gli occhi.


Qianye Wugu e Qianye Bingzhu erano già polvere stellare a questo punto. Gli organi interni di Yan Uno e Yan Due erano stati ridotti in poltiglia, e Yan Tre era stato squarciato a metà. Erano spacciati e il momento in cui avessero completato la loro missione molto probabilmente sarebbe stato anche quello della loro morte.


I cinque antenati si erano sacrificati proprio per questo momento.


Quando Yan Uno vide che Mo Beichen aveva lasciato andare Yun Che con i suoi occhi macchiati di sangue, rilasciò un grido spettrale, afferrò il suo padrone con la mano spaccata e lo spinse via, lontano dal Semidio.


Shui Meiyin non era mai stata così concentrata e lucida in tutta la sua vita. Non aveva nemmeno emesso un suono da quando era iniziata l’operazione di salvataggio.


Per tutto questo tempo, la Spina dell’Universo aveva irradiato la luce cremisi più pura tra le sue dita.


Nel momento in cui Yun Che sfuggì dalla presa di Mo Beichen, il bagliore cremisi divampò verso la sua posizione per poi teletrasportarlo via dal campo di forza del Semidio.


Ci fu un altro lampo rosso e riapparì accanto a lei.


Qianye Ying’er si gettò subito su di lui e lo abbracciò con tutta sé stessa. Per tutto il tempo non riuscì a smettere di tremare.


Stavolta c’era mancato pochissimo prima che lo perdesse per sempre.


Era un tipo di paura che non desiderava mai più rivivere.


Yun Che era immobile. I suoi meridiani e le sue ossa erano stati completamente distrutti e il suo corpo era danneggiato. Sembrava che fosse cosciente perché i suoi occhi erano socchiusi, ma in realtà era svenuto un momento fa.


Qualsiasi altro Divine Sovereign sarebbe già morto per queste ferite.


Chi Wuyao ritirò la sua anima e disse con tono sofferente: “Vai!” 


La luce cremisi riapparì e avvolse Shui Meiyin, Chi Wuyao, Qianye Ying’er, Mu Xuanyin, Caizhi e Yun Che.


Poi scomparirono via da questo spazio da incubo, via dai soli morenti del Brahma e dagli ululati che sembravano provenire dal purgatorio stesso.


                                



