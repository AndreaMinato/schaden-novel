---
title: Capitolo 1948 - Barlume
pubDate: 2025-03-10T08:57:10.528Z
tags:
    - atg
---


Capitolo regolare,
0 capitoli in coda, 0/10
-Schadenfreude


BOOM!!


Shui Meiyin sbiancò in un istante. Un milione di tuoni erano risuonati nella testa di Yun Che.


Shui Meiyin disattivò frettolosamente la formazione di trasmissione, ma era troppo tardi. Se prima era nervosa, adesso fu colta da un attacco di panico.


Sarebbe stato un eufemismo dire che era stata estremamente sfortunata. Tra tutte le volte in cui Shui Yingyue avrebbe potuto riferirle cattive notizie, l’aveva fatto proprio quando Yun Che si era svegliato ed era accanto a lei. Inoltre era una pessima notizia che Yun Che non avrebbe mai potuto accettare.


“Sei la sola a poterla salvare adesso”... sua sorella aveva ragione. Sempre che Yun Wuxin non fosse ancora caduta nelle mani di Mo Beichen e che avessero potuto capire dov’era, allora sì, probabilmente avrebbe potuto salvare la ragazza con la Spina dell’Universo.


C’era un enorme problema però. All’artefatto divino rimaneva già poco potere.


Ogni volta che la Spina dell’Universo eseguiva un teletrasporto, Yun Che sarebbe stato ancora più in pericolo.


Non si era dimenticata dell’ultimo ordine di Chi Wuyao: il potere divino della Spina dell’Universo doveva essere usato solo per salvare Yun Che.


Yun Che era la loro unica speranza. Finché fosse sopravvissuto, ci sarebbe stata sempre la possibilità di ribaltare la situazione. Avrebbero potuto abbandonare qualsiasi altra cosa. Qualsiasi.


Sfortunatamente Shui Meiyin non aveva altra scelta se non violare questa regola perché Yun Che aveva sentito la trasmissione del suono.


Se non avesse salvato Yun Wuxi adesso, non si sarebbe mai potuto riprendere in pace. In effetti era molto probabile che avrebbe…


“Non preoccuparti fratellone Yun Che.” Shui Meiyin non rimuginò a lungo dato che non aveva altra scelta. Si calmò e disse nel tono più calmo possibile: “Confermerò la sua posizione e la riporterò subito indietro.”


La Spina dell’Universo apparì nel suo palmo, ma una mano afferrò gentilmente il suo polso prima che potesse attivarla. Con sua sorpresa, era Yun Che.


“Alla Spina dell’Universo non rimane molto potere, no?”


Yun Che sembrava così calmo da fare paura.


Shui Meiyin lo fissò incredula per un momento per poi annuire.


Yun Che non l’aveva lasciata andare. Le aveva… impedito di teletrasportarsi e salvare Yun Wuxin. Non l’aveva spinta a salvare sua figlia il più velocemente possibile, ad ogni costo.


Ripensando alle voci che aveva sentito ripetutamente quando era privo di sensi, Yun Che continuò con tono calmo: “La Regina Diabolica, Xuanyin, Qianying, Caizhi… se ne sono andate non molto tempo fa, non è vero? Ho sentito le loro voci quando ero privo di sensi.”


“...Sì.” Shui Meiyin annuì di nuovo, ma non poté trattenere più le lacrime. “Sono… sono andate nel Regno Divino dell’Inizio Assoluto.”


Si era detta ripetutamente che avrebbe dovuto nascondere la verità a Yun Che stavolta, ma aveva fallito non appena si era svegliato.


“Dov’è Mo Beichen?” Yun Che chiuse gli occhi. Il suo respiro all’inizio era diventato ansante, ma adesso stava rallentando poco a poco.


Shui Yingyue aveva menzionato come Cang Shitian stava portando Yun Wuxin nel Regno Divino dell’Inizio Assoluto per consegnarla a Mo Beichen, ma perché quell’invasore si trovava lì?


“Mn.”


Era inutile provare a nasconderlo, così Shui Meiyin rivelò tutta la verità: “La percezione di Mo Beichen è troppo potente. Ci ha trovato sette volte negli ultimi sedici giorni e abbiamo dovuto usare la Spina dell’Universo per scappare ogni volta.”


Le ragazze dovevano essere state sotto pressione mentre lui era privo di sensi. Non si sarebbero potute rilassare nemmeno per un istante con Mo Beichen ad inseguirle.


Il raggio della percezione di Mo Beichen era troppo vasto. Ogni volta che venivano individuate, dovevano teletrasportarsi ad una distanza lunghissima per evitare di essere percepiti di nuovo. Naturalmente ogni attivazione consumava molte delle riserve già basse dell’artefatto divino.


“Dopo l’ultima fuga, la sorella Regina Diabolica ha detto che il motivo per cui Mo Beichen è riuscito a rintracciarci più volte è per via delle nostre aure troppo forti. Ha detto che stando al tuo fianco avremmo corso più rischi.”


“Inoltre teletrasportare sei persone alla volta consuma molta più energia rispetto a due.”


“Per questo… loro…” Shui Meiyin soffocò a stento un singhiozzo per poi continuare. “Hanno deciso all’unanimità di allontanarsi per tenersi al sicuro. Inoltre ci sarà un evento speciale oggi, così hanno deciso di andare a cercare Mo Beichen.”


Yun Che chiuse gli occhi e divenne silenzioso. Stranamente non fece altre domande per molto tempo.


Sia il suo sguardo che la sua espressione erano così immobili da essere paragonabili all’acqua che scorreva e alla brezza attorno a loro.


Era una reazione così insolita che Shui Meiyin per un momento non seppe come reagire.


He Ling era la sola a sapere come il suo cuore e la sua anima fossero in pericolo di frantumarsi in un milione di pezzi da un momento all’altro.


“He Ling.” La voce spirituale di Yun Che risuonò con una sorprendente tranquillità e chiarezza considerando la quantità di fenditure nello spazio della sua anima. “Quanto potere ha rigenerato la Perla del Veleno Celeste negli ultimi anni? C’è una possibilità… anche minuscola… che possa avvelenare a morte Mo Beichen?”


Aveva pensato ad ogni eventualità ed era giunto alla conclusione che la Perla del Veleno Celeste… era la sola arma in suo possesso capace di uccidere il terrificante Cavaliere Abissale.


Uno, due, tre secondi…


Passò molto tempo, ma He Ling non gli diede una risposta.


Alla fine Yun Che rise con amarezza e mormorò: “Non importa. Mi sarei dovuto immaginare che fosse solo una fantasia.”


“No.” Tuttavia He Ling rispose subito dopo. “La Perla del Veleno Celeste… ha rigenerato abbastanza potere da uccidere Mo Beichen!”


Il mare spirituale di Yun Che gemette subito in modo allarmante. “He Ling, ne sei… certa?”


“Sì.” L’immagine spirituale di He Ling apparì e notò una determinazione senza precedenti nei suoi occhi verde smeraldo e nel suo tono: “Mo Beichen è potente, ma il suo potere e il suo fisico non possono competere con la Perla del Veleno Celeste. Nemmeno un po’.”


“C’è un prerequisito fondamentale che dobbiamo soddisfare per poterlo uccidere però. L’energia velenosa deve esplodere dentro il suo corpo, nella vena vitale.”


Lo sguardo di He Ling era limpido come l’acqua e la sua voce sembrava risuonare nel cuore di Yun Che. “Se potrai infilzarlo con la spada, preferibilmente nel torso, allora sarà sufficiente!”


He Ling gli stava chiedendo di infilzare Mo Beichen con la spada Colpo Celeste Nemesi dei Diavoli; di infilzare ill corpo di un Semidio.


Sarebbe stato un eufemismo dire che era difficile. Era abbastanza impossibile da fare disperare perfino la persona più ottimista nel Caos Primordiale. Ma per Yun Che fu un raggio di speranza nella notte più lunga e buia.


Il suo mare spirituale tremò ancora di più, ma stavolta era per l’entusiasmo e non per la disperazione.


“Ho bisogno che tu mi dia una risposta sincera, He Ling. Se posso infilzare Mo Beichen con la spada Colpo Celeste Nemesi dei Diavoli, quanto sei sicura di poterlo uccidere con il veleno celeste?”


He Ling alzò lo sguardo e dichiarò senza esitare: “Al cento per cento!”


I rimbombi nel suo mare spirituale si fermarono.


He Ling non gli aveva mai mentito e non l’avrebbe mai fatto.


Anche se era il proprietario della Perla del Veleno Celeste, He Ling era molto più consapevole del suo potere visto che era lo spirito dell’artefatto.


La risposta di He Ling era stata breve, ma fu sufficiente a rafforzare il raggio di speranza fino a farlo diventare una stella miracolosa.


Tutto ciò che doveva fare era… infilzare il petto di Mo Beichen!


<em>Thump!


Thump!




Thump!</em>


Yun Che poteva sentire chiaramente il battito del suo cuore.


Era ancora gravemente ferito e la sua mente era ancora velata dalla confusione. Tuttavia questa buona notizia lo calmò rapidamente fino a fare scomparire completamente il tumulto nel suo mare spirituale.


Molto tempo dopo, disse: “Ho bisogno di trenta giorni He Ling. Se consumassimo tutta l’energia che la Perla dell’Eternità ha rigenerato fino a questo punto, qual è la quantità minima di tempo reale che puoi darmi?”


Lei rispose con serietà dopo aver riflettuto: “Un’ora.”


Ciò che intendeva era che avrebbe potuto comprimere un mese nel regno divino dell’Eternità in una sola ora nel mondo reale. Era quasi una differenza di tempo di mille volte!


Se avessero attuato questo piano, sarebbe stato il limite massimo a cui si era mai spinta He Ling con la perla dell’Eternità da quando aveva ottenuto il controllo del tesoro celeste. Non lo si poteva paragonare al periodo in cui Yun Che e Shui Meiyin erano entrati nel Regno Divino dell’Eternità prima della battaglia finale contro la regione occidentale.


“Molto bene! Per favore fallo subito. Non c’è… più bisogno di trattenersi.”


Aprì gli occhi e afferrò di nuovo il polso di Shui Meiyin. Poi disse: “Vieni con me nel Regno Divino dell’Eternità, Meiyin!”


He Ling non lo fece aspettare per troppo tempo. Decine di secondi dopo, costruì un Regno Divino dell’Eternità usando tutta l’energia contenuta nella perla dell’Eternità.


Yun Che non si trattenne nemmeno per un istante. Entrò subito nel regno con Meiyin.


Era familiare con questo mondo bianco. Dopotutto lui e Meiyin erano rimasti qui per tre anni non molto tempo fa.


Yun Che era ancora appoggiato a Shui Meiyin dato che era troppo ferito per tirarsi a sedere da solo.


Uno strato di energia bianca stava circolando sulla superficie del suo corpo. Stava usando le forze che gli rimanevano per usare il Divino Miracolo della Vita.


La prima cosa che doveva fare in questi trenta giorni era guarire e recuperare il suo potere.


C’era un’altra questione ugualmente importante di cui si sarebbe dovuto occupare.


Dato che era sveglio, le sue ferite stavano guarendo molto più velocemente. Il Divino Miracolo della Vita calmò anche il terribile dolore che stava assalendo tutto il suo corpo.


“Meiyin.” Yun Che chiuse di nuovo gli occhi per poi chiedere: “Hai menzionato il fatto che ci sarà un evento ‘speciale’ oggi nel Regno Divino dell’Inizio Assoluto. Cosa intendevi?”


La ragazza rispose: “Mo Beichen non ha solo continuato a cercarti negli ultimi sedici giorni. In effetti ha passato la maggior parte del tempo a fare pressione all’intero Regno degli Dei.”


“Sedici giorni fa, dopo che siamo riusciti a sfuggire alle sue grinfie, Mo Beichen si è arrabbiato così tanto da distruggere seicento regni stellari delle quattro regioni divine in un solo giorno. Quel giorno, ogni regione divina è stata allertata della sua presenza naturalmente.”


“Non molto tempo dopo, Cang Shitian si è arreso a Mo Beichen e ha usato i suoi tutori dell’ordine per diffondere notizie dell’identità di Mo Beichen e dell’eventuale conquista dell’Abisso in ogni angolo del Regno degli Dei.”


“...” Le sopracciglia di Yun Che fremettero. Poteva già immaginarsi come il Regno degli Dei fosse precipitato nel panico.


Cang Shitian…


Era un uomo utile. Troppo utile in effetti. Era il motivo per cui Chi Wuyao gli aveva dato una carica straordinaria e troppo potere.


I tutori dell’ordine erano dispersi in ogni angolo del Regno degli Dei. Quando era al potere, il loro capo aveva giocato un ruolo fondamentale nel diffondere la loro influenza nell’intero Regno degli Dei in breve tempo. Tuttavia il piano si era ritorto contro di loro quando era emerso un potere più grande. Nulla poteva impedire al suo cane più “fedele” dallo schierarsi con Mo Beichen e rivoltarsi contro di loro. Yun Che non aveva dubbi che Mo Beichen desse più valore al capo dei tutori dell’ordine piuttosto che a Qi Tianli.


“Tuttavia è stata la sola volta in cui Mo Beichen è stato tirannico e brutale.” Inconsapevole di come la pensava, Shui Meiyin continuò con la sua spiegazione: “Molte delle previsioni della sorella regina diabolica si sono rivelate esatte. Mo Beichen può sembrare quasi invincibile a noi, ma molto probabilmente è una pedina dell’Abisso. Vuole conquistare il Regno degli Dei il più velocemente possibile, ma è chiaro che non osa fare decisioni riguardo al fato di questo universo. Non si è nemmeno azzardato a sconvolgere troppo la struttura gerarchica del Regno degli Dei.”


“Secondo la sorella Regina Diabolica, Mo Beichen vuole presentare al suo Monarca Abissale un Regno degli Dei pienamente soggiogato. Il suo obiettivo primario è quello di fare da pioniere.”


“Da questo possiamo dedurre che nemmeno il Monarca Abissale sia tirannico, altrimenti non avrebbe dato ordini così severi ai pionieri prima di mandarli nel nostro mondo. Anche se Mo Beichen vuole conquistare il Regno degli Dei il prima possibile, non ha mai fatto nulla di eccessivo dopo aver distrutto seicento regni stellari e aver terrorizzato tutti.”


“Sfortunatamente… è troppo spaventoso. Anche se non avesse fatto ciò che ha fatto, dubito che qualsiasi regno stellari voglia ribellarsi contro di lui. Contando anche il fatto che Qi Tianli e Cang Shitian si sono già sottomessi e che la maggior parte dei regni stellari non ti sono davvero leali, e…”


Non era molto incoraggiante, ma Yun Che sapeva bene qual era la verità.


Tra le quattro regioni divine, solo quella settentrionale gli era davvero leale. Tutti gli altri si erano sottomessi a lui per lo più per via della paura e per il fatto che non potevano resistergli.


Inoltre erano passati solo pochi anni da quando aveva iniziato a governare. Il cemento era ancora fresco.


Era solo logico, no, naturale, che si sottomettessero ad un sovrano più forte, specialmente contando quanto era ancora più formidabile.


“...‘L’Imperatore Yun è stato messo facilmente all’angolo e può solo nascondersi come un ratto’ questo è ciò che stanno dicendo quasi tutti nel Regno degli Dei. Per questo c’è a stento attività o anche voci di opposizione.”


“A proposito, Cang Shitian è il motivo per cui Mo Beichen è nel Regno Divino dell’Inizio Assoluto adesso. Dieci giorni fa, gli ha dato lo stesso suggerimento che la sorella Regina Diabolica ti ha dato allora.”


Yun Che rimase accigliato per un secondo per poi esclamare: “Stai dicendo… che sta spingendo i regni stellari superiori a dichiarare lealtà a Mo Beichen e, per estensione, all’Abisso?!”


Chi si fosse presentato sarebbe sopravvissuto e chi non lo avrebbe fatto sarebbe morto!


Così ogni briciolo di resistenza che si sarebbe potuto destare sarebbe stato annientato completamente!


“Mn.” Shui Meiyin annuì. “Ho sentito che Cang Shitian ha anche scelto il posto. A quanto pare è perché il Regno Divino dell’Inizio Assoluto è il posto più vicino all’Abisso, così ritualisticamente parlando ha senso che i regni stellari giurino fedeltà lì.”


“...Capisco.” Yun Che sospirò un po’. La sua aura si era stabilizzata completamente e le sue emozioni si erano nascoste dietro un impenetrabile velo di calma. Dopodiché smise di parlare.


Shui Meiyin voleva dire qualcosa, ma rimase in silenzio dopo aver notato i cambiamenti nell’aura di Yun Che.


Non le chiese se i regni stellari si fossero preoccupati sulle loro condizioni. Non aveva chiesto se Chi Wuyao e gli altri avessero intenzione di dirigersi verso il Regno Divino dell’Inizio Assoluto. Non lo chiese…


Il tempo passò, poco a poco. Yun Che non mosse un muscolo in questo periodo di tempo e Shui Meiyin lo accompagnò silenziosamente.


Sette giorni dopo, Yun Che finalmente aprì gli occhi e alzò la testa. La debolezza nel suo sguardo era stata rimpiazzata da un vuoto profondo e infinito.


Le sue ferite erano guarite completamente. Aveva anche recuperato oltre l’ottanta per cento della sua Energia Misteriosa.


Yun Che alzò una mano ed evocò la perla divina del Mare Meridionale nel suo palmo. Diciotto luci divine diverse nuotavano al suo interno.


“Fratellone Yun Che?” Chiese piano Shui Meiyin.


“Precedentemente, controllare le quattro origini divine era il mio limite assoluto.” I riflessi delle origini divine si riflettevano nelle sue pupille. “La mia padronanza nell’usarle non è migliorata dal nostro ultimo soggiorno nel Regno Divino dell’Eternità e, dopo la morte di Long Bai, non ho più provato a controllarle.”


Questo perché non esisteva più nessuno che potesse costringerlo a sacrificare le origini divine e a superare i suoi limiti.


“Tuttavia, sedici giorni fa, quando ho sacrificato quattro origini divine del Mare Meridionale per uccidere gli invasori… mi sono reso conto che quattro potrebbe non essere più il mio limite assoluto.”


Anche se la sua coltivazione non era aumentata minimamente durante il suo breve regno, era cambiato qualcosa; qualcosa che sfuggiva completamente ai suoi sensi.


Era il manuale della Sfida alle Leggi Naturali che Xia Qingyue aveva dato a Shui Meiyin, il pezzo che gli aveva permesso di coltivare la Divina Arte Ancestrale completa!
                                


                                



