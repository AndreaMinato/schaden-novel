---
title: Capitolo 1949 - Con le Spalle al Muro
pubDate: 2025-03-10T08:57:10.528Z
tags:
    - atg
---


Capitolo regolare,
0 capitoli in coda, 0/10
-Schadenfreude


Non c’era nessuno in tutto il Caos Primordiale capace di controllare e imbrigliare il potere delle origini divine eccetto Yun Che. Shui Meiyin aveva capito subito cos’aveva intenzione di fare.


Sussultò per poi dire senza riflettere: “Hai intenzione di affrontare Mo Beichen?”


“È l’unico modo.” Yun Che disse la cosa più pessimistica nel tono più calmo. “Questo mondo è enorme per noi, ma è piccolo per una persona al livello di Mo Beichen. Dato che ho usato quel livello di forza due volte, so esattamente quanto è piccolo questo mondo per uno come lui.”


Strinse la mano di Shui Meiyin per poi sorriderle: “Sono sicuro che le ragazze e specialmente tu lo sappiano più di chiunque altro.”


Le pupille di Shui Meiyin tremarono. Non riuscì a rispondere.


Mo Beichen li aveva trovati sette volte negli ultimi sedici giorni e questo solo perché non aveva investito molte energie nel trovarli.


Quante volte sarebbero potuti sfuggire alla cattura visto che la Spina dell’Universo che aveva quasi esaurito la sua energia?


La partenza delle ragazze aveva diminuito le loro possibilità di venire scoperti, ma di quanto considerato il potere di Mo Beichen? Del cinque per cento? Dell’un per cento? Ancora meno?


“La Regina Diabolica deve aver deciso di incontrare Mo Beichen solo per proteggere la Divina Regione Settentrionale.”


Yun Che sorrise con amarezza: “E pensare che un diavolo astuto come lei sarebbe stata messa all’angolo fino a questo punto… probabilmente non si è mai sentita così impotente in tutta la sua vita.”


“Ma…” Shui Meiyin scosse la testa con forza. “Mo Beichen è mostruosamente forte. Le possibilità che tu lo sconfigga sono…”


“Lo so. Non c’è la minima possibilità che lo possa sconfiggere.” Yun Che disse la verità più crudele di cui lei non poteva parlare. “Tuttavia il potere che otterrei sacrificando origini divine può permettermi di resistere per un po’.”


Era stato sconfitto da Mo Beichen in un istante durante il loro primo scontro, se lo si poteva definire tale, ma grazie a questa esperienza aveva capito quanto era forte il campo di forza del Cavaliere Abissale.


Poteva non essere necessariamente più potente del suo quando attivava God Ash.


“Va bene, presupponiamo che tu possa resistere per un po’ di tempo. Cosa farai allora?” Chiese Shui Meiyin.


“Attenderò la morte naturalmente.” Rispose Yun Che. “Tuttavia… mi crederesti se dicessi che accadrà un miracolo prima?”


Non stava scherzando. Solo un miracolo poteva salvarli dalla loro situazione difficile e lui, l’esecutore di questo cosiddetto miracolo, doveva essere il primo a credere di poterlo… no, che sarebbe accaduto.


Se nemmeno lui avesse avuto fiducia, allora non ci sarebbe stata nessuna luce in questa assoluta oscurità.


Shui Meiyin fissò Yun Che negli occhi senza dire una parola. Molto tempo dopo, sorrise all’improvviso e annuì con convinzione: “Mn! Naturalmente. Hai già creato innumerevoli miracoli fino ad ora. Perché sarebbe diverso stavolta?”


La crisi in cui si trovavano aveva fatto provare disperazione ed impotenza alla Regina Diabolica.


Allora, il motivo per cui Yun Che aveva deciso di reprimere il suo odio e scappare nella Divina Regione Settentrionale era perché aveva avuto scelta. Allora era stata anche l’opzione migliore. Era un posto dove sarebbe stato al sicuro dai suoi inseguitori e avrebbe potuto radunare le forze il più velocemente possibile.


Non era un’opzione adesso. La restrizione lasciata dal Dio Malvagio in persona aveva bloccato completamente la sua crescita e non c’era un posto nell’intero cosmo che gli avrebbe permesso di nascondersi da Mo Beichen per una quantità di tempo indefinita.


Non poteva ritirarsi, poteva solo combattere.


Le diciotto luci dorate rimaste nella perla divina del Mare Meridionale cominciarono ad agitarsi di fronte al potere silenzioso delle leggi del nulla.


Precedentemente, quattro origini divine erano state il suo limite assoluto. Tuttavia il manuale della Sfida alle Leggi Naturali completo, teoricamente parlando, gli avrebbe dato anche la versione completa delle leggi del nulla.


Non era mai riuscito a comprendere le leggi del nulla, ma non ci voleva un genio per capire che la sua versione sarebbe stata di gran lunga superiore a quella incompleta. Considerando che questo era il territorio della Dea Ancestrale, la differenza tra le due sarebbe stata abissale.


Allo stesso modo, aveva senso che potesse controllare più di quattro origini divine.


Se avesse potuto controllare almeno dieci origini divine…


Avrebbe potuto tenere attivo God Ash per circa venti secondi, se non di più!


Questo era il motivo per cui aveva chiesto a He Ling di attivare il Regno Divino dell’Eternità. In un modo o nell’altro, doveva imparare a controllare almeno dieci origini divine del Mare Meridionale in una sola volta.


Se avesse avuto successo, il Caos Primordiale non avrebbe mai più rivisto le origini divine del Mare Meridionale. Non avrebbe potuto riprodurre questo potere mai più.


Era la scommessa più disperata di Yun Che. Se avesse fallito, allora non avrebbe più avuto nessun modo per sfidare l’Abisso.


…..


Regno Divino dell’Inizio Assoluto.


Il mondo bianco grigiastro sembrava terribile come sempre, ma non era mai sembrato così opprimente finché Mo Beichen non si era levato al cielo per guardare tutto dall’alto come un dio.


Questo era il luogo dov’era nata la Dea Ancestrale in persona, così senza dubbio sarebbe dovuto essere trattato con la massima venerazione. Tuttavia le creature in questo mondo primordiale erano inferiori quanto quelle del Regno degli Dei. Figuriamoci riverenza, Mo Beichen non poteva nemmeno trattarle come sue pari.


Duemila coltivatori erano a terra sotto di lui. Non era un numero di persone particolarmente impressionante, ma ognuno di loro era una figura prominente nel Regno degli Dei. Costituivano il nucleo di ogni regno sovrano e superiore.


L’atmosfera sarebbe dovuta essere animata, elettrica e piena d’entusiasmo visto che era il raduno dei più grandi esperti del Regno degli Dei, ma in realtà non lo era. Figuriamoci aure in contrasto, l’atmosfera era così rigida, fredda e opprimente che si poteva a stento sentirne i movimenti.


Era perché la presenza di Mo Beichen era troppo terrificante. I Divine Master si sentivano piccoli come rettili ai piedi di una bestia titanica, come se perfino un pensiero avrebbe potuto schiacciarli. E avevano ragione.


L’umiltà, lo shock e la paura che provavano erano di gran lunga superiore perfino a quando avevano fronteggiato l’Imperatore Yun in persona.


Non molto lontano da Mo Beichen, Qi Tianli fissava i Divine Master sotto di lui con un miscuglio di emozioni indescrivibili. Di solito erano così arroganti che sembravano essere re del mondo, ma oggi l’aura di un Semidio li aveva zittiti tutti. Era sia sollevato, che pieno di sensi di colpa per la posizione in cui si trovava al momento.


Qi Tianli non credeva di aver sbagliato. Era la prima persona che Mo Beichen aveva cercato da quando era arrivato in questo mondo e, scegliendo di sottomettersi a lui, era riuscito a diventare il sottoposto più fidato del Cavaliere Abissale.


Quando l’Abisso fosse davvero disceso sul Caos Primordiale e avesse assunto il controllo del Regno degli Dei, era sicuro che la “responsabilità” e i “meriti” che si era guadagnato oggi gli avrebbero permesso di ottenere una posizione migliore.


Tuttavia…


Le sue emozioni erano completamente diverse rispetto a quando si era sottomesso all’Imperatore Yun.


Allora, si era sottomesso perché aveva seguito la corrente. Ma quando si era sottomesso a Mo Beichen… erano passati quindici giorni in un lampo e ancora non poteva sbarazzarsi del profondo senso di colpa che stava tormentando il suo cuore, senza menzionare che era stato lui a presiedere la cerimonia di incoronazione di Yun Che pochi anni fa…


Si liberò da questi pensieri distraenti e scorse con lo sguardo la folla per un momento. Poi chinò la testa verso Mo Beichen e disse con tono rispettoso: “Mancano tre minuti all’inizio della cerimonia, Venerabile. I rappresentanti dei regni sovrani e dei regni superiori delle Divine Regioni Meridionale e Occidentali sono tutti presenti.”


Naturalmente erano tutti presenti. Si erano sottomessi all’Imperatore Yun allora e il Semidio che fluttuava sopra le loro teste era ancora più spaventoso. Non solo Mo Beichen poteva annientare un intero regno stellare con uno schiocco di dita, l’Imperatore Yun e la Regina Diabolica erano così in difficoltà da non aver emesso nemmeno un pigolio nelle ultime due settimane.


Non appena avevano sentito la convocazione, si erano affrettati a raggiungere il Regno Divino dell’Inizio Assoluto il più velocemente possibile. Temevano tutti che il minimo ritardo avrebbe causato l’annientamento del loro regno stellare. Saresti dovuto essere completamente suicida o folle per ignorare questo “invito”.


I quattro Qilin dell’Inchiostro e i maestri dei Qilin erano tutti presenti. Per ovvi motivi, erano cento volte più calmi dei rappresentanti degli altri regni stellari.


Si poteva vedere l’Imperatrice del Drago Blu nel suo angolo in silenzio. Il suo lungo abito blu nascondeva la sua figura liquida, ma non la fredda indifferenza e dignità impressa nei suoi splendidi lineamenti. Era impossibile sapere cosa stava provando ora.


Risaltava come un fiore di loto d’acqua sul fondo di un precipizio sconfinato in questa terra di disperazione. Sembrava così nobile e solenne che nessuno osava nemmeno guardarla negli occhi, figuriamoci avvicinarsi a lei.


La folla del sud era composta dai rappresentanti dei regni sovrani e superiori della Divina Regione Meridionale. Erano guidati dal regno del Mare Profondo, dal regno Xuanyuan e dal regno del Viola Misterioso.


Il Regno del Mare Profondo delle Dieci Direzioni era localizzato al centro dei regni sovrani, ma le loro aure erano quelle più agitate. Non solo, innumerevoli persone stavano scoccando ogni sorta di occhiata verso Cang Shuhe.


Questo perché era sia l’Imperatrice Divina del Mare Profondo che la consorte dell’Imperatore Yun.


L’Imperatrice del Drago Blu era una delle consorti imperiali, ma tutto il mondo sapeva che era una relazione solo formalmente. Figuriamoci dormire nello stesso letto, la quantità di volte in cui l’imperatore Yun aveva messo piede nel suo regno potevano essere contate con una sola mano.


Contando anche il fatto che il regno Qilin aveva implorato pietà per loro conto e aveva fatto da “garante”, nessuno avrebbe pensato che l’Imperatrice del Drago Blu o il suo regno sarebbero stati messi in difficoltà da un titolo vuoto.


D’altra parte, Cang Shuhe poteva a stento dire la stessa cosa. Era vero che all’inizio fosse stata una mera pedina che l’Imperatore Yun aveva usato per controllare la Divina Regione Meridionale, ma era diventata una consorte imperiale di fatto molto tempo fa.


Quando Yun Che e Yun Wuxin erano rimasti temporaneamente nel regno del Mare Profondo delle Dieci Direzioni, Cang Shitian aveva desiderato di poterlo proclamare al mondo intero immediatamente.


Poi l’Imperatore Yun avrebbe prestato frequenti visite a Cang Shuhe nel palazzo imperiale del Mare Profondo dopo che Shui Meiyin aveva finito di creare la formazione dimensionale. Queste visite sarebbero durate da dieci giorni ad un mese.


Sfortunatamente era tutto passato adesso. Non solo Cang Shitian si era alleato a Mo Beichen con una velocità fulminea, aveva eseguito i suoi doveri nel modo più perfetto possibile. Considerando che Mo Beichen aveva ascoltato il suo suggerimento e aveva tenuto questa cerimonia, si poteva dedurre che il Cavaliere Abissale fosse soddisfatto di lui fino ad ora.


Forse sarebbe stato sufficiente a tenere al sicuro il regno del Mare Profondo e Cang Shuhe… o no.


Di conseguenza, gli Dei del Mare e gli Emissari Divini erano oltremodo ansiosi, anche se Cang Shuhe, che sarebbe dovuta essere la persona più in difficoltà, sembrava la più calma. Nessuno poteva capire le emozioni o i pensieri nascosti dietro le innumerevoli increspature dei suoi occhi.


C’era anche Rui Yi al suo fianco. La sua servitrice non si era mai allontanata dalla sua padrona nemmeno per un momento.


“Dal lato della Divina Regione Orientale, non sono ancora arrivati i regni della Canzone Glaciale e del Dio della Fiamma.”


“Per quanto riguarda la Divina Regione Settentrionale…” Qi Tianli esitò per un momento e chinò la testa istintivamente. “I tre regni sovrani, quello delle Anime Rubate, Yama e della Luna Ardente, sono tutti presenti, ma il settanta per cento dei regni stellari superiori… devono ancora arrivare.”


Il regno delle Anime Rubate era condotto da Jie Xin e Jie Ling. C’erano anche tutte e nove le Streghe.


Il regno Yama era guidato da Yan Wu e Fen Daoqi era a capo del regno della Luna Ardente.


Le loro aure erano marcatamente differenti rispetto a quelle delle altre regioni divine. Erano molto più opprimenti e solenni.


Non mostravano nessun panico o paura nonostante le parole di Qi Tianli. I loro occhi contenevano solo oscurità.


Ancora una volta, tutti nel Regno degli Dei sapevano che la Divina Regione Settentrionale era assolutamente leale a Yun Che.


“Bene.”


Mo Beichen li guardò di sottecchi: “Altrimenti questa cerimonia sarebbe troppo noiosa.”


Non puoi intimidire i pezzi grossi se non hai pesciolini da ammazzare.


Fu in quel momento che quattro presenze ardenti arrivarono a gran velocità da est. Quando si avvicinarono, il calore delle loro aure fu annientato immediatamente da Mo Beichen e la velocità e perfino l’altitudine dei loro voli diminuirono drasticamente per via della sua pressione.


Erano Huo Poyun e i maestri della setta Yan Wancang, Yan Juehai e Huo Rulie del regno del Dio della Fiamma.


Huo Poyun scoccò un’occhiata verso Mo Beichen e si inchinò: “Il Realm King del Dio della Fiamma della Divina Regione Orientale, Huo Poyun, porge i suoi rispetti al Venerabile dell’Abisso. Siamo stati trattenuti da alcune questioni e imploriamo perdono per essere quasi arrivati tardi.”


Proprio come avevano fatto i regni superiori, l’atteggiamento e la scelta di parole di Huo Poyun erano estremamente umili. Non osava mostrare la minima dignità da sovrano nella sua espressione.


Qi Tianli disse: “Non è arrivato tardi ed è la cosa più importante. Venga pure Realm King del Dio della Fiamma.”


All’improvviso Mo Beichen guardò di sghembo Huo Poyun.


Fin dal primo giorno in cui era arrivato in questo mondo, aveva sentito il nome del giovane da Qi Tianli.


Era una delle persone “utili” che Qi Tianli gli aveva consigliato di tenere d’occhio, ma ciò che aveva attirato la sua attenzione era la presenza divina straordinariamente ricca che circolava attorno al suo corpo.


“Huo Poyun.” Mo Beichen chiese con indifferenza: “Dubito che ci siano molti Portatori Divini al tuo livello. È stata una sfortuna per te nascere in questo mondo.”


L’improvvisa dichiarazione di Mo Beichen sconvolse tutti quanti.


Prima l’uomo non si era degnato di dire una sola parola anche quando aveva “dato il benvenuto” all’Imperatore Divino di un regno sovrano. Era stato Qi Tianli a fargli da portavoce.


Nessuno si sarebbe aspettato che avrebbe rotto il suo silenzio per Huo Poyun.


Dire che erano sbalorditi sarebbe stato un eufemismo.


Nonostante un Semidio gli avesse rivolto la parola, Huo Poyun riuscì a mantenere la compostezza molto meglio rispetto agli altri. Disse con franchezza: “Il Venerabile è incredibilmente percettivo. A parte portare la stirpe del Corvo Dorato, Poyun è stato anche benedetto dallo spirito residuo del Corvo Dorato in persona. Per questo sono riuscito ad arrivare al livello in cui sono oggi.”


Huo Poyun era nato in un regno stellare intermedio, ma la sua coltivazione era già pari a quella di un ex Giovane Divino come Jun Xilei o Shui Yingyue. Non solo, il suo limite era destinato ad essere superiore rispetto al loro. Anche se avessero ignorato il suo futuro, nessuno avrebbe potuto negare che Huo Poyun aveva ottenuto una certa quantità di risultati che avrebbe potuto mostrare con orgoglio per almeno mille anni a venire.


Erano rimaste solo tre persone in tutto il cosmo che si sarebbero potute vantare di aver ricevuto la piena eredità di spiriti residui del vecchio mondo. Erano Feng Xue’er, Mu Xuanyin e naturalmente Yun Che.


Era un peccato che non sarebbe mai potuto uscire dall’ombra di Yun Che, un’ombra che si era imposta su di lui.


Ancora guardandolo, Mo Beichen disse: “Qi Tianli ha ragione. Il tuo futuro è illimitato. Quando la via per l’Abisso sarà pienamente aperta, potrai dirigerti lì e coltivare senza venire bloccato dai limiti di questo mondo. Potresti perfino diventare un Cavaliere Abissale come me.”


C-cosa? Quel Huo Poyun… aveva il potenziale per diventare spaventoso come Mo Beichen? L’uomo che guardava tutti dall’alto in basso come se fossero formiche?


Quasi ogni Divine Master sul posto sembrava sul punto di svenire dallo shock.


Il modo in cui vedevano Huo Poyun cambiò drasticamente.


La valutazione proveniva da una persona di un piano superiore. Non avevano motivo per dubitare delle sue parole.


In futuro, l’Abisso avrebbe governato sul Caos Primordiale e il Regno degli Dei sarebbe passato dalla forza dominante del cosmo ad un umile mondo sotto il dominio dell’Abisso. Ciò che Mo Beichen stava sottintendendo era che la maggior parte di loro sarebbe andato in rovina… ma non Huo Poyun!                        


                                



