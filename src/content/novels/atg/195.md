---
title: Capitolo 195 – Il Ritorno
pubDate: 2024-05-30T17:22:06.280Z
tags:
    - atg
---




Fen Juechen è un membro del Burning Heaven Clan, e per di più è il figlio del loro Maestro. Se dovesse rappresentare il Palazzo Profound Ventoblu al torneo, sicuramente verremo criticati. Inoltre anche se riuscisse a classificarsi tra i primi cento e a battere Fen Juebi, nessuno lo riconoscerebbe come rappresentante del Palazzo Profound Ventoblu e la nostra posizione in classifica verrebbe annullata. Anzi verremmo derisi. Mio Padre di sicuro non ne andrà fiero... cosa ne pensi, Capo Palazzo Qin?” disse con calma Cang Yue.


"Ciò che dite è vero, Principessa, senza alcun dubbio. Sicuramente verremo criticati aspramente e presi in giro.” annuì Qin Wushang, poi continuò in tono rassegnato: “Tuttavia, Fen Juechen è entrato nel nostro Palazzo Profound solamente per poter partecipare al Torneo Ventoblu di quest'anno. Vuole ottenere un piazzamento migliore di quello di Fen Juebi per vendicarsi dell'offesa subita. Anche il Terzo Principe ha ordinato più di una volta che Fen Juechen partecipasse. Inoltre dopotutto è uno studente del Palazzo Profound. Se lo espellessimo, temo che...”


“In questo caso, non possiamo fare nulla. Lo spiegherò io stessa a mio Padre.” rispose Cang Yue e mise da parte la lista di nomi. Il suo tono era disinteressato e la sua voce flebile, come se non le importasse nulla del torneo di quell'anno.


La reazione di Cang Yue fece sospirare ancora una volta Qin Wushang. Si inchinò e disse: “Tutto sarà fatto come avete ordinato, Principessa. Mancano solo tre giorni all'inizio del torneo. Partiremo domani mattina? A che ora preferite partire, Principessa?”


"Io?" Cang Yue scosse la testa e rifiutò: “Mi sono dimenticata di farvelo sapere, Capo Palazzo Qin. Non sarò presente al Torneo Ventoblu di quest'anno. Stavolta, dovrò chiedere al Capo Palazzo Qin e al Capo Palazzo Dongfang il disturbo di accompagnare la squadra.”


"Ahhh? Questo..." anche se il Capo Palazzo Qin aveva previsto quella risposta in base a come Cang Yue si era comportata, sentirla pronunciare apertamente quelle fredde parole gli creò un vuoto nel cuore. Con un'espressione cupa continuò: “Ma Principessa, il Capo Palazzo Dongfang è sempre stato difficile da rintracciare. Fin da quando Sua Maestà si è ammalato, si è fermato raramente al Palazzo Profound. Più di un anno fa, è partito per un viaggio e da allora nessuno l'ha più visto. Non siamo riusciti a contattarlo neppure con un Talismano di Trasmissione del Suono.”


“Inoltre, anche se il Capo Palazzo Dongfang riuscisse a tornare in tempo, sarebbe inappropriato se fossimo io e lui a accompagnare la squadra. Il Torneo Ventoblu è il più prestigioso dell'Impero ed è organizzato da uno dei dieci Sect più potenti del mondo. Tutti i presenti sono come minimo Anziani del loro Sect. Ci sono persino Sect che fanno accompagnare la squadra dal loro Maestro in persona. Il nostro Palazzo Profound ha sempre avuto un Principe o una Principessa alla guida della squadra. Se stavolta mandassimo due Capi Palazzo, probabilmente gli altri Sect penserebbero che li disprezziamo. La Heavenly Sword Villa potrebbe persino offendersi e portarci rancore.”


“Sua Maestà è molto malato e non può camminare molto. I Principi sono tutti coinvolti nello scontro per il potere, quindi a nessuno di loro interessa la questione. Di conseguenza possiamo chiedere questo impegno soltanto a voi, Principessa. Tre anni fa, il nostro Palazzo Profound Ventoblu si è classificato solamente al 223esimo posto, ma la vostra eleganza ha stupito l'intera folla, mettendo completamente in secondo piano il nostro patetico risultato. Anche stavolta, non abbiamo altra scelta se non chiederti questo favore. Se rifiuterai... non avrò davvero idea di cosa fare.” </span>


Durante i precedenti Tornei Ventoblu, l'Imperatore in persona accompagnava la squadra al torneo, ma al momento era ammalato e non poteva più farlo. Nonostante la lotta per il potere interna alla famiglia, tutti i Principi sapevano quanto fosse importante quell'evento. Tuttavia i risultati del Palazzo Imperiale erano sempre patetici e andare alla Heavenly Sword Villa li faceva soltanto sentire in imbarazzo. Quindi nessuno di loro voleva farlo. Ecco perché tre anni prima Cang Yue aveva dovuto portare la squadra al Ventoblu Ranking Tournament.


Quell'anno la situazione era identica e Qin Wushang poteva solo affidarsi a Cang Yue.


La questione di Yun Che aveva ormai devastato e demoralizzato Cang Yue. Spesso si sentiva assolutamente disperata. Non aveva davvero più nessuna intenzione di avere a che fare con qualsiasi cosa fosse legata al Torneo Ventoblu. Comunque sentendo le parole di Qin Wushang, Cang Yue capì di non avere scelta. Doveva proteggere la reputazione della Famiglia Imperiale e il suo rapporto con la Heavenly Sword Villa. Annuì leggermente e chiuse gli occhi: “Lo so... prepara le Profound Beast volanti. Partiremo domani mattina.”


"Subito." finalmente Qin Wushang si sentì sollevato.</span>


Il mattino seguente, Palazzo Interno.</span>


Il cielo era già chiaro e il Palazzo Interno era avvolto dal silenzio. Anche se era ancora presto, la maggior parte degli studenti era già entrata nella Torre Profound Gathering. Di solito gli allievi si svegliavano prima dell'alba e si dirigevano subito lì. Alcuni rimanevano al suo interno anche per parecchi giorni e parecchie notti. All'interno della torre, ogni secondo di coltivazione era estremamente prezioso e gli studenti non osavano sprecarne nemmeno uno. Dopo aver lasciato il Palazzo Imperiale Ventoblu, per loro sarebbe stato praticamente impossibile visitare ancora una volta la Torre Profound Gathering.


Di fronte alla Sala Supreme Profound, si ergevano maestosamente tre Aquile delle Nevi Giganti; ognuna di loro emetteva un'aura lievemente fredda. Con la loro velocità potevano viaggiare per svariate migliaia di chilometri al giorno. Avrebbero impiegato al massimo due giorni per raggiungere la Heavenly Sword Villa. Accanto alle aquile c'era Qin Wushang che aspettava lì già da un po'. Alla sua destra c'erano due allievi del Palazzo Interno che dovevano avere circa vent'anni. Sembravano ragazzi comuni, ma nei loro occhi brillava una luce arrogante. Si stavano fissando a vicenda con sguardi pieni di ostilità.


Quei due erano il secondo e il terzo classificato tra i discepoli del Palazzo Interno, rispettivamente Feng Bufan e Fang Feilong. Anche se avevano solo vent'anni, erano gli idoli di tutti gli studenti del Palazzo Profound Ventoblu. Persino l'intera Città Imperiale Ventoblu li conosceva e li riteneva dei geni. 
Perfino il Principe Ereditario e il Terzo Principe avevano un'ottima opinione di loro e tutti si aspettavano che in futuro sarebbero diventati molto forti. L'aver raggiunto traguardi così alti nonostante la giovane età aveva reso gelosi di loro quasi tutti i ragazzi della città. Naturalmente questo aveva alimentato la loro superbia e li aveva resi arroganti.


Siccome si erano schierati rispettivamente con la fazione del Principe Ereditario e con quella del Terzo Principe, naturalmente erano incompatibili come l'acqua e il fuoco. Tra i due c'era una grande rivalità e spesso si insultavano o deridevano a vicenda.


Finalmente Cang Yue arrivò. Non indossava nulla di speciale, né si era truccata. Non aveva nemmeno portato qualcuno con sé, era arrivata da sola.


Qin Wushang si avvicinò frettolosamente: “Buongiorno, Sua Maestà. Principessa, voi... perché siete da sola? Perché non c'è nessuno a proteggervi?”


Cang Yue si costrinse a sorridere e scosse la testa: “Non ce n'è bisogno. Stiamo andando all'Heavenly Sword Villa, è meglio essere in pochi piuttosto che in molti. E poi ci sarai tu, Capo Palazzo Qin... quei due non sono Feng Bufan e Fang Feilong?”


Feng Bufan e Fang Feilong fecero qualche passo in avanti per salutare la Principessa. Anche se erano gentili, non provavano la paura e l'agitazione che di solito provano le persone comuni quando incontrano un membro della Famiglia Reale. Dopo essersi schierati col Principe Ereditario e con il Terzo Principe, avevano capito che la Principessa contava ben poco nello scontro interno per il potere. Non aveva alcuna influenza, semplicemente possedeva il titolo di “Principessa”. Forse l'unica autorità che aveva era quella attualmente rimasta all'Imperatore, quindi anche il Palazzo Profound Ventoblu ricadeva sotto il suo controllo. Dopo la morte dell'Imperatore, si sarebbe conclusa anche la lotta intestina tra il Principe Ereditario e il Terzo Principe e a quel punto, sarebbe stato deciso anche il destino della Principessa. Anche se non fosse stata data in sposa al Burning Heaven Clan, Cang Lin o Cang Shuo l'avrebbero sicuramente usata come merce di scambio per ottenere altri benefici.


"Dov'è Fen Juechen?" chiese Cang Yue, guardandosi intorno.


Qin Wushang scosse la testa, sconsolato: “Ieri ho comunicato a Fen Juechen a che ora saremmo partiti. Tuttavia, lo aspettiamo già da un'ora e non è ancora arrivato. Fen Juechen è sempre stato molto arrogante e non aspetta gli altri. Forse arriverà verso la fine della mattinata. Eccetto questo, è già tutto pronto. Non dovete preoccuparvi di nulla, Principessa.”


“Il Capo Palazzo Qin ha organizzato tutto personalmente quindi, ovviamente non sono preoccupata.” rispose tranquillamente Cang Yue: “In questo caso, aspettiamo ancora un po'. Se non arriverà entro mezzogiorno, non sarà necessario aspettarlo ulteriormente.”


Cang Yue non voleva che Fen Juechen rappresentasse il loro Palazzo al Torneo Ventoblu. Naturalmente non sarebbe stata molto paziente.


“Va bene.” rispose con rispetto Qin Wushang. Tuttavia, era sicuro che Fen Juechen sarebbe arrivato prima della fine di quella mattina. Si era allenato senza sosta nel Palazzo Profound solo per poter sconfiggere Fen Juebi al torneo e cancellare la sua vergogna. Circa un anno prima del torneo aveva iniziato a coltivare rigorosamente nella Torre Profound Gathering. Si era allenato come un pazzo, ogni giorno, per aumentare le sue forze e padroneggiare le sue Profound Art. E in un solo anno, era passato dal primo livello dello Spirit Profound Realm direttamente al quinto livello dello stesso Realm... un miglioramento così incredibile aveva innervosito Qin Wushang. Lo aveva anche convinto del fatto che, in quanto a talento, Fen Juechen non era affatto inferiore a Fen Juebi, anzi, lo sorpassava di molto!


Mentre parlavano, all'ingresso del Palazzo Interno apparve una persona che entrò con calma, come se niente fosse.


"Oh, sembra che Fen Juechen sia arrivato." vedere quella persona in lontananza stupì Qin Wushang, che parlò a Cang Yue. Ma subito dopo, corrugò le sopracciglia e dal suo viso trapelò un profondo shock.


Man mano che quella persona si avvicinava, la si vedeva sempre più chiaramente. Era un ragazzo di diciassette o diciotto anni, e indossava una semplice maglietta bianca macchiata di polvere e di rugiada, probabilmente a causa di un lungo viaggio. Sembrava aver corso più che poteva per tutta la notte. In lui non c'era traccia di arroganza, almeno, non del tipo di arroganza di Fen Juechen. Con il suo volto intelligente, pallido e pulito, non emanava l'aura opprimente di un praticante del Profound e sembrava piuttosto un giovane che aveva sempre condotto una vita isolata.


Quella persona non era Fen Juechen.


Era Yun Che, che aveva viaggiato notte e giorno per tornare al Palazzo.


Yun Che aveva impiegato undici interi giorni per lasciare la Terra Desolata. In quegli undici giorni, ogni suo passo l'aveva messo in pericolo, specialmente mentre era nel territorio delle Earth Profound Beast o delle Sky Profound Beast. Ogni metro di viaggio era stato pericoloso e l'aveva costretto a essere cauto. Si era trovato in almeno un centinaio di situazioni potenzialmente fatali. Tuttavia era riuscito a sfuggirvi. Così, usando solo la sua Profound Strength al True Profound Realm, era riuscito a scappare dal territorio delle Sky Profound Beast e dalla Terra Desolata. Poi, aveva viaggiato notte e giorno e finalmente, dopo sei giorni, aveva raggiunto la Città Imperiale Ventoblu quella mattina stessa.


Arrivato al Palazzo Imperiale Ventoblu, la prima persona che aveva incontrato era stata Qin Wuyou... che quando l'aveva visto aveva assunto l'espressione di chi vede un fantasma in pieno giorno. Poi aveva capito che si era già diffusa la notizia che era entrato nella Terra Desolata e che molti pensavano che fosse morto.


Dopodiché, Qin Wuyou gli aveva detto che la squadra diretta all'Heavenly Sword Villa stava per partire. Quindi, aveva lasciato Qin Wuyou e era corso il più velocemente possibile al Palazzo Profound.


Una volta arrivato, vide Qin Wushang e Cang Yue, scioccati.


“Capo Palazzo Qin, Sorella Maggiore, è passato un bel po' di tempo... Sono tornato.” disse sorridendo Yun Che dopo averli raggiunti.





