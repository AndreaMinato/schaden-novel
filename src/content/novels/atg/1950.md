---
title: Capitolo 1950 - Lealtà e Cani
pubDate: 2025-03-10T08:57:10.528Z
tags:
    - atg
---


Capitolo regolare,
0 capitoli in coda, 0/10
-Schadenfreude


Huo Poyun era uno dei più grandi geni della Divina Regione Orientale. In quanto primo Realm King superiore del regno del Dio della Fiamma, era una leggenda vivente di cui i regni stellari intermedi si sarebbero ricordati per anni a venire.


Sarebbe stato molto più famoso se fosse stato arrogante, pomposo o anche solo un po’ più socievole.


Le storie più popolari riguardo a lui non riguardavano il suo genio o i suoi risultati, ma al suo rapporto complicato con l’Imperatore Yun. Per questo era vissuto nell’ombra fino ad oggi.


Era impossibile superare lo stadio Divine Master nel Caos Primordiale. Era il motivo per cui nessuno sapeva quanto fosse grande il potenziale di Huo Poyun.


In un mondo senza limitazioni, non avrebbe superato solo i Realm King superiori… ma perfino gli imperatori divini!


Huo Poyun sembrava essere stato colto alla sprovvista. Naturalmente, i tre maestri della setta del Dio della Fiamma dietro di lui erano ancora più sbigottiti.


Il giovane porse i suoi rispetti a Mo Beichen per poi esclamare: “Sono intimorito e grato per il suo riconoscimento, Venerabile. Se… se il venerabile mi istruisse e ampliasse i miei orizzonti, giuro che ricorderò questo favore per l’eternità e lo ripagherò ad ogni costo!”


“Umpf!” Mo Beichen disse con freddezza: “Risparmia le parole vuote per qualcun altro. Ti ho riconosciuto perché sei degno. Tutto qui! Se un giorno sarai abbastanza fortunato da servire sua maestà, la tua eterna lealtà sarà sufficiente a ripagarmi!”


“Sì venerabile!” Rispose ad alta voce Huo Poyun. Era una risposta semplice, ma tutti potevano notare il feroce entusiasmo e desiderio nel suo tono.


“Bene.”


All’apparenza soddisfatto dalla risposta e dall’entusiasmo di Huo Poyun, il Cavaliere Abissale si girò lentamente e spostò lo sguardo verso il Realm King del Dio della Fiamma.


Questa era la prima volta che si degnava di guardare qualcuno negli occhi oggi.


“La tua coltivazione non è sufficiente, ma posso fare un’eccezione vista la tua notevole eredità divina e potenziale.”


Disse Mo Beichen con lentezza, ma con una solennità che fece trattenere il respiro a tutti. “Poyun, ti accetterò come paggio oggi. Quando arriverà il giorno in cui l’Abisso conquisterà questo mondo, ti presenterò personalmente al Gran Sacerdote. Cosa ne dici?”


Non gli importava che le origini di Huo Poyun fossero “umili”. Non gli fece domande sul suo passato, né cercò di scoprire che tipo di persona fosse.


Era speciale, così speciale in effetti che aveva deciso di intervenire adesso perché non voleva che un altro Cavaliere Abissale glielo rubasse da sotto il naso in futuro, e questo era tutto ciò di cui aveva bisogno Mo Beichen per fare un’eccezione.


<em>Gulp!</em>


Innumerevoli persone deglutirono e fremettero violentemente.


All’inizio sembrava che Huo Poyun non potesse credere alle sue orecchie. Poi si inginocchiò, toccò terra con la fronte e dichiarò ad alta voce: “La ringrazio così tanto per aver esaudito il mio desiderio, venerabile! Poter apprendere da una persona incredibile come lei è un onore che non mi sarei mai immaginato in tutta la mia vita! D’ora in avanti, giuro di servire il venerabile con tutto il mio cuore! Ogni suo desiderio sarà un ordine per me e…”


“Silenzio.” Mo Beichen lo interruppe freddamente. “Quando ti istruirò su come diventare un vero Cavaliere Abissale in futuro, per prima cosa ti spiegherò come ridurre discorsi inutili!”


Alla fine l’uomo si girò e disse: “Ora stai al mio fianco. Non abbiamo ancora tenuto la cerimonia ufficiale, ma adesso sei il mio paggio. Questa gente comune non merita più di stare vicino a te.”


“Sì venerabile!”


Come ordinato, Huo Poyun rispose in modo succinto per poi alzarsi. Ansioso, ma entusiasta, prese il volo finché non arrivò a circa un terzo di metro da Mo Beichen. Si assicurò anche di stare ad una quota un po’ più bassa rispetto al Cavaliere Abissale.


Tutti alzarono lo sguardo verso di lui.


Un momento fa il Realm King del Dio della Fiamma era ancora un “giovane” che potevano istruire come desideravano. Ora era diventato un’esistenza intoccabile che potevano solo guardare dal basso.


Oggi avevano potuto sperimentare personalmente quanto era imprevedibile il fato.


L’improvviso arrivo dell’Abisso era senza dubbio una calamità per gli abitanti di questo mondo, ma c’erano sempre delle eccezioni e per Huo Poyun era diventata l’occasione di una vita.


A terra, i maestri della setta del Dio della Fiamma non poterono più mantenere la calma. Non solo, tutti gli altri li stavano guardando sotto una luce diversa.


“Sembra che dobbiamo farti le nostre congratulazioni, regno del Dio della Fiamma.”


La maggior parte dei Realm King presenti non si sarebbero degnati di guardare negli occhi un Divine Sovereign. Tuttavia, questi bastardi arroganti adesso si stavano congratulando con i maestri della setta del Dio della Fiamma come se fossero i loro parenti stretti.


“Ho sempre saputo che il Realm King del Dio della Fiamma avrebbe compiuto grandi cose un giorno, ma la maggior parte del credito spetta a voi, maestri della setta.”


“Ci sono innumerevoli geni straordinari al mondo, ma il solo ad aver ottenuto il riconoscimento del venerabile è il Realm King Poyun. Questo è un momento glorioso non solo per il vostro mondo, ma anche per l’intero Regno degli Dei…”


“Quando arriverà il giorno in cui l’Abisso conquisterà il mondo, il regno del Dio della Fiamma diventerà il nuovo capo della Divina Regione Orientale. Accettate le mie più sentite congratulazioni, maestri della setta.”


…..


I Realm King superiori della Divina Regione Orientale stavano quasi lottando per essere i primi a congratularsi. Stavano tutti sorridendo più che potevano e desideravano solo avere abbastanza tempo per inondare di lodi i maestri della setta.


Yan Wancang, Yan Juehai e Huo Rulie invece riuscirono a stento a dare risposte superficiali. Sembravano così stupefatti e distratti che parevano bloccati in un sogno da cui non si potevano svegliare.


Le reazioni dei maestri della setta non sorpresero nessuno. Chiunque sarebbe rimasto a bocca aperta per lo shock al loro posto.


I Divine Master stavano reagendo in modo prevedibile, ma per un motivo differente. Prima di presentarsi nel Regno Divino dell’Inizio Assoluto, Huo Poyun aveva dichiarato con il tono più duro che avesse mai usato in tutta la sua vita:


“Io, Huo Poyun, non ho chinato la testa nemmeno di un pollice quando Yun Che era di fronte a me e questa iena straniera pensa di potermi fare inginocchiare? Giammai!”


Aveva mormorato ogni parola stringendo i denti e con le pupille che bruciavano per il calore della Nine Suns Heaven’s Fury.


Poco tempo dopo, i maestri della setta alzarono lo sguardo verso il loro Realm King e percepirono il suo entusiasmo e la sua passione. La terribile paura che li aveva assaliti da quando Huo Poyun aveva fatto quella dichiarazione scomparì velocemente.


<em>Ciò che sarebbe dovuta essere una calamità si è trasformata in un’opportunità per cambiarti la vita, Poyun.


Non cederai più ai tuoi impulsi irrazionali, vero?</em>


“Ahahahah, congratulazioni per aver ottenuto un nuovo paggio, venerabile!”


All’improvviso risuonò una voce fragorosa e chiassosa come un gong. C’era solo un uomo in questo universo che potesse ridere in modo così spudorato di fronte a Mo Beichen e in tali circostanze, il suo nome naturalmente era…


Cang Shitian!


Un tempo era il cane più leale dell’Imperatore Yun.


Oggi era il seguace numero uno ai piedi di Mo Beichen.


Nel momento in cui la situazione era peggiorata, quest’uomo aveva convertito la carica e i privilegi concessi dall’Imperatore Yun e della Regina Diabolica in pedine di scambio e aveva cercato di diventare parte del seguito di Mo Beichen. E ci era riuscito.


Ogni Dio del Mare ed Emissario del Mare del regno si girò verso la stessa direzione con entusiasmo e gioia. Non importava cosa sarebbe accaduto al regno del Mare Profondo, potevano sempre contare sulle capacità di adattamento del loro capo.


Per la prima volta, trapelò un po’ di emozione dalle pupille di Cang Shuhe.


Dopo il suo arrivo, Cang Shitian si inchinò rispettosamente verso Mo Beichen e disse: “Il suo umile sottoposto, Cang Shitian le porge i suoi saluti, venerabile. Mi scuso profondamente per il ritardo, ma l’ho fatto per prepararle un piccolo dono.”


Cang Shitian non era venuto da solo.


A seguirlo non c’erano i soliti tutori dell’ordine, ma una barriera color blu marino in cui circolava pura energia d’acqua.


Era proprio la barriera del Mare Profondo!


Imprigionata nel velo di luce bluastra c’era una ragazza priva di sensi.


Il suo abito era bianco come la neve e i suoi capelli erano scuri come la notte, era una bellezza sbalorditiva destinata ad infrangere cuori ovunque andasse. Tuttavia, da com’era accigliata doveva aver lottato duramente prima di perdere i sensi.


Non c’era una sola persona che non avrebbe perso la compostezza vedendola. Molti non poterono trattenere un sussulto.


Perché questa ragazza era la sola figlia dell’Imperatore Yun, l’unica e sola principessa imperiale dell’intero cosmo, Yun Wuxin!


“Wuxin…” Cang Shuhe sussurrò mentre sentiva Rui Yi stringere ancora di più il suo braccio. Gettò un’occhiata verso di lei e notò che la sua servitrice stava scuotendo la testa e la stava implorando silenziosamente di non farsi prendere dall’imprudenza.


La figlia di suo marito era caduta nelle mani di Mo Beichen. Era destinata a morire.


Aspetto peggiore, la persona che aveva causato questa tragedia… era proprio il suo fratello più caro.


“...” Cang Shuhe chiuse gli occhi. Non si fece prendere dall’impulso, ma il suo labbro inferiore stava perdendo rapidamente colore da quando lo stava mordendo.


A nord, un paio di lance diaboliche apparirono nelle pupille di Yan Wu. Fece un passo avanti ma…


“Non puoi salvarla e ora non è il momento.”


La voce di Fen Daoqi risuonò fredda e profonda nelle sue orecchie: “Non intendiamo lasciare vivi questo posto, così perché non assicurarci che le nostre morti abbiano un significato?”


“Lasceremo un marchio indelebile anche in un mondo completamente consumato dall’Abisso. Serviremo come eterno ricordo del regno dell’Imperatore Yun che, per quanto sia stato breve, non è fatto solo da cani codardi che si tirano indietro al primo segno di disperazione! Che un intero popolo avrebbe tinto il cielo di rosso per lui!”


Per molto tempo, Yan Wu rimase sul posto come se i suoi piedi si fossero radicati nel terreno. Alla fine però, ascoltò il consiglio di Fen Daoqi e tornò lentamente alla sua posizione.


Tutti sapevano che la barriera del Mare Profondo era la protezione più forte della Divina Regione Meridionale, ma era ancora più impressionante del solito oggi. Non solo era stata creata da Cang Shitian in persona, ma era chiaro che avesse usato tutto il suo potere per formarla vista l’energia soverchiante che emanava. Onestamente era eccessivo considerato che l’unica prigioniera era Yun Wuxin, ma almeno garantiva che non sarebbe mai potuta scappare.


Mo Beichen guardò di sottecchi la ragazza priva di sensi per un istante per poi chiedere: “Lo chiami un piccolo dono?”


“Venerabile,” iniziò a parlare ossequiosamente Cang Shitian, “Può essere di basso livello la sua coltivazione, ma è l’unica figlia di Yun Che.”


“...” L’espressione di Mo Beichen rimase impassibile.


Cang Shitian si sporse in avanti per poi continuare: “La sua gente si è sforzata molto per nasconderla, così mi sono dovuto impegnare un po’ per localizzarla e per catturarla.”


“Yun Che la adora più della sua vita. Se venisse a sapere che è caduta nelle sue mani, sono certo che si arrenderebbe a lei senza esitare. Non dovrebbe nemmeno alzare un dito per catturarlo allora.”


“Fratello…” Sussurrò Cang Shuhe mentre veniva assalita da una profonda impotenza.


Le sopracciglia di Qi Tianli fremettero. Era perché Cang Shitian aveva fatto una stronzata spaventosa.


<em>RUMBLE!</em>


Mo Beichen non aveva mosso un muscolo, ma una terrificante onda d’urto si espanse attorno a lui e atterrò proprio sulla faccia di Cang Shitian.


Risuonò una forte esplosione e gli zigomi di Cang Shitian si incavarono. L’ex Imperatore Divino del Mare Profondo fu scaraventato via a mezz’aria per poi precipitare a terra e causare un’altra esplosione. Non si fermò finché non scavò una fossa lunga diversi chilometri nel terreno.


Sembrava incredulo. Gli ci vollero diversi secondi prima di rialzarsi.


Sanguinava profusamente dalle narici e dalle labbra. Il suo colorito era diventato nero rossastro, come sangue rappreso. Era in condizioni patetiche.


Dopo essersi rialzato, sembrò ricordarsi della sua posizione e si inginocchiò frettolosamente: “I-imploro il suo perdono e-e attendo sue istruzioni, Venerabile. N-non capisco perché è arrabbiato. Per favore illumini il suo sciocco sottoposto.”


Anche tutti gli altri si erano zittiti.


L’armatura argentata brillava freddamente sotto il cielo grigiastro. Mo Beichen disse con un tono indifferente, ma gelido: “Vuoi sapere perché ti sto punendo? È perché ho solo bisogno di un dito per sconfiggere Yun Che. Non devo ricorrere a tattiche così spregevoli.”


“Commettendo un atto del genere per mio conto, hai macchiato indelebilmente il mio onore e quello dei Cavalieri Abissali! Ora capisci che colpa hai commesso, sciocco?”


“Non era mio intento e non oserei mai!”


Ululò Cang Shitian tremando come una foglia, troppo spaventato anche solo per rimuovere i lividi e il sangue rosso nerastro sulla sua faccia. Colpì il terreno con la testa il più velocemente possibile per poi dire con il tono più sincero: “È stata una mia iniziativa rapire la figlia di Yun Che. È colpa mia e sicuramente non sto cercando di sfidare la sua autorità celestiale, venerabile.”


“È solo… che non ho dubbi che abbia bisogno solo di un dito per distruggerlo, ma perché sprecare anche solo un dito per una formica come lui, venerabile?”


“Inoltre Yun Che è protetto dal tesoro divino, la Spina dell’Universo. È per questo che è riuscito a scappare più volte. Non credo che Yun Che meriti anche solo un briciolo del tempo e degli sforzi che ha dovuto fare per inseguirlo, per questo ho dovuto ricorrere ad un metodo così codardo.”


Alzò lo sguardo. C’era paura nella sua espressione, ma non rimpianto. “Tutti sanno che Cang Shitian è, e sarà sempre, feccia. Eccello soprattutto nell’usare tattiche spregevoli ed è un fatto che certi ostacoli al mondo siano più facili da superare usando metodi subdoli.”


“Naturalmente il venerabile non si abbasserebbe ad usare metodi del genere, ma io sì! Posso fare qualcosa per condividere alcuni dei pesi sulle sue spalle, per quanto insignificanti possano essere.”


“Inoltre, grazie alla mia reputazione, qualsiasi infamia che commetterò peggiorerà solo la mia reputazione, ma non macchierà nemmeno un po’ la sua integrità.”


Cang Shitian sorrise lievemente: “A tal proposito, ho diffuso notizia della cattura di Yun Wuxin in ogni angolo del Regno degli Dei. Sono certo che Yun Che l’abbia saputo, non importa dove si è nascosto.”


Una traccia di qualcosa di oscuro e feroce brillò nei suoi occhi. “Sicuramente… verrà!”


“Questo significa che a condurlo qui sono state le mie sporche mani, ma sarà lei a catturarlo!”


“...” L’aura di Mo Beichen non cambiò, né cercò di punire ulteriormente Cang Shitian.


Qi Tianli intervenne: “Venerabile, Cang Shitian è necessario, sia per la sua comprensione del Regno degli Dei, che per controllarlo o eseguire certe missioni. In effetti era questo il motivo per cui Yun Che e la Regina Diabolica lo apprezzavano così tanto. Per favore, non esiti ad affidargli qualsiasi compito che non ritiene degno della sua attenzione.”


“Se desidera che il Monarca Abissale arrivi in un cosmo perfettamente soggiogato, le consiglio ancora di sfruttare al meglio Cang Shitian. Renderà tutto più facile se non altro.”


“Umpf!” Mo Beichen alla fine rispose con tono profondo: “Farai meglio ad assicurarti che macchi solo la tua reputazione!”


Era sia un avvertimento che un tacito consenso. Cang Shitian si inchinò frettolosamente e giurò: “Non si preoccupi venerabile. Non esagererò mai nemmeno se fossi un milione di volte più coraggioso. Se arriverà un giorno in cui infrangerò questa regola, le prometto che non dovrà più punirmi di nuovo. Espierò io stesso la colpa morendo diecimila volte.”


“Ritirati.”


Mo Beichen alla fine distolse lo sguardo da Cang Shitian dopo l’ordine arrogante. Non guardò più nemmeno Yun Wuxin.


Cang Shitian si alzò frettolosamente e arretrò un po’. Dopo essersi assicurato di avere il permesso di andarsene, svanì e riapparì di fronte alla formazione del regno del Mare Profondo delle Dieci Direzioni.


Gli Dei del Mare e gli Emissari Divini si agitarono non appena si avvicinò.


Cang Shuhe guardò negli occhi l’uomo di fronte a lei. Era l’uomo che conosceva e rispettava di più, ma dopo tutto quello che aveva fatto oggi, non poteva più guardarlo in faccia.


“Fratello…” Chiamò lei provando una miriade di emozioni contrastanti.


La faccia di Cang Shitian era coperta di sangue e lividi, ma il servilismo che aveva mostrato un momento fa era stato rimpiazzato da dignità imperiale.


Stese lentamente una mano e ordinò con tono freddo che non ammetteva repliche: “Dammi la Perla Divina del Mare Profondo, Shuhe.”


