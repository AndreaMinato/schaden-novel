---
title: Capitolo 1955 - La Fine del Mare Profondo (1)
pubDate: 2025-03-10T08:57:10.529Z
tags:
    - atg
---


<em>Capitolo regolare,
0 capitoli in coda, 0/10
-Schadenfreude</em>


Per un momento, un silenzio inaspettato, ma terribile aleggiò sul mondo precipitato nella calamità.


Shui Meiyin scattò violentemente mentre sbiancava in volto.


“Oh no…” Un mormorio impotente sfuggì dalle labbra di Chi Wuyao.


Shui Meiyin le aveva già detto del piano di Yun Che. Per tutto il tempo Chi Wuyao aveva cercato un’opportunità per scatenare la sua anima dell’Imperatore Diabolico del Nirvana.


In questo mondo non c’era nessuno che avesse un tempismo migliore di Chi Wuyao. Quando attaccava, era sempre quando il suo nemico era nelle condizioni più deboli e vulnerabili. Era uno dei motivi per cui Yun Che era riuscito a conquistare il Regno degli Dei in modo così veloce e netto.


Mentre Yun Che stava rischiando la vita per creare quell’opportunità, anche Chi Wuyao stava cercando quell’occasione con tutte le sue forze.


Sfortunatamente per loro, Mo Beichen aveva scoperto il loro piano. Sarebbe stato in guardia d’ora in avanti.


In altre parole…


Non avrebbero mai ottenuto l’occasione che stavano sperando.


“È un buon piano. Mi avete fatto rabbrividire per un secondo.” Disse a bassa voce Mo Beichen. Non credeva che il loro piano fosse ridicolo, né derise le illusioni di queste creature inferiori.


Poteva sottovalutare questo mondo, ma non avrebbe mai, mai sdegnato la Perla del Veleno Celeste. Dopotutto era uno dei sette Tesori Celesti, un artefatto profound considerato allo stesso livello del Dio della Creazione.


Qi Tianli gli aveva già detto che Yun Che possedeva la Perla del Veleno Celeste, ma non aveva idea di quanto fosse potente o terrificante il suo veleno.


Questo significava che era un’incognita per lui e non c’era nulla di più terrificante dell’ignoto. Perciò, se non aveva abbassato la guardia prima, non avrebbe iniziato a farlo ora.


“AHH!!!”


Yun Che gridò mentre motivi diabolici eruttarono nelle sue pupille. Dopo che la spada Colpo Celeste Nemesi dei Diavoli era tornata al picco della sua forza, mirò di nuovo verso la testa dell’avversario.


Mo Beichen usò entrambe le braccia per proteggersi dall’attacco, ma c’era qualcosa di diverso stavolta. Energia Misteriosa marrone giallastra stava brillando dal suo braccio sinistro per poi prendere la forma di uno scudo simile a quello che aveva sul braccio destro. Allo stesso tempo, una formazione simile ad un macigno si espanse sulla sua superficie.


Le due Formazioni Misteriose si unirono insieme a creare una formazione difensiva che avrebbe fatto disperare chiunque.


BANG!!


La fiamma diabolica e la potenza di spada di Yun Che esplosero sulla formazione del macigno.


Le braccia di entrambi gli uomini tremarono violentemente mentre lo scoppio li separava.


Il vento che ululava nelle sue orecchie sembrava freddo e miserabile. Anche se aveva ripreso l’equilibrio distruggendo lo spazio dietro di lui con la spada Colpo Celeste Nemesi dei Diavoli, stava schizzando fuori altro sangue dalle sue labbra.


Stavolta, il contraccolpo stava facendo apparire fessure anche nei suoi organi interni.


<em>Chiang!</em>


La nona origine del Mare Meridionale si spense.


Yi Yun stava esaurendo il suo tempo.


Inoltre le sue condizioni fisiche sarebbero solo peggiorate mentre il terribile contraccolpo lo consumava, così la sua forza e il suo controllo si sarebbero solo indeboliti con il passare del tempo.


Un po’ in lontananza, anche Mo Beichen sbandò fino a fermarsi. L’attacco di Yun Che aveva lasciato un paio di lunghe fessure sottili sulla barriera marrone giallastra, ma stavano scomparendo con un ritmo visibile ad occhio nudo.


Quando si riprese, ogni fenditura era svanita, lasciando solo un muro perfetto e praticamente intoccato.


Precedentemente, Mo Beichen si era infuriato per essere stato costretto ad usare un solo vambrace, ma ora li stava tenendo entrambi di fronte a sé.


Yun Che non meritava questa reazione. Nessuno in questo mondo era all’altezza di vedere il suo artefatto profound abissale!


Ma la Perla del Veleno Celeste? Sì! Lo merita!


Non importava quanto denigrasse questo mondo, solo uno sciocco si sarebbe comportato con arroganza di fronte alla Perla del Veleno Celeste.


“...” Stavolta perfino Chi Wuyao aveva chiuso gli occhi con impotenza.


La situazione non sarebbe stata così disperata se Mo Beichen fosse stato appena un po’ più arrogante.


Con i suoi scudi gemelli e la sua Energia Misteriosa, l’espressione di Mo Beichen divenne grave e solenne.


“Sono il leale suddito di sua maestà e il 779esimo cavaliere abissale, il guardiano ‘Sigillo della Polvere’ Mo Beichen.”


“Oggi uso il mio scudo protettivo contro una creatura inferiore non per evitare di macchiare il mio onore, ma per difendere il mio corpo e ottenere artefatti inestimabili ed eredità per il mio eterno signore!”


Stava giustificando le sue azioni sia a sé stesso che all’Abisso.


Doveva trattare la Perla del Veleno Celeste con la massima cautela, ma il suo avversario alla fine era solo un misero mortale.


Alla fine aveva violato il suo onore da cavaliere usando l’artefatto profound abissale contro un misero mortale di questo mondo.


Potevano crederci a stento, ma la solenne dichiarazione di Mo Beichen li aveva fatti precipitare in una disperazione più profonda.


Aspetto ancora peggiore era lo shock che li aveva assaliti. Avevano pensato che nient’altro avrebbe potuto sorprenderli dopo tutte queste difficoltà, ma si erano sbagliati.


Il 779esimo Cavaliere Abissale…


Mo Beichen era il praticante del mistero più potente che avessero mai visto… ed era solo il 779esimo tra i Cavalieri Abissali?!


Quanti terrificanti Cavalieri Abissali esistevano in quel posto chiamato Abisso?!


Come se non bastasse, i sacerdoti e il Gran Sacerdote erano superiori ai cavalieri…


L’Imperatore Abissale era il loro capo!


Cosa potevano fare di fronte ad un potere del genere?


“Mi dispiace… maestro… mi dispiace…”


Nello spazio della Perla del Veleno Celeste, He Ling era rannicchiata e stava tremando come una foglia. Non riusciva a smettere di singhiozzare mentre si scusava più volte.


La loro ultima speranza… e l’aveva distrutta con le sue mani.


Nessuno era mai riuscito ad intercettare la sua trasmissione del suono prima, ma… non aveva mai capito, né toccato il potere di un Semidio.


“Non è colpa tua. Non puoi biasimare te stessa.”


Yun Che consolò He Ling in modo gentile, ma con decisione per poi sfrecciare di nuovo verso Mo Beichen.


Mo Beichen incrociò le braccia di fronte a sé e si limitò ad aspettare che il nemico lo raggiungesse. Chiaramente non si sarebbe nemmeno più disturbato a contrattaccare. Aveva deciso di proteggersi con tutte le sue forze!


Il Cavaliere Abissale con il titolo di “Guardiano” era entrato in piena modalità difensiva.


La situazione non poteva essere più disperata.


Stavolta Mo Beichen non mosse un muscolo. In effetti le sue palpebre nemmeno fremettero mentre Yun Che menava un altro fendente verso di lui.


Poco prima che la spada di Yun Che entrasse in contatto con la barriera però, la figura del giovane all’improvviso si sfocò di fronte a lui.


Pareva che la spada Colpo Celeste Nemesi dei Diavoli stesse per attaccarlo, ma sentì l’impatto previsto. Era un’immagine residua.


Eseguendo l’Ombra del Dio Stellare e il Riflesso Distruttore della Luna in veloce successione, Yun Che riuscì ad apparire dietro Mo Beichen in un istante per poi mirare al suo cuore.


La formazione color marrone giallastro apparì quando la lama arrivò ad un terzo di metro dalla schiena del Cavaliere Abissale.


A quanto pareva la barriera del macigno non copriva solo un lato.


Era un globo che proteggeva ogni parte del suo corpo.


In altre parole, non c’era nemmeno un punto debole da sfruttare!


<em>THANG!</em>


Il clangore metallico fu seguito da un’esplosione di potere.


Yun Che e Mo Beichen furono spinti di nuovo a cinquanta chilometri di distanza l’uno dall’altro.


La faccia del Cavaliere Abissale divenne rossa, ma tornò alla normalità un po’ di secondi dopo.


Sottili fessure apparirono di nuovo sulla formazione misteriosa, ma scomparirono mezzo respiro di tempo dopo.


Mo Beichen doveva ammettere che il potere distruttivo di Yun Che era terrificante perfino per lui. Non c’era un solo attacco che non avesse lasciato delle fessure sulla sua protezione.


Se avesse continuato a mostrare la stessa arroganza e imprudenza di prima, sicuramente Yun Che avrebbe potuto coglierlo di sorpresa e infilzarlo con la sua spada.


Ora però poteva solo sognarselo.


“Il nome di questo scudo è ‘Macigno Eterno’.” Dichiarò. La sua figura alta sembrava alta come una montagna che sorreggeva il cielo. “Riempirà il tempo che ti rimane con una disperazione sconfinata!”


Ormai, tutti erano consapevoli che le luci morenti nel corpo di Yun Che segnalavano il tempo rimasto prima che il suo potere da Semidio scomparisse. Naturalmente Mo Beichen non faceva eccezione.


Ci fu un silenzio breve e freddo. Poi Yun Che sorrise.


La luce nei suoi occhi divenne più profonda mentre si mescolava ad un’oscurità e ad un peso inenarrabile. Puntò la spada verso Mo Beichen e disse lentamente: “Se è il mio fato morire qui, allora mi assicurerò…”


“Di portarti alla tomba con me!”


“Eheh!” Mo Beichen ridacchiò. “Continua a sognare, sciocco!”


“Ah…” He Ling alzò lo sguardo e gridò miserabilmente: “No… No!!”


RUMBLE!!


Energia Misteriosa, carne e sangue schizzarono dal corpo di Yun Che mentre attaccava Mo Beichen.


La situazione era completamente disperata, ma gli rimanevano ancora nove origini divine. Avrebbe potuto ancora lottare per un po’.


Così avrebbe resistito. Aveva troppe questioni in sospeso, sarebbe resistito fino all’ultimo prima dell’inevitabile.


Una volta che fossero rimaste tre stelle, l’Asura sarebbe tornato in questo mondo!


La sua vita avrebbe garantito un sollievo temporaneo per tutte le vite nel Caos Primordiale… Ahah, ne sarebbe valsa la pena!


<em>RUMBLE!


RUMBLE!!</em>


Lo scontro tra la spada e lo scudo continuò a distruggere il Divino Regno dell’Inizio Assoluto con una ferocia selvaggia. Le luci fioche si deformarono in ombre indistinte.


Fiamme nere esplosive, un lupo ululante e una luce marrone giallastra indistruttibile accecarono gli occhi della gente più e più volte.


Ora che aveva deciso, il suo potere stava scorrendo più liberamente rispetto a prima.


Non stava più controllando il suo flusso di pensieri. Come una mano invisibile, la sua percezione divina sfiorò Chi Wuyao, Mu Xuanyin, Qianye Ying’er… e naturalmente Yun Wuxin che era dentro la barriera.


Tra tutti i presenti, Chi Wuyao fu la sola a percepire il suo tocco e a capire le sue intenzioni.


“Idiota.” L’oscurità nei suoi occhi si stava sciogliendo in acqua gentile, sussurrò così piano da essere inudibile: “Credi davvero che ti lasceremmo andare da solo…”


<em>Chiang!</em>


La decima origine divina del Mare Meridionale morì.


<em>Chiang!</em>


Il potere da Semidio che aveva scatenato era abbastanza potente da distruggere l’universo, eppure non poteva distruggere il Macigno Eterno. E in quel momento le stelle continuavano a spegnersi una dopo l’altra.


Impotenza, disperazione… tutti pensarono a queste parole almeno una volta.


Non era la speranza a mantenere la luce delle sette stelle. Era la riluttanza ad arrendersi anche se sapevano che i loro sforzi sarebbero stati inutili.


A terra, Cang Shuhe spostò lo sguardo ad un lato.


Lì, suo fratello, era a meno di trecento metri di distanza da lei.


“Fratello?”


Tutti stavano prestando attenzione al campo di battaglia e stavano guardando le luci stellari spegnersi una dopo l’altra. Di conseguenza quasi nessuno aveva notato i movimenti di Cang Shitian.


Spinse con noncuranza la barriera del Mare Proofund che conteneva Yun Wuxin a Cang Shuhe.


“Questa è tua.”


Balzò nel cielo dopo aver detto questo.


Cang Shuhe prese velocemente la barriera.


Escludendo Yun Wuxin, anche il praticante del mistero più debole tra i presenti era un Divine Sovereign di alto livello. Non c’erano possibilità che Yun Wuxin sopravvivesse alle onde d’urto se non fosse stata protetta dalla barriera.


Cang Shitian aveva formato la barriera del Mare Profondo usando quasi tutto il suo potere. Aveva fatto il suo lavoro perfettamente e non le era stato torto un capello.


Cang Shitian non era tornato al suo posto però, invece stava volando dritto verso Chu Feng e Mo Beichen…


Era un campo di battaglia di Semidei. Era un dominio proibito a cui non si sarebbe potuto avvicinare nemmeno un potente Divine Master.


“Fratello, cosa… cosa stai facendo?”


Mentre fissava la schiena di suo fratello, Cang Shuhe provò un profondo senso di inquietudine.


Cang Shitian si fermò dopo aver sentito la sua domanda.


Era troppo vicino al campo di battaglia, così le lame d’energia letali lasciarono una ferita dopo l’altra sul suo corpo. Tuttavia rimase sul posto come se non sentisse nulla.


Ci fu un lampo blu scuro e alzò la mano per rivelare la perla divina del Mare Profondo che aveva preso da Cang Shuhe prima.


L’artefatto divino era l’origine della stirpe del Mare Profondo e il cuore del regno del Mare Profondo delle Dieci Direzioni.


“Eheheh!”


Ridacchiò. La follia e la brutalità che aveva seppellito nei suoi occhi finalmente si scatenarono.


Poi mormorò parole che potevano provenire solo da un pazzo:


“Vado ad uccidere Mo Beichen naturalmente!”
                                


                                



