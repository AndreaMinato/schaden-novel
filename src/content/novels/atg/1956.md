---
title: Capitolo 1956 - La Fine del Mare Profondo (2)
pubDate: 2025-03-10T08:57:10.529Z
tags:
    - atg
---


<em>Capitolo regolare, questo è il penultimo non editato, così tradurrò il prossimo lunedì visto che tanto dovremo fare un'altra lunga attesa (è da un po' che l'autore si è fermato di nuovo).
0 capitoli in coda, 0/10
-Schadenfreude</em>


Cang Shuhe e gli altri si irrigidirono.


“Cosa… cosa sta dicendo Imperatore Divino?” Esclamò con stupore un Dio del Mare. Anche se Cang Shitian si era ritirato, lo chiamavano ancora così per abitudine.


I bagliori della perla del Mare Profondo divennero innaturalmente violenti. Sembrava un animale selvaggio che si era appena destato dal suo sonno.


Cang Shitian strinse con forza la perla divina mentre la spostava lentamente verso il suo plesso solare. Il suo ringhio divenne sempre più inumano.


“Yun Che non è il solo a poter usare un’origine divina per generare un potere superiore ai limiti di questo mondo.”


Stavolta nessuno poté dire qualcosa in risposta alle sue parole.


Lo sguardo di Cang Shuhe lentamente divenne vacuo.


<em>Lo sapevo… lo sapevo…</em>


Aveva già avuto un vago presentimento quando suo fratello le aveva chiesto all’improvviso la perla divina.


Era perché conosceva troppo bene il suo “unico” parente.


Dietro di lei, gli Dei del Mare sbiancarono.


Si ricordarono tutti di una certa pagina del Canone Divino del Mare Profondo…


La pagina più tabù!


Però non riuscivano ancora a capire cosa stava succedendo. Il potere proibito non poteva mai essere usato perché richiedeva precisi requisiti, e Cang Shitian sarebbe stata l’ultima persona a soddisfarli.


O così avevano pensato.


Gli Dei del Mare stavano per esprimere il loro stupore, quando Cang Shitian fece qualcosa che li lasciò senza parole.


Si era colpito il petto con il pugno sinistro…


<em>Bang!!</em>


La sua mano affondò completamente nel suo plesso solare.


<em>Psssssh!</em>


Ritirò la mano, facendo schizzare una grande quantità di sangue dal suo petto.


Fissò la carne lacerata e le ossa per poi concentrarsi sulle sue Vene Misteriose.


L’ex Imperatore Divino del Mare Profondo si era appena inflitto una ferita mortale, eppure la sua espressione non era di dolore, ma era simile a quella di uno spettro, faceva rabbrividire.


Un momento dopo, sbatté la Perla Divina del Mare Profondo nel buco nel suo petto e la infilò nelle sue Vene Misteriose.


Se l’atto di Cang Shitian aveva solo fatto impallidire gli Dei del Mare, ora i loro occhi stavano tremando come un milione di stelle morenti.


Era un tipo di paura diecimila volte più grande perfino del terrore che provavano nei confronti di Mo Beichen.


“Imperatore… Imperatore Divino…”


“Fermo! Fermo!!”


“Ahhhhhhh!”


Sembrava che i quattro Dei del Mare fossero stati infilzati da diecimila lame e che stessero per lanciare un attacco finale contro il loro nemico giurato. Si precipitarono tutti verso Cang Shitian emettendo gli ululati più spaventati e disperati che avessero mai fatto.


Cang Shuhe fu la sola a rimanere sul posto, non tentò nemmeno di scoraggiarlo.


Questo perché sapeva quanto era orgoglioso suo fratello sotto quella facciata spudorata con cui aveva intimidito l’intero universo.


Sapeva meglio di chiunque altro che nessuno avrebbe potuto fermarlo una volta che avesse deciso. Nessuno.


Una lacrima traslucida iniziò a scorrere lentamente lungo la sua guancia.


<em>Fratello…


Lascio… tutto a te…</em>


“Sparite!”


Cang Shitian rispose agli ululati impazziti degli Dei del Mare con un ringhio.


La divina luce del Mare Profondo si irradiò dal suo corpo e…


<em>BOOM!</em>


Grida strazianti sfuggirono dalle gole degli Dei del Mare mentre venivano scaraventati via come sacchi di patate.


Non importava quanto fossero potenti, non potevano competere con l’ex Divino Imperatore, Cang Shitian. Tuttavia normalmente sarebbe stato impossibile per Cang Shitian respingerli così facilmente.


L’improvviso trambusto attirò l’attenzione di tutti. Le loro anime tremarono di shock quando si resero conto di ciò che stavano vedendo.


La Divina Perla del Mare Profondo era incastrata nel plesso solare di Cang Shitian. Si era stretta alle sue Vene Misteriose ed era bagnata dal suo sangue del Mare Profondo.


All’improvviso un’aura color blu profondo così potente avvolse ogni cosa nel raggio di centinaia di chilometri.


I raggi di luce che originavano dal suo petto trafissero tutto il suo corpo, perfino i suoi organi interni, le sue unghie, i suoi occhi e perfino i suoi capelli si tinsero completamente di blu.


In un batter d’occhio, Cang Shitian si era trasformato in una figura di puro blu con delle fessure scure per tutto il corpo, il suo sguardo era profondo come il mare.


Ciò che paralizzò gli spettatori fu la folle quantità di energia che si riversava fuori dal suo corpo.


Cang Shitian era stato un imperatore divino ed era l’attuale capo dei tutori dell’ordine. Nessuno dubitava della sua potenza. Tuttavia la forza che stava circolando nel suo corpo era di gran lunga superiore ai suoi normali limiti. In effetti, stava sfondando l’insormontabile tetto di potere imposto su tutti i Divine Master di questo mondo!


Non solo, la luce misteriosa blu scuro si stava espandendo incessantemente.


“Cosa… cos’è… quello?”


Gridarono molti involontariamente mentre si stava svolgendo la battaglia tra Yun Che e Mo Beichen.


L’improvvisa dimostrazione di potere di Cang Shitian era oltremodo scioccante, ma i quattro Dei del Mare che conoscevano il Canone Divino del Mare Profondo provarono solo assoluta disperazione.


“Fermo… fermo!” Gridò con voce roca un Dio del Mare mentre strisciava verso Cang Shitian. Stava cercando di fermare il suo ex-signore con tutte le sue forze.


Tuttavia l’aura di Cang Shitian era talmente intensa che non poteva nemmeno avvicinarsi.


In qualsiasi mondo o piano, il prezzo che si doveva pagare per ottenere un potere superiore ai propri limiti sarebbe stato terribile.


Adesso Cang Shitian stava usando un potere del genere e il prezzo che aveva dovuto pagare per farlo era la sua vita…


E il futuro della stirpe del Mare Profondo!


“Cang Shitian, sei impazzito!” Gridò un Dio del Mare con gli occhi iniettati di sangue: “Stai cercando di condannare la stirpe del Mare Profondo? Come guarderai in faccia l’imperatore divino precedente e tutti i tuoi antenati nell’aldilà?!”


“Imperatore Divino, si fermi… si fermi! C’è ancora tempo per interrompere questo atto di follia!”


Il Dio del Mare più longevo ed esperto dei quattro stava piangendo. Implorò: “Perché lo sta facendo… Yun Che è destinato ad essere distrutto e hai già assicurato il futuro del regno del Mare Profondo sottomettendoti all’Abisso… così perché stai distruggendo il nostro presente e il nostro futuro?!”


Orma non c’era un capello di Cang Shitian che non fosse blu scuro. La sua aura era diventata un mare in tempesta.


Si voltò lentamente verso il suo seguito per poi sogghignare con sdegno dalla sua faccia cosparsa di crepe.


“Io, sottomettermi all’Abisso? Lo avete davvero detto sul serio?”


“Eheheh…” Ridacchiò con fare malvagio per poi continuare: “Il Regno degli Dei ha un milione di anni d’età e ci sono voluti diverse centinaia di migliaia di anni per il regno del Mare Profondo per arrivare a questo punto.”


“Eppure Yun Che ha conquistato le quattro regioni divine quando era praticamente un neonato in termini d’età di coltivazione… senza menzionare che è il messia che ha salvato il Caos Primordiale da un futuro oscuro!”


“Potrebbe essere un abitante dei piani inferiori, ma è indubbiamente uno di noi ed è un miracolo vivente!”


“Se diventassi il cane di qualcuno, preferirei scommettere su di lui! Non mi lamenterei nemmeno!”


“Ma…” La sua voce divenne gutturale e animalesca: “Chi ca**o si crede di essere Mo Beichen?”


“È una iena uscita fuori dal nulla e crede di poter ordinare al Regno degli Dei di arrendersi senza incontrare resistenze? Crede di potermi fare diventare il suo cane?!”


“Ahahahah! Che bello scherzo del ca**o… che bello scherzo del ca**o!!”


Le sue urla e la sua risata folle assordò innumerevoli coltivatori del profound fino a far sanguinare i loro timpani.


Ma non fu nulla in confronto al loro shock.


Yun Che era un membro del Caos Primordiale. Aveva domato la Divina Regione Settentrionale con la sua forza e aveva annientato le tre regioni divine. Era passato dalla posizione più bassa al pinnacolo del mondo, aveva salvato l’universo ed era stato perfino tradito per questo.


Come aveva detto Cang Shitian, Yun Che era l’imperatore indiscusso del Regno degli Dei e un miracolo vivente del Caos Primordiale.


Questo era il motivo per cui non gli era importato di diventare il suo cane.


Mo Beichen però? Non solo era un estraneo, proveniva letteralmente da un universo completamente diverso.


Era, nel senso più letterale della parola, un invasore.


La Perla Divina del Mare Profondo stava tremando. Ogni pollice del corpo di Cang Shitian, incluso il suo sangue, era diventato blu scuro.


Ormai la sua aura era diventata così straordinaria da attirare l’attenzione perfino di Yun Che e di Mo Beichen.


I quattro Dei del Mare strizzarono gli occhi come non mai mentre fissavano Cang Shitian, le loro gole non riuscirono ad emettere un solo suono per molto, molto tempo.


“Se devo cedere il Mare Profondo… all’Abisso…”


“Allora preferirei annientarlo una volta per tutte…”


“Con le mie stesse mani!”


“UGH… AAAAAAAAAAAAAAAAAAAAAAAAH!”


<em>BANG!</em>


La Divina Perla del Mare Profondo si era già frantumata in innumerevoli pezzi. La sua luce divina era sparita.


Ogni origine divina nell’artefatto si era trasferita nelle Vene Misteriose, nel corpo e nell’energia vitale di Cang Shitian. Brillarono con una luce potente, ma triste.


Il risultato era un potere e un’aura forti quasi quanto quelli di Mo Beichen.


I quattro Dei del Mare chiusero gli occhi con dolore. Avevano la sensazione che i loro cuori e le loro anime si fossero frantumati insieme alla perla divina.


Il cielo grigiastro del Regno Divino dell’Inizio Assoluto si agitò ancora di più. Il vento e la sabbia si agitarono violentemente come non mai.


Era perché era emerso un terzo semidio in questo mondo privo di divinità.


Il prezzo però…


Il regno del Mare Profondo che aveva mantenuto il suo dominio nella Divina Regione Meridionale per centinaia di migliaia di anni, la stirpe del Mare Profondo che aveva fatto nascere innumerevoli Dei del Mare e leggende…


…stava per terminare.


“MOOBEIICHEN!!” Il ruggito orgoglioso e impazzito di Cang Shitian riempì ogni pollice di questo mondo sull’orlo del collasso: “MUORI PER MEEEE!!”


Un mare di energia blu scuro abbastanza grosso da oscurare il cielo e la terra impattarono contro Mo Beichen.


<em>RUMBLE!</em>


Una fessura lunga trentamila metri eruttò nel cielo grigio mentre la spada e lo scudo si scontravano. Allo stesso tempo, Yun Che e Mo Beichen si allontanarono l’uno dall’altro, veloci come meteore.


Un’altra luce dorata scomparì per sempre da questo mondo, rimanevano solo sei bagliori nel corpo di Yun Che.


Mo Beichen stava appena sputando una boccata di sangue puzzolente e si stava preparando a ricreare la sua formazione del macigno, quando all’improvviso sentì l’aura innaturale di un Semidio avvicinarsi da dietro.


Il ruggito in particolare fece tremare così tanto i suoi timpani da farli ronzare.


Dopo che Yun Che lo aveva scagliato via, Mo Beichen non era riuscito a riprendersi in tempo prima che Cang Shitian lo raggiungesse. Più accuratamente, impattò di schiena contro l’ex Imperatore Divino del Mare Profondo.


<em>BANG!</em>


L’impatto fece disperdere un po’ di sangue blu, o ad essere più esatti, frammenti di potere divino del Mare Profondo, dal corpo di Cang Shitian.


In effetti, il suo corpo si era disintegrato durante la trasformazione, adesso era solo un corpo d’energia che stava ospitando una coscienza.


I due uomini non si divisero dopo il terrificante impatto perché Cang Shitian aveva stretto il collo di Mo Beichen e si era aggrappato al suo tronco con le gambe nel momento in cui erano entrati in contatto.


“Stupido cane bastardo!”


Mo Beichen fece esplodere la sua aura senza nemmeno guardare Cang Shitian.


<em>BOOM!


CRACK!</em>


Un’esplosione soffocata strappò il braccio sinistro di Cang Shitian via dal collo di MO Beichen e lo spezzò come un ramo… ma tornò nella sua posizione originale un istante dopo.


Allo stesso tempo, la luce divina del Mare Profondo si espanse e riempì il cielo con innumerevoli raggi di luce blu. Si avvolsero attorno al corpo di Mo Beichen e lo bloccarono sul posto.


Non solo, il potere divorò silenziosamente la formazione del macigno, come mercurio che dissolveva l’oro.


<em>BANG!!</em>


Un altro scoppio di energia colpì a bruciapelo Cang Shitian, facendo schizzare altri frammenti blu e causando decine di fessure per i suoi quattro arti. Tuttavia non solo l’esplosione non lo spostò di un millimetro, strinse ancora di più la presa come se stesse cercando di schiacciarlo a mani nude.


“Cang Shitian… tu!!”


Mo Beichen era sia scioccato che furioso, ma entrambi gli arti di Cang Shitian e la luce blu erano aggrappati a lui come cancrena alle sue ossa. Non poteva muoversi, non importava quanto lottasse.


“YUN CHE!!”


Le sue orecchie ronzarono di nuovo mentre Cang Shitian ululava a squarciagola.


Fu in quel momento che una cometa nera che portava sei luci dorate nel suo corpo cadde dall’alto… Le pupille di Mo Beichen si dilatarono mentre la spada Colpo Celeste Nemesi dei Diavoli volava verso il suo plesso solare.


<em>THANG!</em>


La formazione del macigno brillò e centinaia di piccole fessure apparirono attorno al punto d’impatto.


Questi erano i danni peggiori che avesse subito da quando era arrivato in questo mondo.


Cang Shitian non lo stava solo immobilizzando, stava anche spendendo una quantità di energia significativa per divorare la sua energia protettiva.


Yun Che stava rimbalzando via di nuovo dalla formazione del macigno, ma si riprese non appena poteva, torcendosi a mezz’aria e tornò di nuovo a precipitarsi su Mo Beichen. La punta della spada Colpo Celeste Nemesi dei Diavoli entrò di nuovo in contatto con la barriera del macigno.


<em>CHI!!</em>


Stavolta la barriera emise uno stridio.


Stavolta la spada Colpo Celeste Nemesi dei Diavoli infilzò la barriera invece di venire respinta!


Nuove fessure si sovrapposero a quelle vecchie che non avevano avuto l’occasione per guarire.


Questa scena fece contrarre le pupille di Mo Beichen.


Una luce brillante si era riaccesa negli occhi grigiastri di Yun Che. Il suo corpo era sull’orlo del collasso, ma in qualche modo aveva trovato la forza per manifestare un pilastro di fiamme diaboliche alto trecento metri e lo riversò tutto nella punta della sua arma.


<em>CHICHICHICHICHICHICHI!!!</em>


La miracolosa eruzione di potere spinse sia Mo Beichen che Cang Shitian a terra con una forza inesorabile.


Non solo, la fiamma diabolica della Calamità Eterna divorò uno strato dopo l’altro di energia di pietra finché non apparirono altre mille fessure nella formazione.


“Eheh… eheheh!”


In qualche modo Cang Shitian riuscì a ridere anche mentre i tre stavano per precipitare a terra. Fissò Yun Che e disse con una voce che non sembrava più umana: “Sai perché… ho rapito tua figlia… Yun Che?”


“...” Yun Che non rispose. Era troppo occupato a concentrare tutta la sua forza e la sua determinazione nella spada Colpo Celeste Nemesi dei Diavoli e a guardare la punta che si avvicinava sempre di più al plesso solare di Mo Beichen.


“È stato per costringerti ad uscire allo scoperto naturalmente!”


Cang Shitian ruggì: “Sei l’uomo… che ho riconosciuto… puoi morire in battaglia…”


“Ma non puoi… ritirarti come una tartaruga!!”


I suoi occhi esplosero d’energia blu.


Trovando in qualche modo un’ondata di energia impossibile, Cang Shitian spinse sé stesso e Mo Beichen verso Yun Che con tutte le sue forze.
                                


                                



