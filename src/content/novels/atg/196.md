---
title: Capitolo 196 – Sconfitta istantanea
pubDate: 2024-05-30T18:22:06.280Z
tags:
    - atg
---




"Fr... Fratello Minore Yun!!"


Cang Yue si coprì subito le labbra con una mano, e guardò stupefatta quella persona a pochi passi da lei. Tutto ciò che vedeva divenne immediatamente sfocato, facendola sentire come se si fosse ritrovata improvvisamente nel mondo dei sogni. Le vennero persino un po' di vertigini.


Fece un passo in avanti e anche se si costrinse a resistere all'impulso di gettarsi tra le sue braccia, non riuscì in nessun modo a trattenere le lacrime che ormai le rigavano il volto. Guardando Yun Che e cercando di nascondere i suoi singhiozzi, tentò di dirgli qualcosa; ma ormai stava piangendo così tanto da non riuscire a pronunciare neppure una parola, né una frase di senso compiuto.


Yun Che si avvicinò a Cang Yue. Senza preoccuparsi di Qin Wushang e dei due ragazzi presenti, portò una mano al suo volto e le asciugò delicatamente le lacrime, dicendole col cuore dilaniato dalla sofferenza: “Mi spiace, Sorella Maggiore, ti ho fatto preoccupare.”


La voce di Yun Che era come la più dolce delle brezze ed echeggiò a lungo nelle orecchie di Cang Yue. Pensava che non avrebbe mai più potuto sentire quella voce in vita sua. Afferrò la mano del ragazzo. Non riusciva a fermare le sue lacrime di gioia e di sorpresa, e rispose piangendo: “Io... Io pensavo che... pensavo che... non ti avrei mai più... mai più...”


Non ti avevo detto che sarei andato nella Terra Desolata, Sorella Maggiore, quindi è tutta colpa mia... ma sono tornato sano e salvo; non mi sono fatto neppure un graffio.” la confortò Yun Che, sorridendo: “Prima di partire ti avevo promesso che sarei tornato entro sei mesi, Sorella Maggiore. Anche se sono quasi arrivato in ritardo, perlomeno non ho infranto la mia promessa. Sorella Maggiore, non devi continuare a piangere... da oggi in poi non importa dove io vada, ti assicuro che te lo dirò con assoluta sincerità e non lascerò che tu debba preoccuparti di nuovo per me.”


Le lacrime di Cang Yue, i sussurri di Yun Che... in quel momento anche un idiota avrebbe capito chiaramente che relazione c'era fra i due. Oltre a Qin Wushang, che si era accorto della cosa molto tempo prima, anche Qin Wuyou qualche volta aveva sospettato che i due si amassero; anche se assistere in disparte al loro ricongiungimento lo metteva piuttosto in imbarazzo, tutto sommato poteva sopportarlo. Le reazioni di Feng Bufan e Fang Feilon invece furono molto più interessanti... Yun Che era diventato molto famoso sei mesi prima; avevano anche saputo che era morto nella Terra Desolata. Essendosi schierati col Principe Ereditario e con il Terzo Principe, qualche volta avevano sentito dire che era particolarmente legato alla Principessa, ma in quel momento, stavano vedendo personalmente le loro lacrime e i loro sinceri sentimenti...


A loro non importava molto se Yun Che fosse vivo o morto. Dopotutto, ai loro occhi era solo un personaggio di scarsa importanza, al massimo aveva una buona influenza sulla generazione più giovane e, di conseguenza, in passato aveva attirato anche l'attenzione del Principe Ereditario e del Terzo Principe. Ma Cang Yue... era la sola e unica Principessa della Famiglia Imperiale del Ventoblu Empire! E, ancora più importante: era la ragazza di cui si era innamorato Fen Juechen!


Quando Feng Bufan e Fang Feilon si ripresero dallo stupore, guardarono Yun Che con crescente pietà: se Fen Juechen avesse scoperto che il ragazzo aveva osato profanare la donna che lui amava, neppure la Principessa avrebbe potuto aiutarlo, e anche se l'intero Palazzo Profound Ventoblu l'avesse difeso sarebbe comunque morto di una morte orribile, non poteva esserci nessun altro risultato.


Dando un'occhiata a Qin Wushang e alle strane espressioni su volto degli altri due, Yun Che strinse la mano di Cang Yue e fece un passo in avanti, dicendo: “Capo Palazzo Qin, sei mesi fa ho lasciato di mia iniziativa il Palazzo Profound Ventoblu senza dirlo a nessuno, spero che tu possa perdonarmi.”


"Ahah, siccome sei tornato sano e salvo non ci sono problemi."
Qin Wushang sorrise con benevolenza. Il ritorno di Yun Che l'aveva davvero reso felice nel profondo del cuore. Ora la Principessa Cang Yue non sarebbe più stata indifferente, triste e sull'orlo della disperazione. Annuì lievemente e aggiunse: “Oh! Sembrerebbe che anche i frutti dell'allenamento che hai affrontato in questi sei mesi siano sbalorditivi. Ormai la tua Profound Strength è già al... Uh? Cosa!! Decimo livello del True Profound Realm... decimo livello? Questo, questo, questo è...”


Aveva percepito fin da subito che la Profound Energy di Yun Che era molto più densa e potente di quella che aveva sei mesi prima, quindi era molto soddisfatto, ma solo quando la esaminò con attenzione si accorse, con grande stupore, che la sua Profound Strength aveva veramente già raggiunto il decimo livello del True Profound Realm!


Quando aveva visto Yun Che l'ultima volta, sei mesi prima, durante il suo duello contro Murong Yi era solamente al secondo livello del True Profound Realm... in soli sei mesi, la sua Profound Strength era aumentata di otto interi livelli!


Decimo livello... del True Profound Realm? Ah?” Cang Yue si voltò con il viso ancora bagnato dalle lacrime e chiese con una voce sia scioccata che entusiasta: “Fratello Minore Yun, è vero... la tua Profound Strength ha davvero già raggiunto l'apice del True Profound Realm?”


Le parole di Qin Wushang fecero cambiare sia l'atteggiamento di Feng Bufan che quello di Fang Feilon. Controllarono immediatamente la Profound Strength di Yun Che; ciò che percepirono li scioccò ai limiti del possibile, lasciandoli a bocca aperta. Naturalmente sapevano che sei mesi prima aveva affrontato Murong Yi e sapevano anche quale fosse la sua Profound Strength durante quello scontro... ma un balzo del genere, crescere di otto interi livelli in soli sei mesi... non avevano mai sentito dire di nulla del genere.


Nemmeno il genio più straordinario di quella generazione – – Ling Yun, il Giovane Maestro della Heavenly Sword Villa – sarebbe stato in grado di passare dal secondo livello del True Profound Realm al decimo in soli sei mesi.


Ciò che stupì ancora di più Qin Wushang era che la Profound Strength di Yun Che non era solo cresciuta a dismisura, ma era anche molto stabile... crescere di otto livelli in metà anno e mantenere la Profound Energy densa e robusta; qualcosa del genere sarebbe stato in grado di stupire tutto il mondo.


Yun Che annuì sorridendo: “Già. Anche se la Terra Desolata è piena di pericoli, in effetti è diventata una fantastica opportunità per allenarsi.”


Se si fosse semplicemente allenato, con tutte e cinquantaquattro le Profound Entrance aperte Yun Che avrebbe comunque ottenuto benefici enormi. Tuttavia non gli sarebbe bastato a far crescere così tanto la sua Profound Strength. Il fattore principale era stato guadagnarsi il Sangue del Dio Drago.


"Questo è... è assolutamente incredibile." Qin Wushang stava addirittura balbettando dall'entusiasmo: "Nemmeno gli studenti più importanti di quei grandi Sect che hanno moltissime risorse e un'abbondante eredità sarebbero riusciti a migliorare quanto te, ne sono certo. A quanto pare, ti ho sottovalutato di nuovo. E non mi stupisce più che la Principessa provi... nei tuoi confronti. Ahah, mi riferisco al fidarsi ciecamente di te."


"Capo Palazzo Qin, mi stai lodando troppo." Yun Che sorrise con naturalezza, e andò dritto al punto: “Il Torneo Ventoblu dovrebbe iniziare tra due giorni, voglio partecipare e rappresentare la Famiglia Imperiale. Capo Palazzo Qin, posso avere il permesso di farlo?”


"Ecco..." Qin Wushang esitò qualche secondo, guardò Feng Bufan e Fang Feilon, poi continuò: "Ogni Sect o famiglia che partecipa al torneo può portare al massimo solo tre rappresentanti. I tre studenti che rappresenteranno la Famiglia Imperiale sono già stati scelti tramite dei duelli tra gli allievi del Palazzo Interno. Questi tuoi Fratelli Maggiori alle mie spalle sono due di loro, mentre il terzo è Fen Juechen. Se vuoi partecipare, temo che..."


"Non c'è nessun problema." Yun Che posò lo sguardo su Feng Bufan e Fang Feilon: "Siccome è un torneo molto prestigioso, ovviamente il risultato avrà un grande impatto sulla posizione della Famiglia Imperiale tra tutte le forze dell'Impero e naturalmente anche sulla sua reputazione. Quindi, dobbiamo assolutamente essere rappresentati dagli studenti migliori. Loro due sono tra i tre più forti del Palazzo Interno. Di conseguenza, se battessi uno di loro due potrei prendere il suo posto?"


“Questo è...” Qin Wushang guardò Cang Yue e annuì lentamente: “In effetti è vero. Se tu fossi più forte di uno di questi tuoi due Fratelli Maggiori, ovviamente saresti più adatto a rappresentare la Famiglia Imperiale al Torneo Ventoblu.”


"Ottimo." Yun Che mise la mano destra dietro la schiena e distese il braccio sinistro verso Feng Bufan e Fang Feilon: "In questo caso, vorrei chiedervi di scambiarci qualche mossa. Chi di voi due miei Fratelli Maggiori vuole affrontarmi per primo?"


La discussione tra Yun Che e Qin Wushang aveva fatto infuriare Feng Bufan e Fang Feilon dallo sdegno. Anche se la velocità dei progressi di Yun Che era scioccante ogni comprensione, loro due avevano superato già da tempo il True Profound Realm e erano nello Spirit Profound Realm da ormai più di un anno, quindi come potevano prendere sul serio la sfida di qualcuno al livello di Yun Che? Non riuscivano neppure a immaginare di poter essere sconfitti da un avversario del genere.


Sentendo le parole di Yun Che, risero con disprezzo. La bocca di Fang Feilon si aprì e disse: "Feng Bufan, credo che lo lascerò a te."


Fang Feilon inarcò le sopracciglia e sogghignò: “Fang Feilong, sei innegabilmente più debole di me, quindi non capisco perché sia io a doverlo affrontare. Se non riuscirà a battere nemmeno te, perché dovrei intervenire io?”


Fang Feilong ribatté furiosamente: “Tizio di cognome Feng, mi hai sconfitto soltanto perché hai usato la Pillola Dragonscale Trasforming e hai avuto un aumento di livello due mesi prima di me! Aspetta che tra un paio di giorni io abbia finito di assorbire il potere della Pillola Dragonscale Transforming, poi vedremo chi è il perdente!”


“Non c'è bisogno che litighiate, Fratelli Maggiori.” si intromise Yun Che, ridacchiando: “Se non riuscite a scegliere chi dovrà battersi contro di me, potete anche attaccarmi insieme.”


Quando sentirono quelle parole, Qin Wushang e Cang Yie si spaventarono. Feng Bufan e Fang Feliong lo fissarono per un po' con lo sguardo perso nel vuoto, poi sogghignarono contemporaneamente: "Umpf. Yun Che, sei davvero arrogante e impulsivo come avevo sentito dire..."


Feng Bufan aveva appena iniziato a parlare ma fu interrotto bruscamente da Yun Che: “Manca poco al Torneo Ventoblu, non dobbiamo sprecare tempo in chiacchiere. Se voi due Fratelli Maggiori non volete attaccarmi per primi, allora non sarò più così gentile.”


Non appena ebbe pronunciato quelle parole, l'immagine di Yun Che svanì e lui scattò direttamente verso Feng Bufan e Fang Feilong. Mentre si avvicinava, improvvisamente la sua sagoma si divise in due, facendo vedere chiaramente a Feng Bufan e Fang Feilong due Yun Che che li attaccavano entrambi.


Contro un avversario al True Profound Realm, né Feng Bufan né Fang Feilong si sentivano sotto pressione, né erano agitati. E se qualcuno a quel livello avesse davvero tentato di attaccare contemporaneamente due avversari allo Spirit Profound Realm, per loro sarebbe stata la barzelletta più divertente degli ultimi cento anni.


"Muori!"


Urlarono i due all'unisono sfrecciando avanti e cercando di afferrare Yun Che, ma le loro mani trovarono soltanto aria... era un'immagine residua! Ma per loro era stato esattamente come colpire una persona reale, non c'era traccia di quella sensazione illusoria data solitamente da quel genere di tecnica.


Questo era l'aspetto più formidabile dell'Ombra del Dio Stellare.


Dopodiché, il vero Yun Che apparve sopra loro due. Ruotò su se stesso e fece scattare entrambe le mani verso l'esterno, in direzione dei due avversari. Come un fulmine, colpì uno alla spalla destra e l'altro a quella sinistra, con un attacco che non sembrava essere né particolarmente forte né particolarmente debole.


L'attacco a sorpresa di Yun Che li aveva scioccati, ma quei colpi non li avevano intimoriti neppure un po'. Era praticamente impossibile per qualcuno al True Profound Realm riuscire a spezzare le loro difese, specialmente se doveva disperdere la Profound Energy per affrontarli in contemporanea. A loro due sarebbe bastato usare la loro Profound Energy per contrattaccare non appena quel moccioso arrogante li avesse colpiti, così da fargli capire quale fosse la differenza tra il cielo e la terra.


Tuttavia quando il doppio colpo di palmo di Yun Che raggiunse le loro spalle, lungo la loro schiena corse un brivido, un'indescrivibile sensazione di oppressione e i loro cuori sussultarono. Poi dopo uno scoppio, si sentirono come se fossero stati schiacciati brutalmente da un martello di quindicimila chili e le loro barriere di Profound Energy andarono in frantumi in una frazione di secondo. I due gemettero all'unisono e furono scagliati via. Come se fossero stati due sacchi di riso, dopo aver toccato terra continuarono a rotolare per più di trenta metri. Poi, rimasero a terra ululando dal dolore e non riuscirono più a rialzarsi.


La Profound Strength di Yun Che, in effetti, era solo al decimo livello del True Profound Realm ma la sua vera forza non poteva essere misurata solo tramite la Profound Strength!


Una sconfitta istantanea!


Aveva sconfitto istantaneamente i due!


Ed erano i migliori della nuova generazione del Palazzo Profound Ventoblu, che occupavano il secondo e il terzo posto della Heavenly Profound Ranking da più di un anno!


Qin Wushang spalancò immediatamente i suoi occhi anziani fino a farli diventare più grandi di quelli di una mucca e persino Cang Yue sussultò debolmente coprendosi la bocca con una mano. La sfumatura scioccata nel suo sguardo si trasformò in quella di una piacevole sorpresa, poi mutò ancora e divenne quella di una profonda ammirazione e di grande rispetto... proprio come quella di una qualsiasi ragazza che osserva il suo coraggioso amato.


Vedendo che i suoi due avversari che non riuscivano più a rialzarsi da terra, Yun Che si guardò le mani e disse con un tono piuttosto imbarazzato: “Fratelli maggiori, vi chiedo scusa, ho attaccato con un po' troppa forza... Emh, Capo Palazzo Qin. Umh... giuro che non l'ho fatto apposta... questo non dovrebbe farci arrivare in ritardo al Torneo Ventoblu, giusto?”





