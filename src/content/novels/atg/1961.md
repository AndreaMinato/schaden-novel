---
title: Capitolo 1961 - Figlia Divina Entra nel Mondo
pubDate: 2025-03-10T08:57:10.530Z
tags:
    - atg
---


<em>(Capitolo parzialmente editato), il prossimo lo pubblico la prossima settimana (lunedì),
0 capitoli in coda, 0/10
-Schadenfreude</em>


Capitolo parzialmente editato.


“Sorella Caili.” Non pensò più al passato e fece un passo avanti con un sorriso. “Mio padre mi ha portato qui oggi perché lui e il Divino Reggente Pittore del Cuore hanno qualcosa di cui discutere.”


C’erano tracce di imbarazzo sia nel suo sorriso che nella sua voce.


L’aveva incontrata così tante volte ormai, eppure non si era mai sentito pienamente sicuro di fronte a lei anche se era un Figlio Divino.


Ed era niente di meno che il Figlio Divino numero uno.


Avrebbe mentito se avesse detto che non gli piacesse però. In effetti tutti dovrebbero cercare di trovare qualcuno di speciale che li faceva sentire in questo modo.


Quando la ragazza batté gli occhi, sembrava che delle stelle notturne stessero lampeggiando. “Se tuo padre è venuto di persona, può solo riguardare l’altro mondo, vero?”


“Mm!” Dian Jiuzhi annuì sorridendo mentre rispondeva con il tono più caloroso e gentile che potesse radunare: “Il passaggio si è aperto un’altra volta e un Cavaliere Abissale che fa parte di una squadra di pionieri ha messo piede con successo in quel mondo.”


“Abbiamo già confermato la direzione da prendere. Tra cinquanta anni dovremmo poter radunare abbastanza energia da attraversare di nuovo il passaggio. Allora il Monarca Abissale, i Grandi Sacerdoti e molto probabilmente i nostri padri si avventureranno in quel mondo insieme.”


Dian Jiuzhi alzò lo sguardo mostrando un lampo di desiderio: “Il mondo conosciuto come Eterna Terra Pura.”


Abbassò lo sguardo e sorrise di nuovo: “Non dovrei parlarne perché causerebbe instabilità nel Mondo di Polvere. Al momento, solo chi ho menzionato e noi due lo sappiamo. Assicurati di non dirlo a nessuno, va bene?”


“Lo so. Mio padre me lo ha già detto.” Lei rispose con un lieve sorriso. Tuttavia dal suo sguardo trapelò un po’ di esitazione mentre diceva: “L’Eterna Terra Pura è immacolata, vero? Dev’essere un mondo davvero splendido e pacifico allora. La nostra comparsa… non disturberebbe la sua pace?”


“Naturalmente.” Dian Jiuzhi non lo negò. Sapeva che il suo cuore era puro come i suoi occhi. Lei era anche la sola Figlia Divina che avrebbe fatto una domanda del genere: “Tuttavia viviamo in un mondo dove il debole è preda del più forte e vige la legge della giungla. Proprio come loro hanno la possibilità di resistere per difendere il loro onore o sottomettersi a noi per sopravvivere, anche noi abbiamo la scelta di ‘disturbarli’ per condurre una vita migliore o rimanere dove siamo e patire per l’eternità.”


“Non ha niente a che fare con i concetti di giusto o sbagliato, bene o male.”


“Se c’è da biasimare qualcuno o piuttosto qualcosa, allora la debolezza è solo il peccato originale.”


Rendendosi conto di stare divagando in un argomento piuttosto pesante, tornò a sorridere e disse: “So cosa stai pensando, ma non hai nulla di cui preoccuparti sorella Caili. Sua maestà è un monarca gentile e benevolente che disprezza maltrattare e uccidere. Secondo nostro padre, sua maestà ha menzionato più di una volta che non dobbiamo causare caos e uccidere innocenti se riusciamo ad entrare nell’Eterna Terra Pura.”


“Inoltre…” I suoi occhi mostrarono uno strano bagliore: “Non dimentichiamoci che quel mondo in origine ci apparteneva.”


“...” La ragazza divenne pensosa, ma poco dopo disse: “Vabbè. Saranno i nostri padri a preoccuparsene. Diamo un’occhiata ai Rami della Nuvola Arcobaleno fratello testone! Sono splendidi, non è vero?”


“Sono pienamente d’accordo.” Fece eco Dian Jiuzhi, ma i suoi occhi non lasciarono nemmeno per un istante la ragazza. “Ottenere un solo Ramo della Nuvola Arcobaleno è già una benedizione, ma un intero giardino? Il Divino Reggente Pittore del Cuore stravede per te come nessun altro.”


“Mio padre è il migliore!” Dichiarò con orgoglio la ragazza mentre teneva un po’ di petali nelle mani. L’aureola multicolore si rifletteva sui suoi occhi stellati e li faceva sembrare ancora più belli. “Si chiama Ramo della Nuvola Arcobaleno ed entrambi i nostri nomi condividono la stessa parola (arcobaleno 彩虹 /Caili 彩璃)! La prima volta che l’ho sentito ho avuto la sensazione che fiorisse nel mio cuore!”


Poi porse un po’ di petali a Dian Jiuzhi e chiese: “Credi che sia il fiore del mio destino, fratello testone?”


I petali arcobaleno erano praticamente di fronte a lui, ma il suo sguardo non si allontanò nemmeno di un pollice dal suo viso. La sua mente di solito calma e salda come un iceberg al momento poteva pensare a stento. Il profumo da sogno della giovane era il più irresistibile al mondo.


La sua visuale diventava sempre più sfocata mentre sporgeva lentamente una mano verso i suoi capelli. Tuttavia la sua mano roteò verso il basso e all’ultimo momento atterrò sui petali.


“È un onore per il Tronco della Nuvola Arcobaleno essere così amato da te.” Dichiarò mentre il suo battito cardiaco andava sempre più fuori controllo: “Non oserei dire se ha il diritto di diventare il fiore del tuo destino, ma sono certo che siete legati dal destino.”


Non poteva toccarla, temeva che il suo tocco avrebbe macchiato la sua purezza.


Anche se era il più grande Figlio Divino, anche se era la fidanzata promessa da sua maestà.


In quanto figlio del Divino Reggente Illimitato, sarebbe stato prevedibile che avesse molte mogli. In effetti i suoi fratelli, i suoi nipoti e perfino i suoi pronipoti avevano tutti i loro harem. Non valeva anche per lui però. In effetti non aveva mai intrattenuto rapporti con un’altra donna nonostante fosse il Figlio Divino Illimitato, il più potente tra di loro.


Era perché non avrebbe permesso che qualcosa macchiasse il suo affetto genuino per lei.


Inoltre come poteva accettare un’altra donna nel suo cuore quando aveva già lei?


Fu in quel momento che una brezza fresca soffiò per il mare di fiori.


Quando il vento toccò le ciglia della ragazza, lei si girò subito ed esclamò con gioia: “Zia!”


Una donna alta e snella vestita di blu discese dal cielo.


La prima cosa che videro fu l’abito blu che le arrivava fino alle caviglie. I suoi capelli blu erano morbidi come l’acqua e la fascia dello stesso colore che le avvolgeva la vita era l’unico accessorio che portava. Non era nemmeno truccata, non poteva essere più semplice di così.


Le sue sopracciglia erano a forma di piume e la sua pelle era bianca come la neve. Il suo aspetto assomigliava a quello di Hua Caili in un certo modo.


Era splendida come un sogno, ma nessuno osava guardarla a lungo.


Era perché i suoi occhi erano freddi come il ghiaccio.


Il mare di Tronchi della Nuvola Arcobaleno smisero di ondeggiare. Perfino Dian Jiuzhi aveva abbassato subito gli occhi perché aveva avuto la sensazione che una spada gelida avesse trafitto la sua anima nel momento in cui i loro sguardi si erano incontrati.


“Dian Jiuzhi del Regno Divino Illimitato porge i suoi saluti alla signora Immortale della Spada.”


Piegò la schiena e chinò la testa. Stava mostrando lo stesso rispetto che aveva dato prima al Divino Reggente Pittore del Cuore.


Il suo nome era Hua Qingyuing ed era la famosa “Immortale della Spada”.


Agli occhi del mondo, era come un loto altero che cresceva da solo sulla montagna più alta o un’immortale esiliata che viveva in solitudine negli antichi dipinti. Nonostante fosse nata in un mondo di polvere abissale, era intoccata dalle spoglie mortali e più orgogliosa del ghiaccio.


Era l’incarnazione vivente della parola “immortale”.


Quando le persone pensavano a questa parola, avrebbero sempre pensato a come lei stava ritta e orgogliosa tra le nuvole più alte.


“Zia!”


Hua Caili però non si fece problemi. Si precipitò dalla donna dall’aura troppo tagliente per la maggior parte delle persone e non solo la guardò, ma la abbracciò stretta. Solo dopo molto tempo lasciò la presa.


Gettò un’occhiata verso Dian Jiuzhi con degli occhi che assomigliavano ad una miriade di onde blu per un istante per poi spostare subito gli occhi. Poi la sua voce fredda e chiara risuonò nelle sue orecchie: “I tuoi progressi sono davvero incredibili. Non dubito che un giorno mi potrai superare.”


“Mi loda troppo signora. Non oserei confrontarmi con lei.”


Dian Jiuzhi rispose con umiltà e fretta. Era ovviamente più riservato con Hua Qingying che con il Divino Reggente Pittore del Cuore in persona.


“Guarda zia! È il mio giardino!”


Disse allegramente Hua Caili come una ragazzina troppo impaziente di mostrare un meraviglioso tesoro che aveva appena ottenuto.


Hua Qingying prese con gentilezza il polso di Hua Caili. Il bagliore freddo nei suoi occhi svanì nel nulla e disse: “Tuo padre ha portato un giardino di Tronchi della Nuvola Arcobaleno dalla Terra Pura, mentre io ho portato il contenitore della spada che desideravi dal Grande Sacerdote delle Miriadi di Vie.”


“Nonno Wandao? Oh!”


Hua Caili esclamò con pura gioia mentre i suoi occhi brillavano come diecimila stelle.


“È nel padiglione della spada adesso, anche se non posso dirti quale spada contiene dato che il contenitore non è stato ancora aperto.” Hua Qingying lanciò un’occhiata a Dian Jiuzhi per poi chiedere: “Ti piacerebbe vederla ora o…”


“Naturalmente!”


Hua Caili prese per mano sua zia e cercò di teletrasportarsi immediatamente. Poco prima di farlo però si ricordò di Dian Jiuzhi e lo guardò: “Scusami fratello testone, mi piacerebbe aprire subito il contenitore! Sentiti libero di esplorare il mio giardino, ma assicurati di toccare con delicatezza i fiori, va bene? Eheh!”


“Emh, sicuro! Non farti problemi, stavo solo per…”


Sfortunatamente Hua Caili era già volata verso l’orizzonte prima che lui potesse finire di parlare.


Aveva cercato una spada dalla Terra Pura per moltissimo tempo.


In particolare desiderava la spada di nome “Nuvola di Vetro”.


Per moltissimo tempo, Dian Jiuzhi si limitò a fissare il punto in cui Hua Caili e Hua Qingying erano scomparse. Il suo sguardo era per due terzi contento e per un terzo deluso.


…..


Padiglione della Spada della Distruzione Celeste.


Un paio di mani bianche come latte di capra aprirono lentamente un contenitore.


Una luce pura illuminò immediatamente la stanza e accecò per un istante Hua Caili. Quando aprì di nuovo gli occhi, vide una spada scintillante circondata da una lieve nebbia.


Hua Caili strinse le labbra e trattenne il respiro. Stese nervosamente le mani nel contenitore e strinse la spada.


Le sue mani, la spada e anche il suo cuore assomigliavano alla giada.


Esalò un po’ di Energia Misteriosa e la spada iniziò a scintillare di bianco.


Un nome affiorò lentamente sull’impugnatura e sulla lama:


“Nuvola di Vetro.”


La brandì di fronte al petto, il sentimento nei suoi occhi rimase per molto tempo. Adorava questa spada e adorava ancora di più il suo nome.


“Che coincidenza. È proprio adatta a te però.” Hua Qingying mostrò un’espressione strana: “Naturalmente è possibile che il vecchio Wandao l’abbia fatto apposta. Ti adora moltissimo. Non mi sorprenderebbe se avesse fatto un’eccezione per te.”


Tra tutte le spade nella Terra Pura, la più amata e desiderata era la spada della Nuvola di Vetro.


L’aveva vista un paio di volte, ma solo oggi aveva saputo del suo nome.


“Mm! Mi assicurerò di ringraziarlo di persona la prossima volta che visiterò la Terra Pura.”


Percorse la lama con le dita come se fosse riluttante a separarsene. Disse con un lieve sorriso: “Tronco della Nuvola Arcobaleno e la spada della Nuvola di Vetro… uno di essi ha il mio nome e lo condividono entrambi…”


“La parola nuvola…”


Provò una strana emozione mentre disse di sfuggita: “È un peccato che il nome del mio futuro marito non contenga la parola Yun (Nuvola). Sarebbe stato… molto strano altrimenti.”


Anche se era la Figlia Divina dell’Arcobaleno di Vetro, aveva un’innocenza e un romanticismo da ragazzina davvero sorprendenti.


Hua Qingying si accigliò e chiese all’improvviso: “Caili, ti… piace davvero Dian Jiuzhi?”


“Uh?” Hua Caili inclinò la testa confusa ma rispose immediatamente: “Naturalmente.”


“Cosa ti piace di lui?” Chiese Hua Qingying fissandola negli occhi.


Hua Caili rifletté per un momento prima di rispondere: “È… molto gentile e di bell’aspetto. Mi ha sempre trattato bene da quando eravamo giovani. È anche una persona incredibile che ha ottenuto grandi risultati. È per questo che mio padre dice che non c’è un uomo migliore di lui per me in tutto il cosmo.”


“È perfetto per te.” Hua Qingying era d’accordo. “Ma se ti piace davvero come dici, non credi che l’avresti portato qui per vedere insieme la tua spada?”


“...?” Hua Caili batté gli occhi per poi chiedere confusa: “Sarebbe appropriato?”


“Non ha niente a che fare con l’etichetta.” Hua Qingying scosse la testa. “Ti preoccupi per lui quando è via?”


“...” La ragazza sembrò ancora più confusa: “È il Figlio Divino del Regno Illimitato. Non gli accadrebbe mai nulla di male, così perché mai mi preoccuperei della sua sicurezza? In effetti mi manchi molto di più tu quando sei via, zia. Eheh.”


“...”


Hua Qingying si girò senza rispondere alla sua domanda. “Caili, dovresti entrare in un breve periodo di isolamento e creare un legame con la spada della Nuvola di Vetro.”


“Nel frattempo mi incontrerò con tuo padre.”


…..


“Sei qui Qingying.” Hua Fuchen salutò l’Immortale della Spada. Sembrava così calmo e composto nonostante avesse appena fatto una discussione importante e una sessione di bevuta con il prestigioso Divino Reggente Illimitato.


Invece di chiedere dei loro affari, Hua Qingying disse: “Porterò Caili nel Mondo della Polvere.”


“...” Hua Fuchen scosse la testa lentamente. “No.”


“Ti sto informando della mia decisione, non ti sto chiedendo il permesso di farlo.”


L’Immortale della Spada si voltò e si preparò ad andarsene.


“Non voglio che Caili venga macchiata dal mondo dei mortali.”


La voce severa di Hua Fuchen risuonò nelle orecchie della donna. Erano passati molti anni da quando aveva parlato in modo così serio. L’uomo sospirò per poi rilassare il suo tono: “Se non avesse risvegliato la sua divina essenza per puro caso, avrei preferito che non diventasse nemmeno una Figlia Divina. Vorrei solo che conducesse una vita spensierata.”


“Non è una scusa per trasformarla in un uccellino in gabbia?” Disse freddamente Hua Qingying. “A proposito, perché l’hai fatta fidanzare con qualcuno che non ama se vuoi davvero il meglio per lei?”


“Conosci l’amore meglio di chiunque altro. Mi rifiuto di credere che tu non abbia notato che non ama affatto Dian Jiuzhi. Non… capisce nemmeno cosa sia l’amore.”


“Allora? Va comunque bene com’è, no?” Disse, ma il suo sguardo vacuo suggeriva che la sua mente era altrove. “La Figlia Divina sposerà l’uomo migliore e più adatto a lei. In futuro erediterà il mio trono e lui erediterà il suo, e insieme governeranno su ogni creatura vivente per un’intera vita… non succederà loro nulla di male.”


“Eheh!” Hua Qingying ridacchiò, ma il suo sguardo divenne solo più gelido: “Sei l’ultima persona al mondo a poterlo dire!”


“Potresti essere conosciuto come l’elegante e pacifico Divino Reggente Pittore del Cuore in questi giorni, ma non dimenticherò mai il pazzo arrogante che un tempo veniva chiamato Figlio Divino della Distruzione Celeste!”


“...” 


Lo sguardo di Hua Fuchen si velò un po’ mentre scuoteva la testa. “Ci sono innumerevoli prove e tribolazioni al mondo, ma nessuna è devastante come quella dell’amore. Non voglio che Caili sperimenti…”


“È la sua vita! Sta a lei deciderlo!”


L’Immortale della Spada interruppe freddamente Hua Fuchen. Era la sola donna al mondo che avrebbe osato farlo. “Caili può essere tua figlia, ma soprattutto è una persona indipendente! È la Figlia Divina dell’Arcobaleno di Vetro, colei che erediterà il tuo potere divino e l’intero Regno Divino in futuro!”


“Potrai essere tuo padre, ma non hai il diritto di imprigionarla!”


“Inoltre…” Hua Qingying continuò prima che Hua Fuchen potesse interromperla: “Tra i cinque Figli Divini e le due Figlie Divine, Caili è l’unica che non ha raggiunto il Divine Extinction Realm.”


“Si sta avvicinando il momento di visitare il Monarca Abissale. A te può non importare della sua coltivazione, ma almeno dovresti preoccuparti per la sua dignità come Figlia Divina.”


“A parte farla maturare come persona, spero che lei trovi un’opportunità per avanzare di stadio. Potrei anche guidarla fino alla Nebbia Sconfinata.”


Hua Fuchen rimase in silenzio per molto tempo. Forse perché era ancora colto da ricordi tristi o forse perché sapeva che non avrebbe potuto fare cambiare idea a Hua Qingying.


La donna se ne andò, ma non prima di aver fatto una promessa:




“Non preoccuparti, la proteggerò di nascosto.”


<em>Nota Traduzione: il “papa” è stato cambiato in “grande sacerdote”, ma potrebbe cambiare ancora in futuro, il termine significa anche divino ufficiale.</em>
                                


                                



