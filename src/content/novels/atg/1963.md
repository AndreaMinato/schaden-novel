---
title: Capitolo 1963 - Perso (1)
pubDate: 2025-03-10T08:57:10.530Z
tags:
    - atg
---


<em>(Capitolo parzialmente editato), il prossimo lo pubblico lunedì,
0 capitoli in coda, 0/10
-Schadenfreude</em>


Chi Wuyao sembrò più sollevata che scioccata dalla reazione di Yun Che. “Pensavo che qualcosa non tornasse. Non pareva che ti fossero rimaste molte energie e, anche se fosse, le avresti usate su te stesso prima.”


Yun Che capì cosa lei stava cercando di dire. Ci sarebbe voluta un’incredibile quantità di Energia Misteriosa per tirare via l’Imperatrice del Drago Blu dalle fauci della morte, senza menzionare il fatto che si era svegliata prima di lui.


“Tuttavia, sei l’unico in questo mondo in grado di usare Energia Misteriosa della luce a parte Shen Xi, vero?” Chiese Chi Wuyao. “L’ho chiesto all’imperatrice del Drago Blu e ha confermato che l'Energia Misteriosa della luce non era un prodotto del suo potere. I Draghi Blu non hanno nemmeno artefatti profound protettivi dell’elemento luce.”


“Così… da dove proveniva l'Energia Misteriosa della luce?”


Chi Wuyao si accigliò, assorta nei suoi pensieri.


Aveva ragione. Le uniche persone al mondo capaci di usare l'Energia Misteriosa della luce erano Shen Xi e lui.


Avevano già stabilito che non era stato lui e Shen Xi era…


Anche se Shen Xi fosse sopravvissuta in qualche modo, era impossibile che avesse salvato l’Imperatrice del Drago Blu senza essere individuata.


<em>Cosa sta succedendo qui? Chi altro può usare l'Energia Misteriosa della luce a parte me?</em>


Yun Che si sfregò la fronte istintivamente. Si poteva essere ripreso molto più velocemente del solito, ma il suo corpo e la sua anima erano ancora molto indeboliti. I suoi tentativi di pensare gli causavano dolore straziante nel mare spirituale e ancora più confusione.


Chi Wuyao coprì frettolosamente la mano di Yun Che con la sua e disse: “È strano, alla fine è positivo, così non c’è bisogno di pensarci troppo. Pensa solo a riprenderti per ora.”


“Otterrai una risposta una volta che sarai guarito completamente.”


Yun Che sospirò profondamente e chiuse gli occhi. Non molto tempo dopo ricompose la sua aura e calmò la mente.


Poco dopo, aprì gli occhi e chiese all’improvviso: “Perché l’Imperatrice del Drago Blu si è sacrificata per salvarmi? È… per proteggere Qi tianli?”


“Naturalmente no.” Chi Wuyao rispose senza esitare. “L’Imperatrice del Drago Blu ha agito con decisione e quasi istintivamente. È impossibile che sia stato un tentativo conscio di proteggere Qi Tianli.”


“Se vuoi sapere il vero motivo…” Chi Wuyao lo guardò a lungo, il fantasma di un sorriso sfiorò i suoi lineamenti. “Il cuore di una donna a volte è un segreto anche per lei stessa. Come potrei sapere cosa sta pensando?”


“Se dovessi fare un’ipotesi, allora suppongo che sia un altro caso di come l’imperatore Yun sia troppo attraente come al solito… o forse l’Imperatrice del Drago Blu è solo il tipo di donna che si innamora di persone che la ignorano.”


Non poteva capire se Chi Wuyao stesse scherzando o no, e provava una sensazione di pesantezza alla testa sempre più intensa. Così chiuse gli occhi e decise di non pensare.


Vedendo la sua debolezza, la voce di Chi Wuyao divenne gentile: “Comunque questo non cambia il fatto che l’Imperatrice del Drago Blu si è sacrificata per salvarti la vita. Siamo tutti in debito con lei.”


“Qi Tianli ha fatto molte cose per l’Imperatrice del Drabo Blu e l’Imperatrice del Drago Blu stessa l’ha sempre considerato come un maestro e un padre. Ci ha implorato di lasciarlo vivere, così credo che dovremmo reciprocare il favore. È solo un miserabile comunque. Alcuni potrebbero dire che condannarlo a morte per il suo tradimento sarebbe dargli molto più credito di quanto merita…”


“Finalmente…” Chi Wuyao rivelò un sorriso spaventoso. “L’avrei lasciato vivere anche se l’Imperatrice non mi avesse implorato. Sono sicura che capisci ciò che sto dicendo.”


“Tenendo questo in mente, ti piacerebbe se me mi occupassi io di lui per tuo conto? Non sembra che tu possa decidere come punirlo comunque.”


Yun Che annuì senza esitazione: “Sicuro. Lascerò fare a te.”


Quando si parlava di lungimiranza, gestione di dettagli più fini, trovare la soluzione migliore e soppesare pro e contro, Chi Wuyao era superiore a lui in ogni modo.


La Regina Diabolica si alzò e disse: “Un’ultima cosa. Dovresti tenere segreto il tuo risveglio per ora. Il Regno degli Dei al momento è pieno di preoccupazione e inquietudine, e innumerevoli persone accorrerebbero da te se sentissero che ti sei svegliato. Ora devi sopratutto riposarti. Per quanto riguarda l’abisso…”


Luce nera brillò dietro i suoi occhi: “Sono riuscita a catturare parte delle conoscenze e dei ricordi di Mo Beichen quando la sua anima si è dissipata. Ti dirò tutto quando ti sentirai meglio.”


…..


Dopo che Chi Wuyao se ne andò, Yun Che chiuse di nuovo gli occhi e tornò a respirare regolarmente. Tuttavia per qualche motivo non riuscì a calmarsi completamente.


l'Energia Misteriosa della luce che aveva salvato l’imperatrice del Drago Blu da morte certa…


Sarebbe stato grandioso se fosse stata davvero Shen Xi.


Ma… poteva davvero salvare l’Imperatrice del Drago Blu con un solo filo di Energia Misteriosa della luce? Sapeva che era più brava di lui nel manipolare l'Energia Misteriosa della luce, ma non sembrava probabile.


Forse non era stata Energia Misteriosa della luce?


C’erano altri oggetti che potevano ottenere lo stesso effetto. L’energia vitale di una sfera dello spirito del legno ne era un esempio…


Spirito del legno…


He Ling…


All’improvviso Yun Che si tese e aprì gli occhi.


Dal momento in cui si era svegliato, si era sentito come se un’enorme parte di sé mancasse. Tuttavia non era riuscito ad identificare immediatamente cos’era successo perché si era appena svegliato dalla peggiore battaglia della sua vita e la sua mente era confusa.


Ora che ci pensava, la prima cosa che aveva sentito ogni volta che si era svegliato da un coma come questo era la voce di He Ling. Avrebbe sempre gridato il suo nome con grandissima gioia e sollievo.


Condivideva con lui la vita e l’anima. Era sempre stata la prima persona a sapere quando si svegliava.


Stavolta però He Ling non aveva parlato nemmeno una volta da quando si era svegliato.


In effetti… non sentiva nemmeno la sua connessione spirituale!


Tutto il desiderio di dormire svanì in un istante. Yun Che si tirò su a sedere di scatto e gridò il suo nome: “He Ling’”


“He Ling!”


Tuttavia le sue grida urgenti furono accolte da completo silenzio.


Fu in quel momento che un ricordo si insinuò nelle crepe caotiche della sua memoria:


“Puoi svegliarti maestro? Vorrei parlarti per un po’... solo per un po’. Va bene?”


La voce familiare sembrava provenire dal posto più nebbioso della sua anima, ma lo colpì come un fulmine.


“Andrò ad incontrare papà, la mamma e Ling’er ora. Racconterò loro di te, va bene?”


…..


Il suo cuore era già pieno d’ansia, ma ora sembrava sul punto di esplodere. Si strinse la testa con entrambe le mani.


<em>N-no, non può essere…</em>


Chiuse gli occhi e si concentrò più velocemente che poteva. Poi sommerse la sua coscienza nella Perla del Veleno Celeste…


Aprì la bocca nel momento in cui apparì nello spazio verde scuro, ma non riuscì a dire una parola. Rimase sul posto come se qualcuno l’avesse trasformato in pietra.


Lo spazio interno della Perla del Veleno Celeste era familiare come sempre, ma… era il tipo di familiarità che strappava la sua anima a metà.


Pareva esattamente uguale a come quando ci era entrato per la prima volta…


Quando He Ling… non era ancora lo spirito del veleno.


Lo spazio stesso non era cambiato affatto, ma il colore… era un verde morto e senza vita. La vita che He Ling aveva portato era tutta sparita.


Aspetto ancora peggiore… non poteva percepirla nemmeno dopo che era entrato nello spazio interno della Perla del Veleno Celeste.


Nemmeno un po’.


“Ho bisogno che tu mi dia una risposta sincera, He Ling. Se posso infilzare Mo Beichen con la spada Colpo Celeste Nemesi dei Diavoli, quanto sei sicura di poterlo uccidere con il veleno celeste?”


He Ling aveva alzato sguardo e aveva dichiarato senza esitare: “Al cento per cento!”


Al cento per cento…


Yun Che non poteva smettere di tremare.


Il dolore che assaliva la sua anima era un milione di volte peggiore di quello che stava travolgendo il suo cuore.


Mo Beichen era proprio terrificante, eppure lei era stata impossibilmente certa di poterlo uccidere con il veleno celeste.


Sapeva cosa sarebbe accaduto fin dall’inizio. Sapeva che l’unico modo per spingere la Perla del Veleno Celeste oltre i suoi limiti e creare un veleno così potente da uccidere perfino un Semidio nel giro di un paio di secondi… era di sacrificarsi!


Avrebbe dovuto saperlo… avrebbe dovuto saperlo!


…..


Fuori dalla città dell’Imperatore Yun.


Qi Tianli era inginocchiato a terra con la testa premuta contro il petto. Le sue mani erano legate da una corda nera.


Aveva mantenuto questa postura per quattro giorni e quattro notti.


Fu in quel momento che sentì una serie di lievi passi avvicinarsi a lui da lontano. Fremette, ma non osò alzare lo sguardo. In effetti abbassò ancora di più la testa fino a quasi toccare il pavimento freddo.


Questo perché l’aura apparteneva alla Regina Diabolica.


Chi Wuyao si fermò a pochi passi di distanza da Qi Tianli. Guardò giù il Qilin legato e avvilito per un momento per poi dire con voce fredda: “L’Imperatore Yun si è svegliato. Sembra che te e i Qilin dopotutto sopravviverete.”


Qi Tianli cominciò a tremare incontrollabilmente. Aveva a stento mosso un muscolo per quattro giorni consecutivi, ma ora, sembrava che si fosse dimenticato come rimanere fermo. Passò molto tempo prima che finalmente rispondesse con voce tremante e roca per via del suo silenzio: “Il colpevole Qi Tianli ringrazia l’Imperatore Yun e la regina diabolica per la loro pietà.”


Il Qilin versò lacrime ad ogni parola. Sembrava che la sua stessa agitazione e tristezza potessero soffocarlo.


“Primo, stai ringraziando le persone sbagliate.” Chi Wuyao strinse poco a poco gli occhi: “Secondo, ci stai ringraziando troppo presto. C’è una buona possibilità che lo rimpiangerai quando avrò finito con te.”


“...” Qi Tianli chinò la testa e rimase in perfetto silenzio.


Indipendentemente da cosa poteva accadergli, la Regina Diabolica aveva dichiarato che la sua gente sarebbe sopravvissuta. Solo questo valeva ogni tortura che l’imperatore avrebbe potuto infliggergli per via del suo tradimento.


“Lo sai già, ma chi ha salvato te e la tua gente… è stata l’Imperatrice del Drago Blu.”


Yun Che detestava Qi Tianli, ma Chi Wuyao gli era molto meno ostile. In effetti, almeno il cinquanta per cento delle sue emozioni nei confronti dei Qilin era fatto da pietà e compassione. Lo commiserava per essere stato il primo ad essere stato avvicinato da Mo Beichen. Era un tipo di sfortuna per cui ci sarebbero voluti anni per dimenticare, se mai fosse stato possibile farlo.


“Non hai mai avuto una grande opinione di Cang Shitian, eppure lui tra tutti ha dimostrato di preferire distruggere il futuro del Mare Profondo piuttosto che arrendersi all’Abisso. Lo rimpiangi?”


“L’Imperatrice del Drago Blu ha protetto l’Imperatore Yun con la vita. È un merito che avrebbe potuto garantirle il migliore trattamento possibile per lei e la sua gente se lo avesse desiderato. Eppure il suo unico desiderio è stato che ti risparmiassimo. Lo rimpiangi?”


“...” Qi Tianli non disse nulla. Il suo corpo vecchio tremò ancora di più come se fosse precipitato nel livello più freddo dei nove inferni.


Visto che Chi Wuyao era una maestra con le parole, sapeva esattamente come ferire il cuore di Qi Tianli. Il Qilin non temeva la morte, le umiliazioni o le critiche, ma non significava che il suo cuore fosse impenetrabile. Nella sua vita, nulla l’avrebbe ferito di più del rimpianto.


“L’Imperatrice del Drago Blu ha salvato la vita dell’imperatore Yun, così naturalmente esaudirebbe ogni suo desiderio, figuriamoci qualcosa di così semplice. Tuttavia…” Strinse un po’ gli occhi: “C’è una cosa che ha detto con cui sono pienamente d’accordo. Se il tradimento non venisse punito appropriatamente, allora la lealtà sarebbe solo ridicola.”


Qi Tianli mormorò: “Il colpevole Qi Tianli è disposto ad accettare qualsiasi punizione. Se… se la Regina Diabolica teme che questo vecchio sangue sporchi le sue mani, posso perfino distruggere le mie arte misteriosa e la mia energia.”


“Distruggerti?” Chi Wuyao sbuffò con sdegno. “La campagna dell’imperatore Yun contro le tre regioni divine è stata breve, ma il Regno degli Dei ha comunque perso innumerevoli praticanti del mistero. Ora stiamo fronteggiando una minaccia senza precedenti e credi di poter mutilare parte del nostro esercito? Quanti Imperatori Divini sono rimasti in questo mondo?”


“...” Qi Tianli sussultò, ma capì quasi subito cosa intendeva Chi Wuyao.


“Così no. Vivrai e la tua forza rimarrà intoccata. Tuttavia…”


Chi Wuyao puntò lentamente il palmo verso la testa del vecchio: “La tua vita non apparterrà più a te, ma… a me.”


Qi Tianli alla fine alzò lo sguardo. I suoi occhi erano già appannati, ma ora sembravano quasi privi di luce: “Imprimerai… un’impronta dello schiavo su di me, Regina Diabolica?”


Qi Tianli poteva non temere la morte, ma una schiavizzazione permanente e assoluta era una storia completamente diversa. La sua anima non poté che fremere di paura.


Chi Wuyao sospirò: “Non hai proprio nessuna immaginazione, vero? Un’impronta dello schiavo è uno strumento che va contro l’ordine naturale del mondo. Cosa direbbe la gente se sapesse che ho reso schiavo un Imperatore Divino, per quanto se lo meritasse? Detto questo, il tuo istinto non si è sbagliato. Ti sei dimenticato delle mie abilità? Perché avrei bisogno di un’impronta dello schiavo per controllare il cuore e l’anima di una persona?”


Qi Tianli alzò ancora un po’ la testa, ma il suo sguardo incontrò per sbaglio quello di Chi Wuyao. L’oscurità dietro i suoi occhi diabolici era così terribile che lui tremò involontariamente per poi abbassare frettolosamente la testa.
                                


                                



