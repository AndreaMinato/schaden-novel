---
title: Capitolo 1964 - Perso (2)
pubDate: 2025-03-10T08:57:10.530Z
tags:
    - atg
---


(Capitolo parzialmente editato), il prossimo lo pubblico se trovo una versione tradotta in inglese online, se lo trovate postatemi pure dei link nei commenti (purché siano traduzioni sensate, non fatte con traduzione automatica),
0 capitoli in coda, 0/10
-Schadenfreude


“Allora, Long Bai è tornato all’improvviso nella Divina Regione Occidentale prima di lanciare un attacco a sorpresa contro il regno del Mare Profondo con la città del Mondo del Drago. Tuttavia eravamo pienamente preparati quando siete arrivati.” Diss lentamente Chi Wuyao. “Puoi immaginare perché?”


“...” Qi Tianli non poteva e non avrebbe risposto alla domanda. Era uno dei quesiti che si poneva ogni tanto, ma non osava chiedere per paura di ficcare il naso dove non doveva.


“Era perché gli occhi di Zhou Xuzi… appartengono a me.”


La voce di Chi Wuyao divenne sempre più lenta e bassa, al punto che Qi Tianli non riuscì a capire se proveniva da sopra di lui o dalla sua anima. “Così, il motivo per cui è riuscito a scappare dalla Divina Regione Orientale e a cercare rifugio nel regno del Dio Drago non è stato perché era fortunato, ma perché l’ho lasciato vivere.”


“Ho lasciato un filo della mia anima diabolica nella sua. Da allora, ho saputo tutto ciò che vedeva, che sentiva o perfino i suoi pensieri.”


“Naturalmente non lo sa ancora.”


La voce della Regina Diabolica intrappolò la sua anima e si rifiutò di scomparire. Fu in quel momento che un grido terribile che sembrò provenire dall’era degli dei risuonò da dentro il suo mare spirituale e lo fece tremare come una foglia.


La regina diabolica chiaramente gli stava facendo qualcosa, ma lui non aveva il coraggio, né il tempo di resistere. Il suo mondo era già sprofondato in un’infinita oscurità…


Non sapeva quanto tempo fosse passato. Potevano essere millisecondi o un paio di anni. Comunque Qi Tianli fu quasi sorpreso di vedere che era ancora vivo quando recuperò la vista.


Era ancora inginocchiato a terra nella città dell’imperatore Yun, e Chi Wuyao lo stava fissando dall’alto.


La voce della Regina Diabolica risuonò di nuovo accanto alle sue orecchie: “D’ora in avanti, sei il mio secondo Zhou Xuzi.”


“Saprò tutto ciò che vedi, senti e pensi.”


“Se un giorno ti comporterai o anche penserai di nuovo di fare qualcosa, lo noterò immediatamente. Quando accadrà…” Disse Chi Wuyao in tono calmo ma tagliente, “Nemmeno dieci Imperatrici del Drago Blu saranno sufficienti a tenere viva la tua razza!”


Anche se le impronte dello schiavo era l’alternativa peggiore per un coltivatore, non era necessariamente negativo perché l’identità dello schiavo sarebbe stata rimpiazzata da quella di un drone ubbidiente. Non solo sarebbero stati perfettamente leali, non avrebbero provato tristezza, rabbia, vergogna o qualsiasi altra emozione nella loro condizione.
Al contrario, pensavano che servire il loro padrone fosse l’onore più alto della loro vita, anche se era un’esistenza peggiore della morte.


Invece come Chi Wuyao rubava le anime era una tortura di tipo diverso. La persona a cui era stata “sottratta” l’anima non sarebbe mai riuscita a scappare dalla sua ombra. Non esisteva più la privacy. Se la Regina Diabolica l’avesse desiderato, avrebbe potuto spiare ogni secondo della sua vita.


Per qualcuno come Qi Tianli, era una punizione ancora peggiore del marchio dello schiavo.


Era il letto che si era fatto però, non aveva altra scelta se non sdraiarcisi. Non importava quanto fosse inconsolabile, non ebbe altra scelta che prostrarsi e ringraziare la Regina Diabolica per la sua “pietà”.


Chi Wuyao si girò e disse: “Annuncerò pubblicamente che ti è stata rubata l’anima, così che le scimmie non saranno tentate di emularti. Ora torna nel tuo regno Qilin non appena puoi. Farai meglio a non mostrare la tua spregevole faccia all’imperatore Yun se non molto tempo dopo, altrimenti nemmeno io so dire se cambierà idea.”


Tenendo la mano premuta al petto, Qi Tianli si alzò. Quasi barcollò e ricadde in ginocchio.


“La ringrazio, regina diabolica… tornerò subito indietro.”


Fece un po’ di passi indietro per poi girarsi. All’improvviso si fermò e, dopo una lunga esitazione, radunò il coraggio per dire: “Potrei… potrei dire qualcosa Regina Diabolica?”


“Parla.” Rispose Chi Wuyao senza disturbarsi a girarsi.


Qi Tianli fece un respiro profondo per poi iniziare a dire: “Mo Beichen ha parlato del Monarca Abissale diverse volte mentre ero in sua presenza. Ne parla come un sovrano gentile e benevolente che detesta i conflitti e gli abusi. L’abisso era un mondo pieno di infinito orrore e morte prima che il monarca abissale salisse al comando e li guidasse lentamente verso la stabilità.”


“Forse. Allora?” Chi Wuyao strinse gli occhi.


“Sarebbe stato indegno per Mo Beichen mentire alla gente del Caos Primordiale, così non ho motivo di credere che stesse mentendo. Se il Monarca Abissale è davvero un sovrano gentile e benevolente, e il motivo per cui ha invaso questo mondo è solo per salvare la gente dell’Abisso, allora forse la sua comparsa potrebbe non essere la calamità che pensiamo.”


“Se posso essere così audace… nessuno può competere con l’imperatore Yun in questo mondo, ma l’Abisso è una storia diversa. Se un Mo Beichen è sufficiente a farci precipitare sull’orlo della sconfitta, allora non vedo che speranze potrebbe avere l’imperatore Yun di respingere l’Abisso anche se diventasse dieci volte più forte.”


“Per questo credo ancora che il modo migliore per mantenere la pace e preservare le vite di questo piano sia di unirsi a loro, non di rifiutarli con la forza.”


“Ahah!” Chi Wuyao ridacchiò con sdegno mentre spostava lo sguardo in lontananza. Una luce fredda e diabolica brillava dietro le sue pupille mentre diceva: “Non ho mai preso l’iniziativa di riporre il mio fato nelle mani di qualcun altro e non ho intenzione di iniziare ora!”


“Inoltre hai fatto un grosso errore nei tuoi calcoli.”


La luce si diffuse e avvolse i suoi occhi nel ghiaccio: “Sottovaluti fin troppo sua maestà! È l’erede del Dio Malvagio e dell’Imperatrice Colpo Celeste Nemesi dei Diavoli! Credi di avere già visto i suoi limiti? Credi che l’Abisso sia degno di essergli superiore?!”


“Sparisci dalla mia vista!”


Fece un gesto con la mano e una raffica di vento nero colpì Qi Tianli prima che potesse reagire. Emise un grido di sorpresa e fu scaraventato via dalla città dell’Imperatore Yun.


Chi Wuyao ritirò il palmo e rimase sul posto. Rimase in silenzio per molto, molto tempo.


In realtà non aveva rubato l’anima a Qi Tianli.


In essenza, per rubare un’anima era necessario estrarre un filo del suo spirito dell’Imperatore Diabolico del Nirvana e legarlo di nascosto nell’anima della vittima.


Considerando la situazione in cui si trovavano, sarebbe stato uno spreco legare un filo della sua anima ad un assoluto codardo.


L’effetto comunque sarebbe stato lo stesso. Qi Tianli non avrebbe mai smesso di chiedersi se lo stesse monitorando fino al suo ultimo respiro.


Intendeva davvero ciò che aveva detto alla fine però.


Grazie alle antiche conoscenze derivate dalla sua anima dell’Imperatore Diabolico del Nirvana, sapeva meglio di chiunque altro quanto erano potenti le eredità di Yun Che.


Era vero che l’Abisso era già abbastanza potente da annientare qualsiasi abitante del Regno degli Dei, no, dell’intero Caos Primordiale.


Tutto eccetto Yun Che.


Il suo amato possedeva un potenziale illimitato… ma questo solo se fosse stato abbastanza determinato da spingersi oltre i suoi limiti.


…..


“Padre!”


La porta si spalancò e Yun Wuxin si precipitò nella stanza. Era accompagnata dalla calma Qianye Ying’er.


“...” Rannicchiato a letto, Yun Che alzò lentamente gli occhi quando sentì distrattamente la sua voce. “Wuxin”.


Vedendo che suo padre si era davvero svegliato dal suo coma, Yun Wuxin si asciugò frettolosamente le lacrime per poi prenderlo per mano con premura: “Padre, come… come ti senti?”


Yun Che le mostrò un sorriso gentile: “Mi dispiace averti fatto preoccupare, sto bene. Una volta che inizierò a fare circolare la mia Energia Misteriosa, dovrei riprendermi in pochi giorni.”


“...” Qianye Ying’er si accigliò. Scoccò un’occhiata verso Yun Wuxin, chiaramente aveva un’espressione esitante.


Ovviamente Yun Che era giù di corda al momento. Yun Wuxin poteva non averlo notato perché era troppo emozionata, ma non lei.


“Mm!” Yun Wuxin annuì con forza: ” Va tutto bene finché stai bene, padre… Andrò… ad informare la mamma, la maestra e tutti gli altri adesso.”


Yun Che non annuì, né scosse la testa. Si limitò a fissare in avanti con sguardo un po’ vacuo, alzò un braccio e disse: “Wuxin, Qianyin, potete aiutarmi ad alzarmi? Mi piacerebbe fare una passeggiata.”


“Cosa? Adesso?” Yun Wuxin lo guardò preoccupato. “Ma ti sei appena svegliato e sei ferito così gravemente…”


“Va bene.” Qianye Yin’ger però non si fece problemi. Afferrò Yun Che per le braccia e lo fece alzare fluidamente. “Rilassati. Tuo padre non è fragile come credi. Da quando si è svegliato dal suo coma si è quasi ripreso.”


Detto questo, Qianye Ying’er sentì le sue ossa scivolare innaturalmente sotto i suoi palmi mentre lo aiutava a rialzarsi. Tuttavia l’uomo continuò a fissare nel vuoto come se non potesse sentire dolore.


Yun Che uscì lentamente dalla camera da letto sostenuto da Qianye Ying’er e Yun Wuxin.


Una brezza fredda soffiò contro il suo viso mentre fissava la città dell’Imperatore Yun, la suprema capitale che apparteneva solo a lui.


Non era cambiato nulla, eppure aveva la sensazione che fosse cambiato tutto.


La scorsa volta che era stato qui sembrava risalire ad una vita fa.


Non si sarebbe mai immaginato che un giorno il potere supremo gli sarebbe sembrato completamente insignificante.


<em>He Ling è sparita…


Hong’er ha detto che è scomparsa il primo giorno in cui ho perso i sensi. Non è più tornata.


Non ho nemmeno avuto l’occasione di dirle addio.</em>


“Questa è la fine migliore per me, maestro, così non devi essere triste, va bene…”


Era una richiesta impossibile.


Come poteva non essere triste per la sua scomparsa?


Erano stati insieme in più modi, le loro vite e le loro anime erano state letteralmente connesse per molti anni.


Tutto ciò che aveva visto, sperimentato e sentito era stato condiviso con lei, la compagna che non l’aveva mai lasciato nemmeno per un istante.


Nel suo subconscio, non gli era mai passata l’idea che He Ling un giorno potesse lasciarlo. Non si era mai reso conto di quanto fosse dipendente da lei fino ad ora.


La sua partenza era permanente e senza preavviso. Non importava quante volte avesse vagato per lo spazio interno della Perla del Veleno Celeste e della perla dell’Eternità, non era riuscito nemmeno a trovare una traccia della sua presenza.


Sembrava che un paio di enormi buchi fossero apparsi nel suo mare spirituale. Provava un dolore e un vuoto indescrivibili.


“Padre… padre?”


Nel frattempo, Yun Wuxin l’aveva chiamato due volte e gli aveva anche scosso un po’ il braccio, ma Yun Che continuò a fissare avanti come se non l’avesse sentita affatto.


La giovane alla fine notò che c’era qualcosa di strano, ma Qianye Ying’er scosse la testa prima che lei potesse decidere cosa fare.


Meno di cinque volte si era comportato così. Chiaramente era rimasto sotto uno shock terribile ed era addolorato al momento.


Qianye Ying’er aggrottò le sopracciglia. Era stata la battaglia con Mo Beichen ad essere stata troppo sconvolgente o soffriva per la morte di Cang Shitian e Huo Poyun?


…Non poteva essere.


Yun Che continuò a pensare.


Yan Uno, Yan Due e Yan Tre erano morti. Non aveva dubbio che aveva perso moltissimo potere intimidatorio dopo la loro scomparsa.


Non avrebbe mai più sentito la loro presenza. Non sarebbero apparsi più, non importava quanto li chiamasse. La loro lealtà poteva essere stata un prodotto dell’impronta dello schiavo, ma…


Quando li aveva domati nel Mare d’Ossa dell’Eterna Oscurità, certamente non si sarebbe immaginato che gli sarebbero mancati o si sarebbe intristito per la loro dipartita.


La morte di Cang Shitian e la fine della stirpe del Mare Profondo significava che il regno del Mare Profondo delle Dieci Direzioni era solo un regno sovrano in nome. Il loro controllo sulla regione doveva essere precipitato come una roccia. Aspetto ancora peggiore, l’Abisso incombeva minaccioso giorno dopo giorno. Si poteva solo immaginare che tipo di pressione stesse sopportando Cang Shuhe.


A proposito dell’Abisso, non c’era un’anima nel Regno degli Dei che non avesse sentito del loro arrivo. Chi Wuyao poteva aver fatto rapporto brevemente per lui, ma poteva immaginarsi facilmente quanto doveva essere terrorizzata la gente.


Come poteva biasimarli? Lui, il supremo imperatore dell’universo stesso, al momento era impotente e disperato.


Un solo Mo Beichen era riuscito a ridurlo in queste condizioni patetiche e a portargli via He Ling per sempre.


Cosa avrebbe potuto fare una volta che le truppe dell’Abisso fossero arrivate?


Avrebbe potuto perfino parlare di resistere?


Ahah… Yun Che chiuse gli occhi e rise di sé stesso.


Stavolta la persona che gli venne in meno fu l’Imperatrice Diabolica Colpo Celeste Nemesi dei Diavoli.


Se lui senza God Ash era una formica di fronte a Mo Beichen, allora un Cavaliere Abissale era un briciolo di polvere di fronte all’Imperatrice Diabolica Colpo Celeste Nemesi dei Diavoli. Era pienamente sicuro che lei potesse affrontare tutto l’Abisso.


Con il senno di poi, era stato ridicolo quanto aveva cercato di persuaderla ad andarsene dal Caos Primordiale. Ci era riuscito, ma tutto ciò che aveva ottenuto era stato perdere Jasmine a causa del tradimento di Zhou Xuzi e ora questo…


<em>Se potessi tornare indietro nel tempo…</em>


…..


All’improvviso smise di pensare.


Era perché aveva la sensazione di ricordare qualcosa di molto, molto importante.


Ignorò ogni pensiero e si concentrò sul ricordarsi di quella sensazione. Alla fine si ricordò di qualcosa che l’Imperatrice Diabolica Colpo Celeste Nemesi dei Diavoli stessa gli aveva detto molto tempo fa.


"L'attuale Caos Primordiale sta nascondendo un enorme segreto e un enorme malessere."


"Questo è frammento di un ricordo e ci ho messo un sigillo. Il giorno in cui ti fonderai perfettamente con il mio sangue Origin e potrai controllare perfettamente l’Eterna Calamità dell’Oscurità, potrai rompere facilmente questo sigillo!"


“Wuxin, Qianying!” Yun Che le chiamò mentre apriva gli occhi.


Fu un cambiamento così drastico che colse di sorpresa Yun Wuxin.


“Riportatemi nella mia camera da letto e riattivate le barriere.” Dichiarò con solennità.


Il suo istinto gli suggeriva che non c’era nulla più importante di questo al momento.


“Ho bisogno di un po’ di tempo per meditare.”
                                


                                



