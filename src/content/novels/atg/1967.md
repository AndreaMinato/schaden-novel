---
title: Capitolo 1967 - Il Misterioso Monarca Abissale
pubDate: 2025-03-10T08:57:10.531Z
tags:
    - atg
---


<em>(Capitolo parzialmente editato), il prossimo lo pubblico lunedì,
0 capitoli in coda, 0/10
-Schadenfreude</em>


Il Monarca Abissale. Se avesse sentito questo titolo prima dell’invasione dell’abisso, non ci avrebbe badato minimamente. Esistevano innumerevoli regni stellari, razze e paesi nell’universo, e altrettanti sovrani, imperatori e monarchi. Sarebbero stati tutti inferiori a lui, l’imperatore Yun del Caos Primordiale.


Ora però? Erano parole che gli facevano perdere il respiro.


“Secondo le leggende dell’Abisso, l’aria delle terre pure è così limpida da poter quasi purificare l’anima. Non solo trabocca d’erba e fiori di ogni forma, colore e dimensioni, il cielo è così blu da poter vedere chiaramente ogni nuvola…”


Yun Che: “...”


Il tono di Chi Wuyao divenne solenne. “Per la gente dell’Abisso, la terra pura è il luogo più sacro di tutto il mondo. È una terra sacra che desiderare, ma mai ottenere.”


“Ma nel nostro mondo? Si può trovare ovunque.”


L’abisso era diventato il peggiore incubo del Regno degli Dei nelle ultime settimane, ma nessuno sapeva che le cose più ordinarie e comuni erano il più grande lusso per la gente dell’abisso.


Terra pura eterna… Mo Beichen aveva mormorato queste tre parole prima di morire. Era un desiderio che la gente di questo mondo non poteva davvero capire.


“Che tipo di persona è il Monarca Abissale?” Chiese Yun Che.


Il potere di Mo Beichen era incredibilmente terrificante, eppure non era nient’altro che un fedele servo del Monarca Abissale.


Gli occhi diabolici di Chi Wuayo si oscurarono e la sua espressione diventò completamente seria: “È il sovrano dell’Abisso, il dio degli dei e il creatore del Mondo dell’Esistenza nell’Abisso. Non è un’esagerazione dire che è esistito per tutta la storia dell’Abisso.”




“Cosa?” Esclamò sorpreso Yun Che. “Stai dicendo che il monarca abissale è esistito prima che nascesse l’abisso?”


“Esatto.” Chi Wuyao annuì lentamente. “All’inizio il Monarca Abissale ha usato il suo potere terrificante e un artefatto profound speciale per creare la prima “Terra dei Viventi”. È stato lì che lui e molti altri ‘sopravvissuti’ sono vissuti per diverso tempo.”


“Dopo che le leggi che governavano l’abisso sono collassate, e sempre più energia del Caos Primordiale è fluita in esso, l’energia dell’estinzione in certi posti è diventata sempre più rada. Di conseguenza, il Monarca Abissale è riuscito ad espandere la terra dei viventi e radunare altri sopravvissuti.”


“Il lungo periodo dopo è stato piuttosto stabile. I sopravvissuti sono cresciuti attraverso la riproduzione e la successione e nel corso del tempo hanno trasformato l’abisso in ciò che è adesso.”


Yun Che mormorò: “Quei sopravvissuti…”


“Esatto,” disse Chi Wuyao, “I primi sopravvissuti sono gli dei e i diavoli che sono caduti nell’abisso per un motivo o per l’altro diversi anni fa!”


“Tuttavia l’abisso allora era un posto molto più letale rispetto ad esso. Era così letale che perfino Veri Dei e Diavoli riuscivano a stento a sopravvivere in un ambiente così crudele. Anche se la terra dei viventi è diventata più grande e l’energia dell’estinzione si è diradata, la loro popolazione di dei e diavoli è rimasta scarsa perché nessun nuovo Vero Dio o Diavolo è stato fatto cadere nell’Abisso. Sai perché. È stato perché si sono estinti al termine della guerra.”


“Oggi la maggior parte dei Veri Dei nell’Abisso sono nativi dell’Abisso. I Veri Dei e Diavoli che hanno creato il mondo dell’Abisso sono spariti da tempo…”


“Tutti… eccetto il Monarca Abissale!”


Yun Che chiese con serietà: “Mo Beichen era un suddito del Monarca Abissale. Dovrebbe aver conosciuto bene il suo signore, vero?”


Chi Wuyao scosse la testa e disse: “Il monarca Abissale non ha nome, o meglio, nessuno conosce il suo vero nome.”


Yun Che: “...?”


“La gente lo ha sempre conosciuto solo come ‘Monarca Abissale’. Questo vale anche per le note storiche più vecchie dell’abisso.”


“Figuriamoci i cavalieri abissali, perfino i quattro grandi sacerdoti della terra pura non conoscono il suo vero nome. Nessuno ha nemmeno osato chiederglielo.”


“Sembra che il suo nome sia un grande tabù durato fino ad oggi.”


“Beh, non è importante.” Yun Che alzò le spalle. In effetti non importava minimamente qual era il suo nome. Tutto ciò che doveva sapere era che era un Vero Dio dell’antica razza degli dei.


Chi Wuyao continuò: “Tutti gli dei e i diavoli caduti nell’abisso sono morti, ma il creatore originario è ancora vivo. Non dubito che sia di gran lunga più potente del convenzionale Vero Dio o Diavolo. In effetti deve aver goduto di una posizione prestigiosa quando la razza degli dei era ancora al potere e non era caduto nell’Abisso.”


“Esaminerò antiche note storiche dopo questa discussione. Il numero di dei di alto livello fatti cadere nell’Abisso dovrebbe essere molto limitato, così non dovrebbe essere difficile restringere il campo.”


Yun Che si ricordò della domanda più importante: “Da quanto tempo il Monarca Abissale ha fondato il mondo dell’abisso?”


Era il punto di partenza dell’abisso. Yun Che era certo che fosse registrato ben chiaramente nelle cronache dell’Abisso.


“Tre milioni di anni.” Rispose Chi Wuyao.


“?!” La sua risposta colse di sorpresa Yun Che.


Era perché la grande guerra tra dei e diavoli non era nemmeno iniziata tre milioni di anni fa!


Era come aveva detto la Dea Ancestrale allora. Le leggi dell’Abisso stavano collassando da tempo immemore e la guerra aveva solo accelerato la loro trasformazione.


In effetti… tre milioni di anni fa Jie Yuan era stata ingannata da Mo E ed era stata esiliata dal Caos Primordiale, no?


Il motivo per cui Jie Yuan e i suoi diavolo erano riusciti a sopravvivere nel vuoto fuori dal Caos Primordiale per tre milioni di anni era grazie alla Spina dell’Universo. L’aveva usata per creare uno spazio indipendente in cui sopravvivere.


Anche così, Jie Yuan era coperta da cicatrici dalla testa ai piedi e i suoi diavoli stavano per morire. Inoltre le loro crudeli condizioni di vita li avevano spinti quasi alla follia.


E pensare che il Monarca Abissale non solo era riuscito a sopravvivere all’Abisso pieno di energia dell’estinzione, ma era ancora sopravvissuto fino ad oggi…


Chi Wuyao disse pensierosa: “Possiamo solo usare questo periodo come un riferimento però. Perché credo che i loro tre milioni di anni non corrispondono ai nostri tre milioni di anni.”


“Cosa intendi dire?”


“Nell’abisso, esiste uno strano fenomeno conosciuto come la mera nera del tempo.”


“La marea nera del tempo?” Questa era la prima volta che Yun Che sentiva parlare di un fenomeno del genere.


Se avesse detto “marea nera dello spazio”, si sarebbe potuto immaginare qualcosa, ma el tempo… era un dominio a cui Yun Che non si era mai avvicinato.


Chi Wuyao spiegò: “Il flusso del tempo è sempre stato costante, uniforme e intoccabile fin da tempo immemore. Molto probabilmente è una delle leggi elementari donate a questo mondo dalla Dea Ancestrale.”


“Per l’abisso però è un’altra storia. Forse perché si è liberato dalle leggi della dea ancestrale, ma il ciclo del tempo non è costante. A volte scorre più velocemente, altre volte più lentamente, come un tipo di marea.”


“Per dirla in termini semplici, a volte accelera e altre volte rallenta.”


Yun Che rifletté per un momento per poi rispondere: “Posso capire perché dici che i loro tre milioni di anni non corrispondano ai nostri, ma hai anche menzionato che scorre periodicamente più velocemente e più lentamente. C’è una differenza di tempo, ma dovrebbe essere più corta di quanto credi.”


“Inoltre la maggior parte delle persone non noterebbe questa discrepanza. Ad essere sinceri, non vedo proprio dov’è…”


“...Il problema. È questo ciò che stai cercando di dire, vero?” Chiese Chi Wuyao.


Yun Che si accigliò. Era raro che lei lo interrompesse, così si limitò ad aspettare ulteriori spiegazioni.


Era entrato due volte nella Perla dell’Eternità durante la sua vita e in entrambi i casi il flusso del tempo era stato molto più lento rispetto al mondo reale. Tuttavia non aveva mai notato nulla di anomalo con la sua percezione spirituale. Se non lo avesse saputo, avrebbe potuto pensare che il tempo stesse scorrendo normalmente.


“In realtà è completamente l’opposto.” Disse con tono solenne Chi Wuyao. “Quando gli dei e i diavoli hanno iniziato a farsi guerra, il mondo intero è cambiato e innumerevoli tratti di spazio sono stati distrutti nel processo. Tuttavia il flusso del tempo non ne è stato influenzato minimamente.”


“È perché il tempo è una delle leggi più fondamentali dell’universo.”


“A dire la verità, sarei arrivata alla tua stessa conclusione se non possedessi l’anima dell’imperatore diabolico del Nirvana. L’avrei considerato un fenomeno interessante, ma non ci avrei prestato attenzione. Tuttavia il termine marea nera del tempo ha scosso molto la mia anima del Nirvana. Sai perché?”


“Se la ruota del tempo di un mondo inizia a perdere il controllo, allora significa… che ogni altra legge sta iniziando a crollare.”


Yun Che: “...”


“Non solo, il fenomeno si sta intensificando sempre di più. All’inizio, la marea nera del tempo avveniva solo una volta ogni duemila anni e la differenza di tempo era abbastanza piccola da non preoccupare troppo. Tuttavia, il periodo di tempo tra ogni marea si sta abbreviando sempre di più, con una magnitudine maggiore.”




“Per farla breve, l’ultima marea nera del tempo è avvenuta solo un paio di secoli fa ed è stata dieci volte più intensa rispetto a prima.”


“...Capisco.” Mormorò Yun Che. “Il Monarca Abissale si è reso conto che le leggi dell’abisso sono sull’orlo del collasso perché la marea nera del tempo si intensifica sempre di più. Questo è il motivo per cui ha fatto di tutto per ritornare nel Caos Primordiale."


Chi Wuyao continuò: “Hai ragione nel dire che la maggior parte delle persone non noterebbe alcuna discrepanza anche se il loro tempo stesse scorrendo più velocemente o più lentamente del normale. Questo è il motivo per cui sono certa che solo poche persone lo sanno e anche tra di loro, poche capiscono davvero la calamità assoluta e inevitabile che rappresenta.”


Dopo un lungo silenzio, Yun Che chiese: “C’è qualcos’altro?”


Chi Wuyao rispose: “La maggior parte delle informazioni che ho ottenuto dall’anima di Mo Beichen sono considerate conoscenze elementari dell’abisso. Ti ho anche detto tutto ciò che sa del Monarca Abissale.”


“Però ho saputo un bel po’ di informazioni riguardo alla vita di Mo Beichen e credo che dovresti sentirle.” Il tono di Chi Wuyao all’improvviso divenne gentile. “La sua storia non è importante, ma è il paradigma della vita della maggior parte della gente dell’Abisso.”


Iniziò la sua storia prima che Yun Che potesse risponderle: “Mo Beichen è nato in un clan di livello intermedio in un paese senza dio, e suo padre è uno dei suoi anziani. È stato più fortunato del cittadino ordinario dell’Abisso, ma non abbastanza da essere nato in un Regno di Dio dove la grazia divina avrebbe protetto la sua crescita. Di conseguenza, è dovuto crescere in un ambiente dove c’era sottile polvere dell’abisso e i suoi anziani si sono dovuti sforzare molto affinché crescesse forte e in salute.”


“In un ambiente crudele ci sono crudeli leggi della sopravvivenza. Da quando era giovane, ha mostrato un talento straordinario, così gli hanno dato le migliori risorse e protezione che il clan potesse permettersi. Per quanto riguarda i suoi fratelli e le sue sorelle… sono stati abbandonati perché non erano abbastanza talentuosi e alla fine sono tutti morti a causa della polvere abissale.”


“Quando è arrivato a cent’anni, meno del trenta per cento dei suoi coetanei è rimasto vivo.”


“Dopo essere diventato abbastanza forte da resistere alla corruzione della polvere abissale da solo, si è fatto carico della speranza del suo clan e ha cercato di diventare un Cavaliere Abissale della Terra pura.”


“Si è avventurato nelle fosse sabbiose ed è entrato nella Nebbia Sconfinata per allenarsi. Quando finalmente è stato abbastanza forte da partecipare alle prove della Terra Pura, ha dato addio al suo clan, a sua moglie e alle sue due figlie, e ha seguito il suo sponsor, un Cavaliere Abissale, nella Terra Pura.”


“Le prove per diventare un Cavaliere Abissale sono durate cinque anni e naturalmente sono state dure e crudeli. Comunque ha perseverato ed è riuscito a diventare un Cavaliere Abissale ufficiale.”


“Tuttavia, quando è tornato a casa in gloria, ha scoperto che il suo clan ha creduto per errore alle dicerie di come fosse morto durante le prove tre anni fa e ha smesso di proteggere sua moglie e le sue figlie.”


“Sua moglie era solo al Divine King realm, la sua coltivazione era a stento sufficiente per proteggersi dalla polvere abissale, figuriamoci le sue due figlie. Inoltre le sue figlie avevano solo vent’anni allora, così naturalmente erano ancora più deboli di sua moglie. Tre anni dopo che il clan aveva smesso di proteggerle, le sue due figlie sono perite a causa della corruzione della polvere abissale e si sono gravemente ammalate. Sono morte appena sei mesi prima che tornasse a casa.”


“Sua moglie si è suicidata dopo aver seppellito le sue due figlie.”


“Mo Beichen è tornato a casa con gloria e con un cuore pieno di gioia, ma tutto ciò che lo ha accolto è stata una tragedia da incubo. Non ha mai potuto dire a sua moglie e alle sue figlie che era diventato un nobile Cavaliere Abissale.”


“Eheh.” Yun Che sogghignò. “Sì, è piuttosto triste e patetico.”


“Mo Beichen era un uomo abbastanza capace per diventare un Cavaliere Abissale, eppure la sua vita è stata così misera. Posso solo immaginare in che tipo di purgatorio stiano lottando i cittadini dell’Abisso… o forse si sono già abituati.”


“Mo Beichen si è offerto volontario per diventare un pioniere non appena ne ha avuto l’occasione. Stava cercando proprio di suicidarsi.”


“Questo perché nessun altro gruppo prima del suo era mai riuscito ad entrare nel nostro mondo. La maggior parte di loro è perita cercando di farlo e i pochi sopravvissuti sono stati tutti gettati indietro nell’Abisso.”
                                


                                



