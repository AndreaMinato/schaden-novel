---
title: Capitolo 1968 - Lo Strano Specchio
pubDate: 2025-03-10T08:57:10.531Z
tags:
    - atg
---


<em>(Capitolo parzialmente editato di ieri), il prossimo lo pubblico lunedì o martedì,
0 capitoli in coda, 0/10
-Schadenfreude</em>


Ora che ci pensava, lo sguardo indifferente di Mo Beichen sembrava stranamente vuoto. Come se non avesse nulla a parte il suo onore da cavaliere abissale.


Naturalmente, in quanto membro del Caos Primordiale, era impossibile per Yun Che provare davvero compassione per lui.


Fu in quel momento che fece la domanda a cui teneva di più: “Il campo di forza nel tunnel che conduce all’abisso era abbastanza potente da poter fermare perfino Jie Yuan. Come diavolo sono riusciti a superarlo e a teletrasportare la loro gente fino al Divino Regno dell’Inizio Assoluto?”


Chi Wuyao rifletté per un momento per poi rispondere: “L’hanno fatto trapassando lo spazio in pratica.”


“Trapassando lo spazio?” Yun Che accettò immediatamente la spiegazione. “Ha senso.”


Chi era l’Imperatrice Diabolica Colpo Celeste Nemesi dei Diavoli? Era l’Imperatrice Diabolica che aveva governato i diavoli. Se il campo di forza era abbastanza potente da intimorirla, allora naturalmente nemmeno i Veri Dei dell’Abisso non sarebbero riusciti a resistere.


In altre parole, la gente dell’Abisso era riuscita a mandare i suoi pionieri non perché avessero superato il campo di forza, ma perché avevano trapassato lo spazio stesso prima di teletrasportarsi.


“Sai meglio di me in che condizione è il passaggio dell’Abisso grazie al ricordo che ti ha lasciato l’Imperatrice Diabolica. Non è un’esagerazione dire che al momento la sua esistenza supera ogni nostra comprensione. Il campo di forza è abbastanza potente da deformare e distruggere qualsiasi interferenza esterna.”


“Perciò non può essere stato facile per loro trapassarne lo spazio.”


Yun Che era completamente d’accordo con lei. La forza risucchiante nel tunnel era così intensa che JIe Yuan aveva dovuto rinunciare all’idea di esplorare l’Abisso e la Spina dell’Universo aveva molta più energia allora.


“Come ci sono riusciti allora? Come sono riusciti a fare qualcosa al di fuori della portata dell’Imperatrice Diabolica e della Spina dell'Universo?" Disse accigliato Yun Che.


Chi Wuyao disse lentamente: “Come ti ho detto prima, il mondo dell’Esistenza dell’Abisso è nato quando il Monarca Abissale ha creato la prima terra dei viventi con il suo artefatto profound sconosciuto.”


“Doveva essere un artefatto spaziale.”


“C’era molta più polvere abissale allora rispetto ad adesso, così il peso del mantenere la terra dei viventi è ricaduto per lo più sull’artefatto. In effetti ha dovuto usare il suo potere così a lungo che alla fine ha esaurito le energie e ha smesso di funzionare completamente.”


“Fortunatamente per loro, la polvere abissale in molte aree si è indebolita molto di più, così non devono più contare sull’artefatto per mantenere la terra dei viventi. L’artefatto profound spaziale è caduto in un sonno profondo dopo aver consumato troppe energie e solo dopo molto tempo si è ripreso lentamente.”


Yun Che disse: “Così il Monarca Abissale ha usato questo artefatto profound spaziale per trapassare lo spazio?”


“Esatto.” Chi Wuyao annuì lievemente. “In effetti il Monarca Abissale ha tentato di trafiggere il tunnel da tempo. Ogni volta che l’artefatto profound spaziale recupera pienamente le energie, raduna il suo potere e quello dei veri dei dell’Abisso per tentare di creare un passaggio che porterebbe dritto nel Divino Regno dell’Inizio Assoluto.”


“A quanto pare, il potere combinato di ogni Vero Dio dell’Abisso e lo strano artefatto spaziale è stato abbastanza forte da trapassare il campo di forza. Tuttavia il terrificante campo di forza ha anche distorto sostanzialmente il passaggio spaziale.”


“Così hanno fatto più tentativi. Ogni volta che fallivano, avrebbero fatto degli aggiustamenti e avrebbero aspettato che l’artefatto spaziale si ricaricasse prima di fare il loro prossimo tentativo.”


“Il campo di forza che influenza il passaggio non cambia mai, così significa che devono solo avere successo una volta. Dopodiché devono solo ripercorrere i loro passi la prossima volta e otterranno lo stesso risultato.”


“...” Yun Che fu preso dallo sconforto quando lo sentì.


“Ogni tentativo consuma ogni goccia d’energia dell’artefatto profound spaziale e all’inizio recupera le energie in modo estremamente lento. Prendendo per buono ciò che sapeva Mo Beichen, ci sono voluti diversi millenni per recuperare le energie al primo tentativo fatto in assoluto. Tuttavia dopo ha iniziato a riprendersi sempre più velocemente, e questo suggerisce che il Monarca Abissale ha abbreviato drasticamente il suo tempo di recupero.”


“Oggi ha bisogno solo di cinquant’anni per riprendere completamente le forze. In altre parole…”


Chi Wuyao fissò Yun Che dritto negli occhi e disse: “Il passaggio spaziale che connette l’Abisso e il Divino Regno dell’Inizio Assoluto si aprirà tra soli cinquant’anni e stavolta le persone che appariranno in questo mondo non saranno pionieri!”


“Cinquant’anni…” Yun Che strinse lentamente i pugni mentre mostrava un sorriso teso: “Non avrei mai pensato che un numero mi avrebbe fatto venire i brividi.”


“Mi dispiace, ma ti sei dimenticato di qualcosa.”


Ciò che disse Chi Wuyao dopo fece sprofondare il cuore di Yun Che nell’abisso più freddo. “Ti ricordi della marea nera del tempo? L’abisso al momento è in un periodo di alta marea, così il suo tempo sta scorrendo dieci volte più velocemente rispetto al nostro.”


“In altre parole, cinquant’anni nell’Abisso…”


“Sono solo cinque anni nel nostro mondo!”


<em>Crack… crack crack…</em>


Yun Che si alzò lentamente. Le ossa delle sue dita si stavano dislocando da quanto le stava stringendo.


La sua espressione sembrava cupa e persa. Rimase in silenzio per molto tempo.


Cinquant’anni erano solo un breve momento nel lungo fiume della storia. Era impossibile cambiare radicalmente la situazione in così poco tempo.


Mo Beichen si sarebbe potuto mostrare cinquant’anni dopo e lui sarebbe comunque stato impotente e disperato.


Cinque anni? Era universalmente un periodo di tempo breve come uno sciocco di dita…


Anche Chi Wuyao si era alzata. Lo tenne gentilmente per il braccio e lo guardò in silenzio.


Per un po’, il solo rumore che disturbò il loro silenzio fu il battito cardiaco caotico e violento di Yun Che.


Molto tempo dopo, Yun Che alla fine disse: “L’energia del Caos Primordiale in questo mondo è scarsa, così c’è un limite al livello che possiamo raggiungere. Potrebbero passare cinquemila o anche cinquantamila anni, e sarebbe comunque impossibile avanzare di stadio in modo qualitativo. In tal caso, che importa se il nemico arriverà tra cinquanta o tra solo cinque anni?”


Il suo tono era calmo e il suo battito cardiaco tornò alla normalità quando finì il suo discorso.


Era il momento di fare una decisione.


Yun Che si girò verso Chi Wuyao e chiese: “Hai scoperto che tipo di artefatto profound è esattamente?”


“Sfortunatamente no.” Chi Wuyao scosse la testa. “Detto questo, Mo Beichen ne ha scorto vagamente il profilo prima che venisse mandato nel passaggio.”


“Se non erro, sembra uno specchio dalla forma strana.”


Uno specchio…


All’improvviso la visuale di Chi Wuyao si sfocò e il suo mare spirituale fu assalito da un dolore terribile.


Si premette una mano sulla fronte gemendo.


“?!” Yun Che la prese frettolosamente per il polso: “Cosa succede?”


“...” Ancora con uno sguardo un po’ confuso, Chi Wuyao abbassò lentamente la mano e mormorò: “Uno specchio… uno specchio…”


Yun Che sussurrò: “Ti sei ricordata qualcosa?”


Chi Wuyao chiuse gli occhi per un momento. Quando li riaprì, disse: “La mia anima diabolica del Nirvana ha reagito quando ho menzionato quello specchio dalla forma strana e non riesco a ricordare l’ultima volta che ha reagito così intensamente.”


“Un artefatto profound spaziale… uno specchio…” Mormorò di nuovo: “Dev’esserci un’impronta rilevante nell’anima dell’imperatore diabolico del Nirvana… Ugh!”


Chi Wuyao mostrò di nuovo un’espressione addolorata.


Aveva ereditato solo un piccolo frammento dell’anima del nirvana. Gli antichi ricordi incisi in essa erano frammentati, incompleti e confusi, così era raro che mostrasse qualche reazione. Tuttavia era sicuro che lo avesse fatto quando aveva connesso l’artefatto profound spaziale e lo specchio dalla forma strana.


Chiaramente, qualunque cosa fosse, lo specchio doveva essere incredibilmente importante per l’Imperatore diabolico del Nirvana.


Chi Wuyao fece del suo meglio per richiamare alla memoria i dettagli, ma sentì solo un dolore terribile. Non riuscì a ricordarsi nulla.


“Basta così.” Disse gentilmente Yun Che. “La tua anima è ancora ferita a causa dello scontro con Mo Beichen. Non dovresti agitarla più di quanto non lo sia già.”


“Va bene.” Chi Wuyao smise di sforzarsi. “Ti racconterò a grandi linee della gerarchia di potere dell’Abisso allora.”


“Potresti dirmelo in un altro momento?” Chiese Yun Che. “Potrai farlo quando la tua anima si sarà pienamente riposata.”


“Più vengo a sapere di queste informazioni, più mi è difficile rimanere calmo.” Guardò fuori dalla sala. “Fino ad allora, preferirei sfruttare questo tempo per fare ciò che devo e… capire cosa fare in futuro.”


…..


L’atmosfera era fredda e tinta d’ansia e caos.


Nel cielo, Yun Che fissò il mondo sotto i suoi piedi, ma non poté che chiedersi quanto stesse precipitando nel panico la gente.


Per un po’ fissò con sguardo vacuo i marchi sanguinosi sul suo palmo. Si era ripreso molto dopo diversi giorni di pace e quiete, ma il suo corpo era ancora coperto da cicatrici orribili.


Ogni volta che pensava di avere un momento di tregua, un’altra tragedia si sarebbe abbattuta su di lui all’improvviso.


Forse era destinato a condurre una vita tumultuosa.


“Padre…”


Yun Wuxin lo chiamò mentre si avvicinava piano. Lo fissò con profonda preoccupazione.


Invece di girarsi, disse con tono gentile: “Mi piacerebbe fare una passeggiata Wuxin. Ti unirai a me?”


“Va bene.” Yun Wuxin annuì ubbidientemente. “Dove andiamo padre?”


“...” Il silenzio durò più a lungo del previsto, poi lui rispose: “Da Shuhe.”


Yun Che e Yun Wuxin attraversarono una formazione di teletrasporto spaziale e arrivarono nel regno del Mare Profondo.


Da quando la perla divina del mare profondo era stata distrutta, il regno del mare profondo delle dieci direzioni era stato avvolto da un’atmosfera cupa e disperata.


Ovunque guardasse, guardie apatiche dagli sguardi vacui vagavano demoralizzate.


Cang Shuhe individuò velocemente la sua presenza e apparì al suo fianco. Era accompagnata da Rui Yi naturalmente.


“Sei ancora ferito marito mio! Avresti dovuto convocarmi da te se avevi bisogno di me!”


Lo esaminò con preoccupazione mentre lo rimproverava con tono urgente. Si rilassò solo dopo aver confermato che la sua aura era abbastanza stabile.


“Rilassati zietta Shuhe. Mio padre eccelle sopratutto nella rigenerazione.” Yun Wuxin la consolò sorridendo.


Cang Shuhe stava facendo del suo meglio per nascondere le sue emozioni, ma Yun Che notò subito la tristezza che serbava nel suo cuore.


“Dov’è sepolto tuo fratello, Shuhe?” Chiese piano Yun Che.


Lo sguardo di Cang Shuhe si bloccò per un secondo e poi lei scosse la testa: “Quando mio fratello era ancora vivo, ha detto molte volte che non poteva immaginarsi perché qualcuno avrebbe voluto rimanere intrappolato in un solo posto dopo la morte. Ha detto che avrebbe preferito venire disperso per il mare per seguire ovunque le onde.”


“Per questo non l’ho spostato nella tomba ancestrale. I suoi resti sono stati già sparsi per il Divino Regno dell’Inizio Assoluto e, per quanto riguarda i suoi averi, li ho dispersi per il mare profondo come ha chiesto quando era ancora vivo.”


“...” Le labbra di Yun Che si mossero, ma non disse nulla.


Cang Shuhe continuò: “Mio fratello ha lasciato un messaggio spirituale per me e per tutti gli Dei del Mare prima di mancare, e ha dichiarato che un discendente imperdonabile del Mare Profondo non merita di avere una lapide commemorativa nel regno del Mare Profondo. Lui stesso non lo desiderava.”


Cang Shuhe alzò un po’ la testa. Le ci volle ogni briciolo di controllo per trattenere le lacrime che minacciavano di scorrere lungo le sue guance. “Ho seguito i suoi desideri alla lettera.”


Cang Shitian era l’imperatore divino del Mare Profondo precedente, eppure non aveva lasciato un corpo, né una tomba. Non aveva nemmeno una lapide commemorativa.


Era incredibilmente triste, ma anche fiero.


Dopo che Yun Che si riprese dalla sua sorpresa, sorrise lievemente: “È proprio da lui.”


Cang Shuhe disse: “So che desideri vederlo, ma… sono sicura che mio fratello è molto onorato anche solo da questo pensiero.”


“Al contrario.” Yun Che sospirò. “Il mondo è molto onorato di averlo avuto. Non sarei qui oggi se non fosse stato per lui.”


“...” Cang Shuhe chiuse lentamente gli occhi. “Se mio fratello potesse sentire queste parole, sono sicura… che morirebbe senza rimpianti.”


Yun Che scosse la testa: “Non saprei. Era un uomo a cui non importava nulla dell’opinione degli altri. Allo stesso modo, sembra improbabile che gli importerebbe se qualcuno gli porgesse un ultimo tributo o no.”


Cang Shuhe lo fissò negli occhi per un momento per poi dire piano: “Marito mio, i tuoi occhi mis tanno dicendo che hai fatto una decisione molto importante.”


“Sì.” Yun Che osservò gli occhi di Cang Shuhe che sembravano contenere tutta la gentilezza nell’universo e disse: “C’è un posto in cui devo andare… ad ogni costo.”


“...?” Yun Wuxin non capì cosa stava dicendo e lo guardò perplessa.


Cang Shuhe fece un mormorio così basso che era difficile che qualcuno la sentisse: “È… l’Abisso?”


“Ah?!” Esclamò scioccata Yun Wuxin per poi stringere istintivamente le maniche di suo padre.


“Mm.” Yun Che annuì per poi sorriderle. “Come previsto. Sapevo che avresti capito cosa pensavo anche se avessi provato a nasconderlo.”
                                


                                



