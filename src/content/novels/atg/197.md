---
title: Capitolo 197 – Furia
pubDate: 2024-05-30T19:22:06.280Z
tags:
    - atg
---






Qin Wushang rimase a bocca aperta per parecchio tempo prima di riuscire a reagire. Controllò immediatamente le ferite di Feng Bufan e di Fan Feilong, rimanendo ancora più sbalordito... entrambi avevano le spalle fratturate e i meridiani spezzati. In quelle condizioni avrebbero impiegato almeno uno o due mesi per guarire, quindi potevano scordarsi di partecipare al Torneo Ventoblu, perché prima di essersi ripresi non avrebbero potuto usare la loro Profound Strength.


Qin Wushang deglutì. Yun Che aveva attaccato con molta naturalezza e non aveva usato tutta la sua forza, anzi; probabilmente ne aveva usata meno di metà, ma era stato comunque sufficiente a sconfiggerli. Anche se era solo al True Profound Realm, riusciva davvero a sferrare attacchi così potenti... era davvero incredibile.


Dopo aver controllato le condizioni dei due, Qin Wushang sospirò con ammirazione: “Delle brutte fratture alla spalla... Sigh, temo che nessuno di voi due potrà più partecipare al torneo. Dovete affrettarvi ad andare alla Sala di Medicina.”


I due sbiancarono in volto quando sentirono le parole di Qin Wushang. Il Torneo Ventoblu era l'evento più prestigioso del Ventoblu Empire ed era seguito da quasi tutti, specialmente tra i più giovani. Poter partecipare a quella competizione era il sogno di molti di loro. Infatti in quel torneo si affrontavano tutti i ragazzi più forti della nuova generazione, che in futuro sarebbero diventati i Signori ai vertici del mondo della Profound Strength nel Ventoblu Empire. Erano presenti i leader di Sect famosissimi, che sarebbe stato impossibile incontrare in circostanze ordinarie.


Per molti giovani, ottenere una buona posizione in classifica era secondario, anche solo poter partecipare una volta al torneo era un'esperienza preziosissima.


Feng Bufan e Fan Feilong avevano già quasi ventun'anni. Questa era la loro ultima occasione per partecipare al Torneo Ventoblu. Erano stati così entusiasti da non riuscire a dormire e quella mattina si erano preparati presto per poter partire il prima possibile. Nessuno poteva immaginare che Yun Che sarebbe apparso all'improvviso e avrebbe distrutto i loro sogni in un solo istante.


"Capo Palazzo Qin, le mie ferite... non sono un peso, le assicuro che posso partecipare al torneo." Feng Bufan si alzò in piedi, resistendo con decisione al dolore acuto che gli lacerava la spalla e facendo del suo meglio per fingere un sorriso sereno.


"Non devi sforzarti." Qin Wushang fece un cenno con la mano: “La tua spalla ormai è rotta. Se portassimo al Torneo Ventoblu qualcuno nelle tue condizioni, non faremmo altro che ridicolizzarci.”


“Capo Palazzo Qin!” Fang Feilong strinse i denti e indicò Yun Che: “Questo tipo, Yun Che... ci ha attaccato di sorpresa e ha anche colpito con violenza solo per farci del male! Siamo noi i rappresentanti della Famiglia Imperiale per questo torneo. Ci ha ferito così gravemente non può essere perdonato come se niente fosse! Ci ha rotto una spalla a testa. Come punizione, Capo Palazzo Qin, dovrebbe come minimo spezzargli entrambe le braccia e espellerlo dal Palazzo Profound Ventoblu!”


"Basta!” il tono di Qin Wushang si fece freddo: “Voi due dovreste sapere bene che quello non era un attacco a sorpresa. Se non siete forti quanto il vostro avversario potete solo ammettere la sconfitta. Anche quando duellate con gli altri durante le normali sessioni di allenamento, non ci sono forse attacchi molto violenti sferrati solamente per far del male ad un rivale? Se avessi fatto come hai detto in passato voi due non avreste più nemmeno un osso intatto. In quanto al torneo, è davvero un peccato che non possiate più partecipare ma ormai non sareste più di nessun aiuto. Cosa ci fate ancora qui? Se non andrete subito alla Sala di Medicina, potreste perdere per sempre l'uso delle braccia.”


Qin Wushang stava chiaramente difendendo Yun Che. Non si poteva biasimare. Considerando il suo stretto rapporto con Cang Yue e la forza scioccante di cui aveva appena dato prova, Qin Wushang aveva molte ragioni per schierarsi a suo favore. Feng Bufan e Fang Feilong fulminarono Yun Che con lo sguardo, mormorando qualcosa sottovoce. Dopodiché se ne andarono barcollando e stringendosi le spalle ferite.


“Capo Palazzo Qin, ora posso rappresentare la Famiglia Imperiale al Torneo Ventoblu?” chiese tranquillamente Yun Che senza preoccuparsi molto della situazione.


Qin Wushang rise amaramente: “Ormai li hai ridotto in quelle condizioni, ho forse altra scelta?”


Cang Yue, di fronte a Yun Che, mostrò un sorriso gioioso: “Capo Palazzo Qin, hai visto anche tu che il Fratello Minore Yun è molto più forte di loro due. La classifica dei Sect e dei Clan si basa sui risultati del loro allievo migliore, non sulla media di tutti e tre. Avere con noi il Fratello Minore Yun sarà cento volte meglio che far partecipare quei due!”


A quel punto, si sentì un grido agitato giungere dall'ingresso del Palazzo Interno.


"Fatemi entrare subito... devo parlare con una persona... vi prego, fatemi entrare, giuro che me ne andrò subito dopo aver incontrato quella persona... Anziano, vi prego, lasciatemi entrare..."


Quella voce confuse momentaneamente i tre, poi Yun Che si voltò immediatamente verso l'entrata del Palazzo Interno: “Questa è la voce di Yuanba.”


Cang Yue disse prontamente: “Capo Palazzo Qin, lascialo entrare. Deve aver sentito dire che il Fratello Minore Yun è tornato, ecco perché è venuto di corsa ed è così agitato.”


Qin Wushang annuì e usò la sua Profound Strength per far arrivare la sua voce più lontano: “Anziano Xu, fallo entrare.”


Il sigillo all'ingresso del Palazzo Interno si dissolse. Un ragazzo alto e muscoloso si avvicinò correndo frettolosamente e riconobbe Yun Che non appena gli fu vicino.


"Cognato!!"


Urlò emozionato Xia Yuanba. Ignorando completamente Cang Yue e Qin Wushang, corse piangendo da Yun Che e lo abbracciò come un bambino, balbettando tra un singhiozzo e l'altro: “Dicevano tutti... che eri morto... ma io sapevo che mio cognato di sicuro stava bene... è fantastico... fin troppo fantastico... Uuuh... Uuuuuuuh...”


Yun Che non vedeva Xia Yuanba da un po' di tempo e anche se prima era già molto robusto ora lo era ancora di più. Diede a Xia Yuanba una pacca sulla spalla, sorrise e lo consolò: “Adesso va tutto bene, non vedi che sono sano e salvo? Tuo cognato è abbastanza forte e fortunato da riuscire a badare a sé stesso. Credi davvero che sarei potuto morire così facilmente?”


Il corpo di un gigante e il cuore di un bambino. Due elementi così diversi si fondevano in Xia Yuanba. Forse gli altri avrebbero potuto pensare che fosse una cosa imbarazzante, ma per Yun Che quello era il puro e tranquillo Xia Yuanba di sempre.


Yun Che ci mise parecchio tempo prima di riuscire a calmare Xia Yuanba. Yun Che, fin da quando erano piccoli, era sempre stato il suo unico compagno di giochi, il suo unico amico, suo cognato. Dopo che se n'era andato dal Palazzo Profound Ventoblu, le sue azioni avevano fatto crescere ancora di più l'ammirazione che Xia Yuanba provava per lui. Nel suo cuore vedeva Yun Che come un membro della famiglia. Pochi mesi prima, la notizia della sua morte nella Terra Desolata lo aveva quasi fatto impazzire.


Yun Che controllò senza particolare attenzione a che livello fosse la Profound Strength di Xia Yuanba. Scoprì con grande stupore che era ancora al settimo livello dell'Elementary Profound Realm. Quando erano arrivati al Palazzo Profound Ventoblu, era al sesto. Erano passati otto mesi, era ancora al più basilare dei Profound Realm, eppure era riuscito a avanzare di un solo livello.


Se fosse stato a Floating Cloud City, sarebbe stato a malapena accettabile, ma al Palazzo Profound Ventoblu, le condizioni e l'atmosfera erano molto migliori. Venivano date pillole per aiutare a diventare più forti e si imparavano parecchie Profound Art. C'erano persino molti insegnanti dalla grande esperienza e un programma di studi molto valido. In un posto del genere, un progresso così insignificante era semplicemente inaccettabile.


"Fratello Minore Yun, in qualche modo si è diffusa la voce che ti fosse successo qualcosa. Quando Yuanba lo ha saputo ha pianto per giorni... almeno per il bene di Yuanba, non andare mai più in luoghi pericolosi come la Terra Desolata." disse con gentilezza Cang Yue. Quando ripensava alla terribile reputazione della Terra Desolata si sentiva ancora spaventata, sebbene Yun Che fosse lì davanti a lei.


"Sì, certo. Obbedirò con attenzione al tuo ordine, Sorella Maggiore." rispose velocemente Yun Che.


Assillato dalla curiosità e dalle domande dei tre, Yun Che fece loro un riassunto di cosa gli era successo nella Terra Desolata... ovviamente, non parlò della Piccola Fata. In quanto alle Prove del Dio Drago, disse solo di aver fatto uno strano incontro. Senza che se ne fossero resi conto era passata un'ora intera, eppure Fen Juechen non era ancora arrivato.


"È davvero strano... Fen Juechen si è allenato così duramente solo per poter affrontare Fen Juebi al Torneo Ventoblu e vendicarsi. Non ha senso che sia in ritardo di proposito... e se avesse perso la cognizione del tempo mentre si allenava nella Torre Profound Gathering?"


Più Qin Wushang ci pensava, più si convinceva che fosse così. Guardò la Torre Profound Gathering e disse a Xia Yuanba: “Yuanba, va' a vedere se Fen Juechen è nella stanza Profound numero uno della Torre Profound Gathering. Si trova sulla destra, al secondo piano.”


“Torre Profound Gathering... io... devo andarci io?” Xia Yuanba si indicò con un dito. All'inizio era stupefatto e non riuscì a controllare il suo entusiasmo. Dopotutto, la Torre Profound Gathering era un edificio dove potevano entrare solo gli studenti del Palazzo Interno. Si diceva che coltivando lì la propria Profound Strength si avrebbe ottenuto il doppio dei risultati con la metà della fatica. Gli allievi del Palazzo Esterno e del Palazzo Centrale potevano solo guardarla con occhi sognanti, senza osare neppure sperare di poterla visitare. Inoltre, Fen Juechen era il primo classificato tra gli studenti del Palazzo Interno, il migliore di tutto il Palazzo Profound Ventoblu. In molti avevano sentito parlare di lui ma non l'avevano mai visto. Tutti parlavano di lui con un misto di curiosità e ammirazione ma non sapevano che aspetto avesse.


"Sì, vai tu. L'aura presente all'interno della Torre Profound Gathering è molto particolare. Potresti anche trarne qualche beneficio." concordò Yun Che: "Tuttavia, se Fen Juechen è davvero lì dovrai fare attenzione quando gli parlerai. Non credo che abbia un bel carattere."


"Va bene, ho capito." Xia Yuanba corse euforicamente verso quella torre che aveva sempre visto solo da lontano.


Qin Wushang aveva indovinato. Fen Juechen aveva effettivamente perso la cognizione del tempo durante i suoi ultimi preparativi per il torneo. Poco dopo Xia Yuanba fece ritorno ma non era da solo. Davanti a lui c'era un ragazzo di diciassette o diciotto anni, vestito di nero, con il viso affilato come un rasoio. Il suo sguardo era calmo come uno specchio d'acqua senza increspature. Camminava lentamente e con passi decisi, ad un ritmo regolare, e aveva un'arroganza che sembrava impressa fin nel profondo delle sue ossa.


Fen Juechen!


Fen Juechen si avvicinò. Guardò per qualche istante Qin Wushang, Cang Yue e Yun Che, senza degnarli di un secondo sguardo. Si fermò di fronte alla più grande delle Aquile delle Nevi Giganti e disse con indifferenza: “Andiamo!”


Oltre ad aver fatto aspettare così tanto Qin Wushang e Cang Yue, il Vice Capo del Palazzo e la Principessa della Famiglia Reale, non si era neppure scusato né aveva spiegato perché fosse in ritardo, non aveva neppure un briciolo di cortesia. Aveva pronunciato quella singola parola, “Andiamo”, come se fosse un ordine. Come se lui fosse la persona più importante del mondo e, eccetto lui, nessuno fosse degno di attenzione.


Yun Che diede un'occhiata a Fen Juechen, poi si voltò verso Xia Yuanba. Stava per dirgli qualcosa, ma corrugò immediatamente la fronte perché notò che stava camminando in un modo evidentemente innaturale. La sua gamba sinistra tremava senza sosta, come se stesse provando un grande dolore. Mentre avanzava, il suo braccio destro si muoveva con un ritmo inusuale... Xia Yuanba stava facendo del suo meglio per fingere che non fosse successo nulla, ma come poteva sperare che Yun Che non se ne accorgesse?


Yun Che accorse di fretta per sostenerlo e gli chiese: "Yuanba, cosa ti è successo? Sei ferito?"


"No... va tutto bene." le domande di Yun Che avevano fatto cadere Xia Yuanba in preda al panico. Negò affrettatamente: "Sono solo... mentre scendevo le scale della Torre Profound Gathering mi sono distratto, sono scivolato e sono caduto."


"Con il tuo fisico, anche se cadessi dalle scale dieci volte non ti ridurresti così. Cos'è successo realmente? Uno studente del Palazzo Interno ti ha picchiato?” le sopracciglia di Yun Che si inclinarono come le lame di due spade: “Dimmelo sinceramente! Finché ci sarò io... nessuno potrà fare il prepotente con te! Non mi importa di chi si tratta, gliela farò pagare."


"Davvero... sto bene, davvero.” Xia Yuanba continuava a negare, e solo allora li raggiunse una voce fredda e carica di disprezzo: "Quella cosa inutile, che è solo all'Elementary Profound Realm, ha osato precedermi mentre camminavamo, quindi gli ho insegnato che si deve avere rispetto... cosa pensi di fare per farmela pagare?"


Yun Che si voltò e il suo sguardo si fissò su Fen Juechen. I suoi occhi si restrinsero e la sua voce divenne fredda come il ghiaccio.


"Sei stato tu a fare del male a Yuanba? Molto bene... chiedigli immediatamente scusa e datti tre schiaffi in faccia. Altrimenti, mi assicurerò che tu non possa partecipare al Torneo Ventoblu per il resto della vita!"





