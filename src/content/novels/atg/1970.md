---
title: Capitolo 1970 - Oltre le Lune e le Stelle (2)
pubDate: 2025-03-10T08:57:10.531Z
tags:
    - atg
---


<em>(Capitolo parzialmente editato),
0 capitoli in coda, 0/10
-Schadenfreude</em>


Quando aveva undici anni e lui l’aveva trovata per la prima volta, l’aveva tenuta stretta e le aveva promesso che avrebbe trascorso il resto della sua vita a rimediare per la sua assenza. Aveva giurato che non si sarebbe più separato da lei.


Aveva fallito.


Prima di tornare nel Regno degli Dei, le aveva promesso che sarebbe tornato al suo fianco non appena tutto fosse finito. Aveva giurato che l’avrebbe protetta per il resto della vita e non l’avrebbe lasciata più.


Non era più tornato.


Dopo essere diventato imperatore, con il cuore pieno di rimpianto e con tono risoluto, le avrebbe promesso che non l’avrebbe mai più lasciata o permesso a nessuno di farle del male.


Ma…


Più e più volte aveva fatto del male ai suoi cari.


Un po’ di tempo dopo, lei trattenne i singhiozzi e lo guardò negli occhi. Dichiarò: “Non sei tu a decidere se sei un buon padre o no. Lo faccio io.


Yun Che: “...”


“Posso ignorare tutte le tue promesse di prima.” Il suo sguardo velato di lacrime rincuorò Yun Che: “Ma stavolta… stavolta… devi tornare tutto intero.”


“Non importa quanto potrebbe essere difficile… non importa quanto ci vorrà… devi ritornare.”


Stava già facendo del suo meglio per trattenere le lacrime, ma continuarono comunque a scorrerle sulle guance come perle. Non poteva immaginare cosa sarebbe accaduto a suo padre una volta che fosse caduto in quell’abisso terrificante.


“Se puoi farlo,” disse con tono implorante e tremante, “allora sarai… Il migliore padre al mondo.”


“...” Il respiro di Yun Che divenne rapido e irregolare. Strinse lentamente le dita tremanti.


Yun Wuxin lo abbracciò più forte che poteva, “Se sei disposto a diventare un imperatore responsabile, allora sicuramente vorrai diventare il migliore padre al mondo per me… vero?”


Yun Che ricambiò l’abbraccio. Chiuse gli occhi e sussurrò con il tono più tenue che potesse usare: “Naturalmente. Dopotutto ho legami che non potrò mai troncare in questo mondo.”


“Mm!”


Yun Wuxin mise un dito sulle Gemme del Suono tricolori che lui teneva sempre al collo. “Se penserai di poter rischiare la vita, ascolta i tintinnii delle Gemme del Suono e ricorda tutto quello che mi hai detto oggi.”


“Lo farò.” Yun Che annuì con risoluzione.


…..


Dopo che lasciarono la Divina Regione Meridionale, Yun Che riportò sua figlia nella Stella Polo Blu. Atterrarono nel Regno Demoniaco Illusorio.


“Wuxin, puoi andare avanti e informare tua madre e la tua maestra della mia decisione prima?”


L’imperatore normalmente intoccabile stava sudando visibilmente con preoccupazione adesso. “Specialmente la tua zietta Caiyi. È la più testarda tra tutte loro. È meglio se sarai tu a dirglielo.”


Era una partenza diversa da tutte le altre. Sarebbe stato in pericolo dal momento in cui fosse caduto nell’Abisso del Nulla.


“Lo so.” Yun Wuxin lo rassicurò con un sorriso adorabile: “Sei il migliore quando si parla di persuadere le donne. Fa’ del tuo meglio!”


Yun Che poté solo rispondere con una risata impotente.


Dopo che Yun Wuxin se ne andò, Yun Che alzò gli occhi e fissò il cielo sereno per un po’. Si chiese se avrebbe mai visto la vera pace nella sua vita.


“Sei tornato Che’er.” Una voce profonda e calorosa risuonò alle sue spalle.


Yun Che si voltò e vide Yun Qinghong sorridergli. “Padre.”


Suo padre annuì in risposta per poi rispondere: “Ho sentito cos’è successo nel Regno degli Dei. So anche che la situazione è mille volte più pericolosa rispetto a ciò che mi hanno detto.”


“Lo è stata,” rispose Yun Che, “ma l’abbiamo superata, così è andato tutto bene.”


“No.” Yun Winghong lo fissò. “Posso vedere la tristezza nel tuo sguardo… quell’incidente può essersi concluso, ma era solo l’inizio, non è vero?”


Solo suo padre poteva conoscerlo così bene.


Poteva essere l’imperatore Yun adesso, ma non poteva ingannare Yun Qinghong.


Yun Qinghong si avvicinò con un’espressione pacifica: “Di cosa vorresti parlare? Non c’è bisogno di moderarsi con me, anche se è qualcosa che potrei non capire. Sono tuo padre.”


Yun Che rimase in silenzio per molto tempo per poi chiedere alla fine: “Come te e mia madre siete riusciti a rimanere composti durante i vostri momenti più difficili?”


“Composti?” Yun Qinghong scosse la testa sorridendo: “Forse lo sono stato. Ma sai che la compostezza non nasce spesso dalla sicurezza, vero? A volte può nascere dalla disperazione assoluta.”


Yun Che: “...”


“Allora, tua madre e io eravamo gravemente avvelenati, la nostra energia e forza vitale stava finendo, il duca era al potere, la famiglia Yun era presa da conflitti interni e la piccola Imperatrice Diabolica stessa era in pericolo. La situazione mi sembrava completamente disperata.”


“Per questo ero ‘composto’. Perché avrei avuto paura quando non poteva andare peggio di così?”


“Questo è anche il motivo per cui il tuo arrivo è stato un vero miracolo. Sei stato incredibile.”


Sporse una mano e gli diede una pacca sulle spalle: “Però c’è ancora speranza per te, potresti ancora vincere se ce la mettessi tutta. Non è vero?”


“Sì.” Yun Che alzò gli occhi. “C’è ancora speranza.”


“Allora è sufficiente.” Disse con un sorriso Yun Qinghong. “Dato che hai confermato la prossima mossa, devi solo dare del tuo meglio. È vero che non sai come finirà, ma nessuno può prevederlo, no? Così distogli gli occhi dal futuro e concentrati sul presente.”


“Puoi anche trattarlo come un viaggio per ampliare i tuoi orizzonti.”


“Inoltre sei l’imperatore di questo mondo. Ciò che farai, ciò che devi fare, è salvare questo universo.”


“Ora che hai fatto la tua decisione, dovresti prima abbandonare l’eccesso di agitazione e prudenza.”


Yun Qinghong guardò suo figlio negli occhi e posò la sua mano ampia sulle sue spalle. “Fidati dei tuoi cari. Siamo tutti molto più forti di quanto pensi. La mia coltivazione può non essere accettabile, ma le mie spalle sono ancora abbastanza robuste da sostenere il fato della famiglia Yun per altri diecimila anni.”


“...” La stretta al cuore di Yi Yun scomparì come nebbia. “Capisco, padre.”


Yun Qinghong annuì, e padre e figlio sorrisero.


Fu in quel momento che l’aria tremò per via di una serie di onde soniche. La temperatura attorno iniziò ad aumentare rapidamente.


Yun Qinghong alzò un sopracciglio per poi sfrecciare via in un istante. Le sole parole che lasciò furono: “Questa però è la tua battaglia, così la lascerò a te. Buona fortuna! Ahahahah.”


<em>RUMBLE!’</em>


La piccola imperatrice diabolica atterrò sollevando una raffica di vento caldo ed energia che fece tremare l’intera residenza Yun…


…..


Divina Regione Orientale, regno del Dio della Fiamma.


La lapide di Huo Poyun era stata eretta di fronte all’antica Prigione Infernale del Cimitero degli Dei.


Era qui che aveva ottenuto la benedizione del Corvo Dorato. Aveva anche menzionato che gli sarebbe piaciuto venire seppellito qui.


Senza Huo Poyun, il calore eterno del regno sembrava molto più calmo rispetto a prima.


Anche il palazzo reale reale del Dio della Fiamma, una struttura che era stata costruita per Huo Poyun, era mortalmente silenzioso.


Adesso, Yan Wancang, Yan Juehai e Huo Rulie erano tutti presenti nella sala principale del palazzo. Tuttavia l’atmosfera era pesante, desolata e fredda.


“Dopo che Poyun è mancato, il regno del Dio della Fiamma non ha più un re.” Disse Huo Rulie mentre fissava il soffitto della sala principale con uno sguardo distante e distratto. Stava ripensando al giorno in cui Huo Poyun era stato incoronato Realm King proprio in questa stanza. “Dopo che le porte di questo posto saranno chiuse, mi chiedo quanto tempo ci vorrà prima che rivedano la luce del giorno.”


Yan Wancang e Yan Juehai non dissero nulla.


Sapevano molto bene che l’eredità di Huo Poyun era svanita per sempre. Non aveva nemmeno avuto discendenti che avrebbero potuto tramandare la sua stirpe del Corvo Dorato.


Inoltre le possibilità che il regno del Dio della Fiamma potesse produrre un altro Divine Master erano… molto basse.


In altre parole, questo palazzo sarebbe rimasto chiuso per sempre.


Anche se il regno fosse riuscito per miracolo a produrre un altro Divine Master, non avrebbe mai raggiunto lo stesso livello di Huo Poyun.


L’epoca d’oro del regno del Dio della Fiamma era stata breve come un cactus che fioriva di notte.


Nessuno tra tutte e quattro le regioni divine però avrebbe osato sottovalutare il regno in declino però. Nemmeno mille generazioni dopo. Questo perché sapevano che il loro Realm King era morto per accendere le fiamme divine che avevano salvato l’universo.


Fu in quel momento che risuonarono dei passi leggeri dall’entrata. Incredibilmente, nessuno dei tre maestri della setta lo notarono finché non divennero abbastanza forti da essere ovvi. Si girarono tutti con sorpresa.


I tre maestri della setta si inginocchiarono allo stesso tempo. “Benvenuto sua maestà. Non sapevamo che sarebbe venuto e non siamo riusciti ad accoglierla pienamente. Siamo terribilmente dispiaciuti per il nostro errore.”


Naturalmente il nuovo arrivato era Yun Che.


Non era da solo però. Era accompagnato da una donna vestita di rosso che non avevano mai visto prima.


Sembrava una fata e aveva un portamento da sogno. Distolsero lo sguardo non appena scorsero i suoi lineamenti.


Erano certi che una donna così splendida e così vicina all’imperatore Yun poteva solo essere… straordinaria.


“Alzatevi. Non c’è bisogno di essere così cortesi.”


Yun Che non si mosse, ma un campo di forza invisibile sollevò i tre maestri della setta. Il suo sguardo si spostò dietro di loro, mentre osservava l’enorme palazzo che un tempo apparteneva a Huo Poyun.


Era la prima volta che metteva piede in questo posto.


“Di che questioni vorrebbe parlarci, sua maestà?” Chiese per primo Yan Wancang. Normalmente l’uomo avrebbe potuto a stento tirare fuori una parola da Yun Che, ma adesso era calmo e solenne.


Era perché il suo spirito si era spento a causa della morte di Huo Poyun. Era come aveva detto Yun Qinghong. La disperazione faceva diventare impavidi.


Accanto a lui, Yan Juehai continuò a guardare la donna vestita di rosso con la coda dell’occhio. Era perché il vestito che portava, che sembrava tessuto da raggi di sole cremisi, avevano il marchio della fenice.


Yun Che ritirò lo sguardo e disse: “Questo palazzo è pieno d’aura del fuoco. Vedo che ci avete dedicato gli sforzi di una vita, sarebbe uno spreco che rimanesse chiuso per sempre.


“Ahimè.” Huo Rulie scosse la testa con un sospiro. “Il palazzo reale rappresenta il Realm King del Dio della Fiamma. Se non c’è un re, non c’è nessun palazzo.”


Yun Che aveva indovinato. I tre maestri della setta non avevano badato a spese per costruire il palazzo reale del Dio della Fiamma e ora che Huo Poyun era morto, pensavano che nessuno nell’intero Regno degli Dei potesse ereditarlo.


“Non c’è bisogno di essere così pessimisti, maestri della setta.” Disse Yun Che. “Il regno del Dio della Fiamma può avere perso il fratello Poyun, ma non significa che ha perso il suo futuro.”


“Ma… le anime dell’Uccello Vermiglio, della Fenice e del Corvo Dorato sono perite da tempo, e anche l’eredità del Corvo Dorato di Poyun è stata perduta dato che non ha lasciato nemmeno un discendente… che speranze sono rimaste per il regno del Dio della Fiamma?” Rispose Huo Rulie con profondo dolore.


Lo sguardo di Yun Che brillò di rosso mentre si girava verso Feng Xue’er. La barriera attorno a lei scomparì un istante dopo.


L’aura pura e raffinata della fenice si diffuse attorno. Tutti e tre i maestri si girarono verso di lei allo stesso tempo.


Feng Xue’er non disse nulla, ma i suoi splendidi occhi emanarono delle fiamme, raggi cremisi cominciarono ad irradiarsi dal suo corpo. Si combinarono per formare la divina immagine della fenice, così solida da sembrare reale. Il grido maestoso e regale della fenice riecheggiò un secondo dopo nel palazzo.


Grida incredule sfuggirono dalle gole dei maestri della setta allo stesso tempo. Le loro pupille pienamente dilatate erano avvolto da fiamme cremisi.


“Maestri della setta,” iniziò Yun Che guardando gli uomini sbalorditi, “confrontando la sua aura della fenice con quella del corvo dorato di Poyun… cosa ne pensate?”


“...” Yan Juehai era rimasto a bocca spalancata. Quando sentì la domanda di Yun Che, si girò lentamente verso di lui come se il suo collo si fosse arrugginito. Ci mise diversi secondi prima di recuperare la voce: “Chi… chi… chi è lei?”


“Il suo nome è Feng Xue’er.” Yun Che la prese per mano per poi continuare: “È una delle mie mogli.”


<em>Gulp!</em>


Tutti e tre i maestri della setta deglutirono all’unisono. Fortunatamente non rimasero così sbalorditi da dimenticarsi dell’etichetta elementare. Si inginocchiarono frettolosamente e dissero: “Piacere di conoscerla sua altezza.”


“Per favore signori,” rispose gentilmente Feng Xue’er, “questo è troppo per me.”


Yun Che parlò lentamente così che gli uomini sbalorditi potessero seguirlo: “È come il fratello Poyun. Porta l’intera eredità dell’anima della fenice.”


Yan Juehai apriva e chiudeva ripetutamente la bocca, ma non emise un solo suono. Era davvero emozionato.


“La sua stirpe e la sua anima divina della fenice sono tutte pari a quelle del fratello Poyun. Il motivo per cui non avete mai sentito parlare di lei è perché è vissuta nei regni inferiore ed è potuta crescere fino ad un certo punto considerando il suo ambiente.”


Se Huo Poyun non fosse morto, forse Yun Che non avrebbe mai portato Feng Xue’er nel mondo profano del Regno degli Dei.
                                


                                



