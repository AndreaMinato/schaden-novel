---
title: Capitolo 1971 - Oltre le Lune e le Stelle (3)
pubDate: 2025-03-10T08:57:10.531Z
tags:
    - atg
---


<em>(Capitolo parzialmente editato),
0 capitoli in coda, 0/10
-Schadenfreude</em>


Feng Xue’er era appena entrata nella Via del Divino, ma la ricchezza e la purezza della sua aura della fenice non era affatto inferiore a quella di Huo Poyun. Tutti e tre i maestri della setta rimasero sconvolti.


“Xue’er.” Yun Che guardò sua moglie con uno sguardo gentile e pieno d’amore: “Puoi ancora cambiare idea sai. Non devi davvero…”


Feng Xue’er scosse la testa mentre sorrideva: “Non è un sacrificio per te, fratellone Yun. Desidero farlo dal profondo del mio cuore.”


“La fenice mi ha benedetto dal giorno in cui sono nata, ma non sono mai riuscita a ricambiare il favore. Ora posso farlo. Non ho dubbi che sia il posto a cui appartengo e sono sicura che lo spirito della fenice nell’aldilà sarebbe contento se potesse vederlo.”


Sorrise raggiante: “Mi rende solo più felice che allevi un po’ del rimpianto del fratello maggiore Yun.”


Fece un passo avanti e disse: “Feng Xue’er è nata nei regni inferiori, sono stata fortunata ad essere stata benedetta dallo spirito della fenice da giovane e ora desidero diventare un membro del regno del Dio della Fiamma e accendere le mie fiamme per voi. Per favore permettetemi di esaudire il mio desiderio, signori del dio della fiamma.”


Feng Xue’er aveva una voce gentile che poteva convincere facilmente le persone, ma furono le sue parole a meravigliare i tre maestri della setta.


Sapevano esattamente cosa significava, eppure non potevano radunare il coraggio per credere ai loro occhi.


Dall’aura di Feng Xue’er era evidente che fosse la versione della fenice di Huo Poyun.


Se si fosse unita al regno del Dio della Fiamma, il fuoco della speranza che si era spento dopo la morte di Huo Poyun si sarebbe potuto riaccendere!


Non solo, era una delle amate dell’Imperatore Yun. La sua mera presenza avrebbe portato benefici inimmaginabili al regno del Dio della Fiamma; molti di più rispetto a quelli che avrebbe dato Huo Poyun.


“Sta… accadendo davvero?” Sussurrò Yan Juehai mentre fissava Feng Xue’er. Non era una vera domanda, era solo meravigliato.


Aveva appena perso un figlio divino del Corvo Dorato e il cielo aveva compensati immediatamente con una figlia divina della fenice.


La sua stirpe della fenice!


Solo il cielo sapeva quanto si era riempito di invidia da quando Huo Rulie aveva scoperto Huo Poyun!


Feng Xue’er si inchinò lievemente per poi rispondere: “Ho saputo dal fratellone Yun che il signor Yan è stato maestro della setta della fenice per diversi millenni. Non c’è nessun altro che ha una comprensione migliore dell’Ode della Fenice. Ne sarei profondamente grata se mi potesse istruire.”


Yan Juehai perse completamente la compostezza. Balbettò mentre le sue pupille tremavano e barcollò un po’ all’indietro: “Oh no no no! Non ne sono degno! È l’intoccabile consorte dell’Imperatore Yun e la prescelta dello spirito della fenice in persona. Come potrei meritare di essere il suo maestro?”


“Chiunque può istruire finché è un esperto, maestro della setta Yan. I vecchi, i giovani, i nobili e gli umili.” Disse Yun Che. “Non c’è nessun altro più qualificato di te per diventare il maestro di Xue’er.”


Poi si girò e aggiunse con tono noncurante. “E non dimenticare che Xue’er e i miei figli naturalmente diventeranno membri del regno del Dio della Fiamma se diventassi il suo maestro.”


Parlò brevemente, ma ciò che aveva promesso era un dono eterno.


Era chiaro che la morte di Huo Poyun lo aveva scosso molto di più di quanto pensava.


<em>Bang!!</em>


Yan Wancang, Yan Juehai e Huo Rulie si inginocchiarono allo stesso tempo. Il suono riecheggiò nella sala.


“Il regno del Dio della Fiamma… la ringrazia per la sua grande generosità sua maestà!”


Le loro voci stavano tremando e lacrime stavano scorrendo lungo le loro guance. In quell’istante, l’oscurità pesante che aveva avvolto i loro cuori fu rimpiazzata da un sole brillante.


“Non dovete ringraziare me.” Rispose Yun Che senza girarsi perché il suo petto ansimante avrebbe tradito le sue emozioni. Disse lentamente: “È ciò che il regno del Dio della Fiamma si merita dopo ciò che avete fatto per il mondo.”


…..


“Mi odia, maestro della setta Huo?”


Chiese all’improvviso Yun Che ad Huo Rulie, fuori dalla sala.


“Non capisco la sua domanda sua maestà.” Disse Huo Rulie a testa china. “Il regno del Dio della Fiamma non riuscirebbe a ripagare nemmeno di un briciolo ciò che ha fatto per noi nemmeno se ci sacrificassimo tutti…”


“Sai cosa intendo.” Yun Che lo interruppe mentre lo fissava direttamente negli occhi.


Il maestro della setta scosse la testa con fermezza: “È stata una decisione di Poyun. Non posso dire che non sia rimasto addolorato quando ha usato Dead Crow Shattered Jade, ma…” Sorrise: “Sono ancora più orgoglioso di lui.”


“Anche se è stato il Realm King del Dio della Fiamma per un paio di anni, è riuscito ad imprimere la memoria del Corvo Dorato nella mente dell’intero universo. La storia ricorderà per sempre il suo nome e il suo sacrificio. Come potrei non essere orgoglioso di lui in quanto suo maestro e per metà padre?”


Lacrime velarono i suoi occhi mentre il suo sorriso si allargava.


Yun Che annuì e si preparò ad andarsene. Stavolta però fu Huo Rulie a chiamarlo.


“Sua maestà.”


Yun Che si fermò e si voltò.


“Abbiamo… davvero un futuro?”


Fece la domanda che pesava di più sui cuori di tutti.


Senza esitare, Yun Che rispose con un tono che non tollerava discussioni: “Naturalmente. L’Abisso non otterrà ciò che desidera e Poyun non sarà morto inutilmente.”


“Bene!”


Huo Rulie annuì con forza: “Così non saremo più assillati da preoccupazioni e distrazioni. Anche noi promettiamo di dedicare tutti i nostri sforzi ad aiutare la divina figlia della Fenice! Le faremo raggiungere il suo pieno potenziale ad ogni costo!”


…..


Dopo aver lasciato il regno del Dio della Fiamma, Yun Che arrivò velocemente nel regno della Canzone Glaciale vicino.


Mu Xuanyin si stava ancora riprendendo dalle sue ferite, ma aveva sentito del piano di Yun Che di avventurarsi nell’Abisso. Chi Wuyao raramente le nascondeva qualcosa.


Non provò a fermarlo, né a persuaderlo. Non espresse nemmeno preoccupazioni. Si limitò ad abbracciarlo per diverse ore come se non fosse nient’altro che una donna ordinaria convalescente.


Yun Che non partì immediatamente dopo essere uscito dalla sacra sala della fenice di ghiaccio. Invece si fermò tra la neve e rimase immerso nell’inverno freddo per molto tempo.


Per quanto ne sapeva, il vento calmo, la pioggia pura o la neve tranquilla non esistevano nell’Abisso.


Una volta partito, chissà quanti anni sarebbero passati prima che potesse tornare a godersi la neve.


E forse questo sarebbe stato il suo ultimo ricordo del bianco splendente…


Fu in quel momento che una donna snella apparì da lontano. La tenda di neve non riuscì a nascondere la sua bellezza e il suo portamento era di gran lunga più splendido del ghiaccio. Ogni passo che faceva era pittoresco come quello di una fata.


Era Mu Feixue.


Si fermò un momento quando vide Yun Che. Per un po’ si limitò a guardare il suo profilo in silenzio.


Poi fece un piccolo inchino per poi girarsi. Figuriamoci chiamarlo, non fece nemmeno un suono mentre si allontanava. Tuttavia…


“Feixue.”


Yun Che la chiamò all’improvviso.


“...” Mu Feixue si irrigidì mentre i suoi piedi sprofondavano lievemente nella neve.


“Andrò in un posto molto lontano.”


Disse mentre fissava la sua schiena: “Per questo non posso farti nessuna promessa adesso.”


“Anche così… aspetterai il mio ritorno?”


Il vento continuò a soffiare, ma il suono all’improvviso svanì da questo mondo. Sembrava che si fosse tutto congelato insieme alla schiena di Mu Feixue.


“Se potrò tornare a casa sano e salvo, sarei fortunato a poter trascorrere il resto della mia vita con te al mio fianco.”


Yun Che continuò lentamente e gentilmente mentre guardava la sua schiena: “Ma se non tornassi, allora dovresti…”


“Aspetterò.” La sua voce si fece sentire attraverso la tempesta di fiocchi di neve. “Non importa quanto tempo ci vorrà… anche se dovessi farlo per tutta la vita e la neve eterna finisse per sciogliersi… aspetterò.”


Non chiese dove stesse andando o cosa avesse intenzione di fare.


Non chiese se piacesse davvero a lui o se le stesse solo offrendo un po’ di compassione.


Per lei, le sue parole e il suo sguardo erano sufficienti per soddisfarla per un’intera vita.


…..


Nel regno degli Dei Lunare rinato.


Il regno era ancora nel bel mezzo delle ricostruzioni, ma la sua solita vivacità era molto più contenuta rispetto a prima.


Sfortunatamente, le ombre dell’Abisso erano trapelate in ogni angolo del Regno degli Dei.


Yun Che stava guardando il regno da lontano finché una donna non notò all’improvviso la sua presenza.


“Sua maestà?” Esclamò a bocca aperta. Non poteva credere ai suoi occhi.


Yun Che la guardò e le mostrò un sorriso: “Da quanto tempo Jin Yue.”


Jin Yue strinse istintivamente la cintura alla sua vita ed evitò il suo sguardo. Chiese con tono tenue e timido: “Si… è ripreso dalle sue ferite, sua maestà?”


Era chiaro che la ragazza non si fosse ripresa pienamente dal trauma che Yun Che le aveva inflitto allora, specificatamente quando le aveva strappato l’abito e le aveva impiantato un’impronta demoniaca mentre rideva con malvagità.


“Sì, mi sono ripreso.” Yun Che la guardò per un momento per poi sospirare. “Stavo solo guardando il regno per un po’, ma dato che ti ho incontrato…”


Scomparì senza preavviso. Un secondo dopo era già davanti a Jin Yue e stava stendendo una mano verso di lei.


“Ah!” Jin Yue sussultò per la sorpresa e si ritirò istintivamente. Poi notò che lui stava tenendo l’ultimo oggetto lasciato da Xia Qingyue, lo specchio di bronzo.


Le sue pupille tremarono violentemente. Era l’oggetto che aveva conservato con devozione prima che Yun Che glielo avesse portato via spietatamente.


“Prendilo.” Il palmo di Yun Che si avvicinò ancora di più.


Per molto tempo, Jin Yue poté solo fissare lo specchio di bronzo senza poter muovere un muscolo. Sporse lentamente una mano, ma non riusciva a credere che Yun Che glielo stesse restituendo. Pensava che la stesse ingannando. “Ha… ha davvero intenzione di restituirmelo?”


“Mn. Era tuo. È ciò che ti ha lasciato.” Disse Yun Che. “Quando questo mondo l’ha abbandonata disprezzandola, quando perfino lei stessa ha cercato di eliminare la sua stessa esistenza, sei stata la sola a proteggere l’ultima prova della sua esistenza con la vita.”


“Se non fosse stato per te, beh…”


Si fermò per un secondo per poi dire con sincerità: “In questo mondo sei la più degna di averlo.”


“...” Jin Yue alla fine accettò lo specchio di bronzo. Non appena lo afferrò, se lo portò al petto.


Yun Che ebbe la sensazione che una parte del suo cuore fosse scomparsa all’improvviso, ma non rimpianse la sua decisione. Le mostrò un ultimo sorriso per poi girarsi e prepararsi ad andarsene.


“Sta…” La voce di Jin Yue risuonò all’improvviso dietro di lui: “Sta per partire per fare qualcosa di pericoloso?”


“Che sia… l’Abisso?”


L’intuito di una donna era davvero spaventoso.


Invece di negarlo, Yun Che la lodò: “Silenziosa e gentile, leale e irremovibile, intelligente e meticolosa! Non c’è da meravigliarsi che Qingyue ti apprezzasse così tanto.”


Era praticamente un’ammissione. Jin Yue lo guardò negli occhi per un istante per poi chinare di nuovo la testa: “Non me l’avrebbe restituito altrimenti.”


Il suo mento si abbassò ancora di più mentre sussurrava: “Quel posto dev’essere incredibilmente pericoloso. È sicuro… di volerci andare?”


“Sì. Se ci andrò, allora ci sarebbe ancora qualche speranza di ribaltare la situazione. Altrimenti ci aspetta solo distruzione.”


Rispose con tono calmo e composto. Si girò per andarsene, ma quando vide come lei stringeva lo specchio bronzo con dita tremanti come se fosse l’oggetto più importante nella sua vita, gli dolse il cuore per via dell’inimmaginabile affetto che provava nei suoi confronti. Alla fine disse: “In più… c’è una possibilità che sia lì.”


La conversazione si fermò. Poi Jin Yue alzò gli occhi con uno sguardo animato come un’esplosione di milioni di stelle.


Le sue labbra si aprirono tremanti e sembrava che stesse cercando di chiedere: “Chi?” Tuttavia non riuscì a parlare.


Voleva sentire Yun Che dire il suo nome con la sua bocca. Era il solo modo per dimostrare che non se lo stava immaginando.


“L’Abisso del Nulla è mutato molto tempo fa e cadere in esso non significa più morte certa. Invece la maggior parte delle persone cadono nel mondo conosciuto come l’Abisso.”


“Ciò significa… che c’è una possibilità che Qingyue non sia stata divorata dall’Abisso del Nulla. Potrebbe vivere in quel mondo al momento.”


“Devo andarci anche solo per controllare se è davvero lì.”


“...” Jin Yue barcollò come se fosse sul punto di collassare da un momento all’altro. Scorrevano così tante lacrime dai suoi occhi che non poteva nemmeno vedere più l’Imperatore Yun.


“Tienilo al sicuro. Forse potrete rincontrarvi un giorno. Quando accadrà, potrai restituirglielo personalmente.”


“...”


“Va bene.”


Chissà quanto tempo dopo, alla fine mormorò con un tono confuso: “La padrona… dev’essere ancora viva… per favore… riportala a casa… ad ogni costo…”


Quando si guardò di nuovo attorno, Yun Che era già sparito.


Era rimasto solo lo specchio di bronzo che le offriva il tocco più caldo in tutto il mondo.
                                


                                



