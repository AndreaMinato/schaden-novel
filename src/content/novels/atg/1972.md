---
title: Capitolo 1972 - Profilo Bianco
pubDate: 2025-03-10T08:57:10.531Z
tags:
    - atg
---


<em>(Capitolo parzialmente editato),
0 capitoli in coda, 0/10
-Schadenfreude</em>


Divina Regione Occidentale, regno del Drago Blu.


Fuori dalla camera dell’Imperatrice del Drago Blu, il profilo di Yun Che si solidificò lentamente come se fosse appena uscito dal vuoto.


C’erano innumerevoli guardie per l’intera capitale, ma nessuno aveva notato la sua presenza.


“Sua… sua maestà!”


Qing Rou aveva protetto personalmente la stanza dell’imperatrice del Drago Blu nelle ultime settimane. Era stata la sola ad aver avvertito la presenza di Yun Che perché lui glielo aveva permesso. Ritirò velocemente la sua aura, chiaramente l’imperatore Yun non voleva rivelarsi agli altri, e stava per inginocchiarsi quando una raffica di vento la fermò. Yun Che scosse lievemente la testa e disse: “Ritirati per il momento. La vedrò ora.”


“Sì sua maestà!” Rispose frettolosamente Qing Rou per poi arretrare. Il suo sguardo era pieno di entusiasmo quando si girò alla fine.


Era la prima volta che l’Imperatore Yun metteva piede nel palazzo di sua iniziativa. La stanza dell’Imperatrice del Drago Blu era semplice e tranquilla proprio come la Sacra Sala della Fenice di Ghiaccio di Mu Xuanyin.


Yun Che smise di nascondere la sua presenza nel momento in cui entrò nella camera da letto, così l’Imperatrice del Drago Blu lo individuò immediatamente. Tuttavia la sua aura rimase calma come uno specchio d’acqua. Se era rimasta sorpresa o era stata disturbata dal suo arrivo, non lo rivelò.


Yun Che camminò attorno a dei paraventi messi per dare un po’ di privacy all’imperatrice. Vide una pozza dall’aura strana.


La pozza brillava con un’acqua cristallina che era di colore blu anche se era al chiuso e non poteva riflettere il cielo.


Una donna lata e snella era seduta in silenzio nella pozza. I suoi capelli blu fluttuavano nell'acqua e la sua pelle color latte brillava da sotto come il dipinto più bello. Il suo portamento era splendido, ma metteva soggezione. Sembrava una dea dei fiumi che era discesa dal cielo.


Le sue gambe erano specialmente attraenti. Erano incredibilmente lunghe, snelle e appariscenti. Brillavano come giada perfetta nonostante fossero immerse nella pozza.


Era la prima volta che Yun Che la guardava come una donna e non come l’Imperatrice del Drago Blu che sembrava così riluttante a mescolarsi al mondo secolare. Si ritrovò incantato da lei.


“Entreresti nella stanza di una donna senza il suo permesso?” L’Imperatrice del Drago Blu aprì lentamente gli occhi: “Sembra che le voci riguardo a come sei lascivo e dissoluto siano vere dopotutto!”


L’Imperatrice del Drago Blu chiaramente stava cercando di guarire le sue ferite. Indossava solo biancheria intima adesso.


Era la prima volta che qualcuno l’aveva vista così da quando era diventata l’Imperatrice del Drago Blu, così naturalmente era arrabbiata con lui.


Yun Che distolse lo sguardo per poi pensare imprecando: <em>ci sono dicerie del genere nel Regno degli Dei?! Incredibile! Che diavolo stava facendo Cang Shitian?’</em>


Nonostante il suo dialogo interno, si fece avanti e rispose con un tono che non ammetteva repliche: “Sei la mia consorte. Non ci sono barriere tra di noi.”


“...” L’imperatrice del Drago Blu rimase impassibile. Sembrava che disdegnasse perfino reagire al suo titolo falso.


Rimosse lentamente le braccia infuse d’aura che aveva posato sul petto. Stava per creare un abito per coprirsi quando qualcosa si offuscò e un palmo caldo la afferrò gentilmente per mano.


Yun Che rimase vicino alla pozza mentre faceva scivolare le dita sul suo polso: “Non muoverti. Lascia che dia un’occhiata alle tue ferite.”


La sua Energia Misteriosa era già entrata nel suo corpo prima che lei potesse rispondere.


Non potendo rifiutare, l’Imperatrice del Drago Blu non ebbe altra scelta se non richiudere gli occhi.


Yun Che si accigliò lievemente mentre ispezionava le sue ferite. Il fisico di un Drago Blu non poteva competere con quello di un Dio Drago, ma era comunque molto più robusto di una creatura ordinaria. Però era stato Mo Beichen stesso ad infliggerle un colpo fatale. Anche se era sopravvissuta miracolosamente all’attacco, avrebbe dovuto metterci moltissimo tempo per guarire completamente.


Questo non era ciò che la sua percezione gli stava suggerendo. Non erano passati nemmeno quindici giorni, ma oltre il trenta per cento delle ferite e della vitalità dell’Imperatrice del Drago blu erano guarite.


Allora, nonostante fosse stato sul punto di svenire, aveva chiaramente percepito l’imperatrice sigillare tutto il potere di Mo Beichen nel proprio corpo per salvarlo. Di conseguenza, i suoi organi interni erano stati ridotti a brandelli. Non sarebbe dovuta sopravvivere, figuriamoci riprendersi in modo così rapido.


Poi iniziò a cercare l’energia della luce di cui gli aveva parlato Chi Wuyao, ma naturalmente era troppo tardi. Non ne trovò nemmeno una traccia.


Ritirò la sua percezione divina e chiese direttamente: “Sai nulla dell’energia della luce che ti ha salvato la vita?”


“...So che non proveniva da te.” Disse con uno sguardo indifferente l’imperatrice. Era impossibile capire dal suo tono se era delusa o triste nel sentirlo.


Yun Che rispose: “Eravamo vicini in quel momento. Sai quanto erano pessime le mie condizioni. Sarebbe stato impossibile per me scatenare quel livello di Energia Misteriosa della luce.”


La risposta dell’imperatrice del Drago Blu aveva risposto indirettamente alla sua domanda, ma Yun Che insistette accigliato: “Davvero non sai nulla? Nemmeno un’impressione?”


Gli occhi blu dell’Imperatrice del Drago Blu erano tranquillissimi. “Sei il solo coltivatore a parte Shen Xi che possiede l'Energia Misteriosa della luce e non sono mai stata in stretto contatto con Shen Xi prima. Anche se l’avessi fatto, è impossibile che abbia ricevuto la sua Energia Misteriosa della luce senza rendermi conto che proveniva da lei.”


“Non è stata lei.” Sussurrò Yun Che. “Le ferite che hai subìto erano fatali. Anche se avesse riversato tutto il suo potere in te, sarebbe dovuto essere quasi impossibile per lei salvarti, figuriamoci accelerare il tuo recupero fino a questo punto.”


“Va al di sopra… anche delle mie possibilità.”


Era risaputo che, più il livello dell’energia che ti aveva ferito era superiore, più sarebbe stato difficile per il tuo corpo rimuoverne le tracce e riprendersi. Perfino Yun Che era rimasto privo di sensi per quindici giorni per via delle ferite inflitte da Mo Beichen. Per questo il recupero dell’imperatrice del Drago Blu non aveva nessun senso.


<em>Cosa sta succedendo qui?


Chi l’ha salvata?</em>


“Sei sicuro che è l'Energia Misteriosa della luce ad averti salvato e non qualche tipo di abilità di rigenerazione di una stirpe particolare rimasta dormiente fino ad ora?” Chiese Yun Che.


L’Imperatrice del Drago Blu alzò gli occhi lievemente per poi dire: “La Regina Diabolica può testimoniarlo per me.”


Yun Che rimase in silenzio per molto tempo per poi dire: “In tal caso, l'Energia Misteriosa della luce deve essere apparsa dopo che sono svenuto. È impossibile che mi sia sfuggita altrimenti.”


“Hai quasi esaurito la tua vitalità quando ho perso i sensi, ma la tua coscienza più profonda non si sarebbe dovuta ancora addormentare. Potresti aver conservato alcuni frammenti di coscienza superficiale. Puoi non sapere nulla dell'Energia Misteriosa della luce che ti ha salvato la vita, ma che dire delle anomalie? Hai notato qualcosa fuori dall’ordinario?”


Yun Che non si aspettava nulla di concreto ad essere sinceri. Se ci fosse stato, la regina diabolica l’avrebbe già scoperto. Ma con sua sorpresa, l’imperatrice del Drago Blu non scosse la testa.


Un momento di silenzio dopo, disse lentamente: “Anche se sono sopravvissuta all’attacco, sia la mia mente che la mia anima erano piuttosto confusi durante la prima settimana. È stato solo di recente che mi sono ricordata di qualcosa, o piuttosto qualcuno quando stavo per morire. Se non sbaglio era un profilo bianco.”


“Hai visto una persona?!” Disse d’impulso Yun Che.


“Credo… fosse una donna.” Emozioni indecifrabili incresparono le pupille dell’Imperatrice del Drago Blu. Nemmeno lei poteva trovare le parole per descrivere cos’aveva visto allora. “La donna era di fronte a me, ma per qualche motivo, ho avuto la sensazione che fosse in un piano così diverso che non mi sarei mai potuta avvicinare a lei.”


Questa era la seconda volta che aveva provato questa sensazione.


La prima volta l’aveva sentito quando era stata di fronte alla fessura cremisi ed era stata di fronte all’Imperatrice Diabolica Colpo Celeste Nemesi dei Diavoli.


Non lo rivelò però. Sapeva quanto Yun Che rispettava l’imperatrice diabolica. Se avesse detto che il profilo bianco, qualcosa che poteva essere frutto di un’allucinazione, fosse uguale all'imperatrice diabolica, sarebbe stata una grande mancanza di rispetto nei suoi confronti, anche nel caso in cui non si fosse offeso.


“No.” Rispose senza esitazione l’imperatrice del Drago Blu. “In effetti sono sempre più certa che sia stata un’allucinazione prima che perdessi i sensi.”


“...” Yun Che ci pensò ancora un po’ per poi cambiare argomento: “Non importa. Dimenticati di ciò che ho detto e concentrati su come guarire.”


Era venuto qui principalmente per confermare che l’imperatrice stesse guarendo dalle sue ferite fatali e lo stava facendo. Così allontanò la mano dal suo polso e si girò.


“Addio sua maestà.” Disse l’imperatrice del Drago Blu richiudendo gli occhi. Non si alzò.


Yun Che non se ne andò immediatamente. Chiese: “Non hai nulla da dirmi?”


L’aura dell’imperatrice del Drago Blu era perfettamente calma, così tranquilla da non sollevare un’increspatura: “Grazie per aver perdonato Qi Tianli sua maestà. Così non siamo più in debito l’uno con l’altra. Spero solo che mantenga la tua promessa e la sua compassione. Non sarei contenta se scoprissi che stai solo rimandando la punizione di Qi Tianli.”


La sua dichiarazione era distaccata e quasi offensiva, ma Yun Che non era affatto scontento. Sorrise perfino e disse: “Ci stai rimuginando troppo. Se avessi intenzione di punirlo, non lo avrei perdonato. Non mi piace rimandare le vendette.”


“Inoltre sembri credere che l’abbia fatto per farti un favore, ma devo dire che ti sbagli completamente. Il valore della vita di Qi Tianli non può essere paragonato a quello della mia o della tua vita. Capisci ciò che sto dicendo?”


L’Imperatrice del Drago Blu: “...”


Yun Che continuò: “Quel giorno, tutti, incluso me, sono stati intimiditi dal potere di Mo Beichen. Imperatore Divino o no, è perfettamente naturale scappare dall’attacco finale di un Semidio.”


“Ma non solo hai sfidato i tuoi istinti, la tua prima reazione è stata gettarti di fronte alla morte per salvarmi la vita. Sappiamo entrambi che non hai avuto il tempo di valutare la situazione e capire se salvare la mia vita sarebbe stato un merito abbastanza grande per perdonare Qi Tianli.”


L’Imperatrice del Drago Blu aprì la bocca per dire qualcosa, ma Yun Che la ignorò e continuò: “Molto presto andrò nell’Abisso e non so come finirà il mio viaggio. Se potrò tornare sano e salvo, mi piacerebbe riparlarti un’altra volta.”


L’imperatrice si dimenticò di ciò che stava per dire e spalancò gli occhi scioccata: “Stai andando nell’Abisso?!”


“Se non lo farò, il Caos Primordiale diventerà un eterno abisso.” Rispose con noncuranza Yun Che. “Non preoccuparti. Tornerò a casa. Sarebbe scortese da parte morire così quando ti sei sacrificata per salvare la mia.”


“Prima di tornare però, vorrei che capissi una cosa.”


La sua voce divenne distante mentre si avvicinava all’uscita: “Quando sono diventato imperatore del Caos Primordiale e sei stata nominata mia consorte, chi ha detto che era un titolo falso?”


“Dal momento in cui siamo diventati marito e moglie, non puoi più decidere da sola chi è in debito con chi.”


“...” Il silenzio tornò nella camera da letto e rimase lì per molto tempo.


Tuttavia le increspature incessanti nella pozza suggerivano una storia diversa.


…


Città dell’Imperatore Yun.


Le notizie dell’arrivo inevitabile dell’Abisso e delle ferite dell’imperatore Yun avevano agitato molto la Divina Regione Settentrionale, ma invece di gestire questi affari esterni, Chi Wuyao si era isolata nella sua camera e si era concentrata a guarire la sua anima ferita. Era per questo che stava cercando di determinare ciò che aveva disturbato l’anima dell’Imperatore Diabolico del Nirvana.


Cos’era lo strano artefatto che l’Imperatore Abissale aveva usato per trafiggere l’Abisso?


Aveva la sensazione che fosse la domanda più importante, forse quella più critica in assoluto.


Se l’avessero distrutto, avrebbero potuto impedire che i cittadini dell’Abisso tornassero nel Caos Primordiale?


Fu in quel momento che la porta della sua stanza si aprì. Yun Che entrò con un’espressione calma e composta.


Chi Wuyao si svegliò dalla sua meditazione e gli gettò un’occhiata sorpresa. “Così veloce?”


Yun Che si sedette accanto a lei e disse: “Lo sapevo già, ma i legami sono proprio la morte della determinazione. Stavo cercando di rafforzare la mia risoluzione e finire ogni questione in sospeso, ma ho solo ottenuto l’opposto.”


“Così è il momento di partire.”


I suoi legami, i suoi rimpianti, le sue promesse infrante, i suoi desideri irraggiungibili e le parole che desiderava dire ai suoi cari… poteva solo completarli il giorno in cui fosse tornato.


Avrebbe fatto così. Doveva.


Ormai si era ripreso. Non c’era motivo di temporeggiare ulteriormente.


“Molto bene.” Disse Chi Wuyao annuendo. Poteva sentire le sue emozioni. La sua scelta era un segno che stava maturando lentamente per diventare un vero imperatore.


“La mia anima diabolica si è per lo più ripresa e ho riordinato i ricordi che ho ottenuto da Mo Beichen.” Disse mentre lo fissava: “Ora ti descriverò l’Abisso in generale e informazioni dettagliate riguardo ad alcune figure chiave. Assicurati di memorizzare bene tutto.”


Yun Che annuì impercettibilmente. Un cielo buio e freddo iniziò a coprire i suoi occhi brillanti.
                                


                                



