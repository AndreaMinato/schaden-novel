---
title: Capitolo 1976 - Separazione
pubDate: 2025-03-10T08:57:10.532Z
tags:
    - atg
---


<em>Buon Halloween a tutti!
(Capitolo parzialmente editato),
0 capitoli in coda, 0/10
-Schadenfreude</em>


Paura e incertezza si stavano diffondendo per il Regno degli dei. Il caro prezzo che avevano pagato per eliminare Mo Beichen non aveva rinvigorito o portato pace nelle menti della gente. La parola “Abisso” in particolare stava raggiungendo ogni angolo del Regno degli Dei e stava causando un grande panico, sembrava una piaga inarrestabile. La situazione stava solo peggiorando giorno dopo giorno.


Come se non bastasse, anche la luce celeste del Regno degli Dei si stava offuscando. Nuvole nere aleggiavano nel cielo molto più spesso rispetto a prima e il rumore dei tuoni era diventato costante. La legge celeste per mantenere l’ordine nel Caos Primordiale stava tremando spaventata, come se si stesse disperando per l’imminente fato di questo universo.


La città dell’Imperatore Yun non aveva annunciato nulla a parte il risveglio dell’imperatore e di come Qi Tianli era stato privato dello spirito dopo che l’Imperatrice del Drago Blu aveva implorato loro di risparmiarlo.


I regni stellari stavano pensando ad un modo per affrontare l’Abisso, ma ognuno di loro arrivò alla conclusione che era una situazione disperata. Dopotutto un pioniere, o per dirla più direttamente, una pedina che era stata mandata nel loro universo per capire quanto erano forti, era sufficiente a distruggere l’intero Regno degli Dei. Perfino la sua morte non era stata il risultato dei loro sforzi, ma di vari miracoli accaduti insieme. Non solo, erano state circostanze irripetibili.


Sconfiggere l’Abisso?


Era solo…


…..


Stella Polo Blu, Regno Demoniaco Illusorio, residenza della famiglia Yun.


Yun Che era inginocchiato a terra e stava servendo il tè per Xiao Lie, Mu Feiyan, Yun Qinghong e Mu Yurong.


“Nonno Xiao, nonna Mu, madre, padre…” Yun Che porse i suoi saluti tenendo la testa alta e gli occhi bassi. Non emanava la presenza intimidatoria con cui dominava il Regno degli Dei, provava solo profonda vergogna che sembrava provenire dalla sua anima. “Ho lavorato per tutta la vita per ottenere pace e armonia per noi, e pensavo di esserci finalmente riuscito. Sfortunatamente devo partire di nuovo e farvi preoccupare prima di poter ripagare anche un briciolo dei favori che vi devo. Sono… un figlio indegno.”


“Che’er…” Mu Yurong scosse lievemente la testa. Stava cercando di mantenere la compostezza e sorridere in modo da non fare vedere a Yun Che la sua preoccupazione, ma i suoi occhi si riempirono subito di lacrime e quasi singhiozzò sentendo le sue parole.


Yun Qinghong le accarezzò gentilmente la testa mentre aspettava che Yun Che finisse di servire il tè. Poi si avvicinò a suo figlio e disse sorridendo: “Alzati Che’er.”


Fece alzare Yun Che e lo guardò calorosamente: “Ciò che stai per fare è qualcosa che nessuno ha mai fatto in passato e che nessuno rifarà in futuro. Stai per salvare l’intero universo.”


Spostò lo sguardo in lontananza per poi continuare: “Dal momento in cui hai deciso di iniziare questo viaggio, siamo stati inondati così tanto di gloria che durerà per millenni a venire.”


“Xiao Ying, che è morto per salvarti, e tuo nonno, che ha sacrificato la vita per proteggerti… Sono sicuro che nemmeno loro avrebbero rimpianti dall’aldilà.”


“Esatto.” Mu Feiyan annuì con forza e batté le spalle di Yun Che: “Che’er, sarai tu ad avere grandi difficoltà dopo che entrerai nell’Abisso. Noi invece abbiamo poche cose di cui preoccuparci. Questo è il motivo per cui ti devi preoccupare solo della tua sicurezza.”


Xiao Lie rivelò lentamente un sorriso gentile: “Non sei la persona più puntuale al mondo, ma sei sempre tornato a casa da noi. Sono sicuro che tornerai sano e salvo.”


“Naturalmente.” Yun Che annuì sorridendo. “Non importa quanta strada percorre il viandante, il posto a cui appartiene sarà sempre la sua casa.”


“Tu… devi tornare sano e salvo, va bene fratellone?” Xiao Yun fece un passo avanti stringendo così tanto i pugni che gli stavano tremando le mani. “Mi prenderò cura del nonno, di nostro padre e nostra madre, così non devi preoccuparti di nulla.”


“Mn. Non mi è venuta nemmeno in mente l’idea che tu potessi fallire.” Yun Che rispose con un sorriso. C”hissà, Yongan potrebbe essersi già sposato quando tornerò a casa.”


Xiao Yongan dichiarò con serietà: “Mi hai salvato la vita zio Yun. Lo rimpiangerei per tutta la vita se non potessi essere presente al mio matrimonio. Per questo io e Yongning non ci sposeremo finché non tornerai.”


“Ahah, ben detto.” Yun Che rise. “Allora cercherò di tornare a casa prima, anche solo per accontentarvi non appena possibile.”


“A proposito,” Yun Che cambiò tono all’improvviso. “Dovresti trovare presto una moglie zio. Non voglio tornare a casa e trovare il nonno Mu ancora infuriato perché sei ancora celibe.”


Mentre le sue labbra fremevano, Mu Yubai roteò gli occhi e mormorò debolmente: “Zitto. Dovresti essere più preoccupato per te stesso che per la mia vita sentimentale!”


Le separazioni non erano mai facili e questa separazione in particolare era più straziante delle altre. Qualcuno doveva fare la parte del malvagio, così Chi Wuyao si fece avanti e disse: “È il momento.”


Mu Yurou tremò visibilmente, ma alla fine lasciò la sua stretta salda sul polso di Yun Che finché non si separò pienamente dalla sua manica.


“Vai figlio mio.” Sussurrò Mu Yurou. Agli occhi della maggior parte della gente, era l’impareggiabile imperatore del Caos Primordiale e la sola speranza nel loro universo, ma ai loro occhi era solo un viandante che stava per entrare negli angoli più pericolosi dell’universo. “Non è consigliabile esitare dopo aver fatto una decisione. Avanti, e non guardarti indietro.”


Feng Xian’er lo stava sostenendo gentilmente a fianco. Nonostante i suoi sforzi, non riusciva a smettere di tremare.


Dopo rimasero tutti in silenzio. Si limitarono a guardarlo con decisione.


Cang Yue, Xiao Lingxi, Chu Yuechan, Feng Xue’er, Su Ling’er, Huan Caiyi, Mu Xuanyin, Caizhi, Qianye Ying’er e Yun Wuxin… Yun Che guardò lentamente tutti come se volesse farli rimanere per sempre nel suo cuore.


Non aveva annunciato pubblicamente la sua partenza per l’Abisso. Avrebbe solo destabilizzato ulteriormente il Regno degli Dei.


Non l’aveva detto nemmeno alla Divina Regione Settentrionale. Se l’avesse fatto, milioni di persone sarebbero venute a salutarlo oggi.


Yun Che si girò e diede loro un piccolo saluto. Sembrava volesse dire qualcosa, ma alla fine scelse di rimanere in silenzio e fluttuò nell’aria lentamente.


Si stava chiedendo quando avrebbe rivisto il suo mondo natio.


“Padre…”


Alla fine, Yun Wuxin non poté trattenersi. Le sue parole soffiarono contro la sua schiena come la brezza più dolce.


“Ricordati ciò che mi hai promesso.” Disse con le lacrime agli occhi. “Se non la manterrai, io… non ti perdonerò più.”


“...Mn.” Rispose con tono calmo e determinato Yun Che. Non si guardò indietro.


Il vento soffiò. Viaggiò sempre più lontano fino a raggiungere la fine dell’orizzonte seguito da innumerevoli sguardi.


Poi accadde qualcosa di inaspettato. Un profilo nero lo raggiunse in un istante.


“Permettimi di accompagnarti.”


Era impossibile sapere cosa poteva accadere una volta che lui fosse entrato nell’Abisso. Era il motivo per cui Yun Che aveva intenzione di fare questo viaggio da solo. Non voleva rimanere impantanato dai suoi legami una volta che fosse disceso in quel mondo estraneo. Quando vide lo sguardo cupo e pieno di significato di Chi Wuyao, si trattenne e chiese: “Mi hai letteralmente riversato nel cervello ciò che volevi insegnarmi. Cos’altro desideri dirmi?”


“Ho scoperto qualcosa, beh, sarebbe un’esagerazione. Ho alcune nuove teorie da condividere con te.” Rispose Chi Wuyao.


“Riguarda l’Abisso?” Yun Che divenne subito serio. “Sei riuscita a scoprire altro dai rimasugli dell’anima di mo Beichen?”


“No, non ha niente a che fare con Mo Beichen.” Chi Wuyao fece una domanda che sembrava completamente scollegata dalla loro conversazione. “Hai mai pensato che l’antica guerra tra dei e diavoli sembra strana?”


Yun Che fu colto alla sprovvista: “Cosa intendi esattamente?”


Chi Wuyao rispose: “L’inizio, il processo e la fine.”


Grazie all’anima del Corvo Dorato, della Fenice di Ghiaccio e alle spiegazioni di Jie Yuan, la comprensione di Yun Che dell’antica guerra e di certi eventi passati superava di gran lunga la maggior parte della gente sia in termini di comprensione che di dettagli.


Doveva riguardare in qualche modo l’Abisso se Chi Wuyao aveva scelto di parlarne adesso.


Yun Che rifletté per un momento per poi scuotere la testa: “Dimmelo direttamente.”


Non si erano fermati solo perché stavano facendo una conversazione. Stavano volando velocemente verso il Divino Regno dell’Inizio Assoluto.


“Quando la Dea Ancestrale ha separato il Caos Primordiale nel Mondo dell’Esistenza e dell’Estinzione, si era assicurata che ci fosse un qualche tipo di equilibrio tra i due. Così anche le due razze che erano state create per governare il mondo dell’esistenza, la razza degli dei e dei diavoli, esistevano in equilibrio.”


Il tono di Chi Wuyao era basso e musicale, quasi come se la sua mente fosse tornata ad un passato distante. “Dato che c’era equilibrio tra i due, ha solo senso che anche le razze degli dei e dei diavoli fossero ad un livello simile, no?”


“Anche se fossero capitati dei divari mentre ogni razza faceva i propri rispettivi progressi, i loro punti di partenza sarebbero dovuti essere più o meno gli stessi. Il loro potere generale non sarebbe dovuto essere troppo diverso.”


“La razza degli dei e dei diavoli erano ostili tra di loro fin dai tempi antichi. Questo valeva particolarmente per l’Imperatore Heaven Punishing. Detestava così tanto la razza dei diavoli che voleva soltanto eliminarla dalla faccia della terra.”


“Anche così, le due razze sono rimaste a lungo in pace prima della guerra, questo significa che erano ben consapevoli che il loro potere era più o meno simile, e che una guerra avrebbe causato enormi perdite e danni per entrambe le parti.”


Yun Che alzò le sopracciglia.


Era perché finalmente si era reso conto di cosa intendeva Chi Wuyao.


Se la razza degli dei e dei diavoli erano ad un livello simile, se erano più o meno in equilibrio… allora perché i diavoli erano stati sconfitti così brutalmente durante la guerra?


Non era stata solo una sconfitta minore. Erano stati surclassati al punto da dover ricorrere ad un metodo impensabile!


Chi Wuyao continuò: “In seguito, l’imperatrice diabolica Colpo Celeste Nemesi dei Diavoli, Jie Yuan, è stata ingannata dall’imperatore divino Heaven Punishing, Mo E, ed è stata lanciata fuori dal Caos Primordiale, facendo perdere un’imperatrice diabolica alla razza dei diavoli.”


“Non molto tempo dopo, il Dio della Creazione degli Elementi è entrato in conflitto con Mo E. Alla fine della battaglia, ha cambiato il suo titolo e si è isolato dal resto del mondo.”


“Poi Mo E è morto prima del previsto perché ha usato troppe volte la spada ancestrale.”


“Così due dei quattro Dei della Creazione sono morti così. Uno di loro è perito e l’altro si è isolato dal resto del mondo, lasciando solo la Dea della Creazione della Vita, Li Suo, e il Dio della Creazione dell’Ordine, Xi Ke.”


“Nonostante avesse perso l’imperatrice diabolica Colpo Celeste Nemesi dei Diavoli, la razza dei diavoli aveva ancora l’imperatore diabolico Original Darkness, quello del Nirvana e Nine Fiend.”


“Dopo che Mo E è perito e il Dio Malvagio è andato in isolamento, la razza dei diavoli ha lanciato un attacco improvviso. L’Imperatore Diabolico Nine Fiend ha trapassato numerose dimensioni per discendere nel Palazzo Divino della Vita e ha ucciso la Dea della Creazione Li Suo con il suo veleno.”


“In altre parole, dopo che le due razze sono entrate in pieno conflitto, la razza dei diavoli aveva ancora tre imperatori diabolici, mentre quella degli dei aveva solo il Dio della Creazione dell’Ordine, Xi Ke.”


“È quasi impossibile superare il divario tra stadi. Considerando quanto è vasto il divario di potere ai livelli più alti, la razza dei diavoli avrebbe dovuto annientare facilmente il nemico. Tuttavia sappiamo entrambi che sono stati sconfitti e hanno sciolto il sigillo della Ruota dell’Infante Malvagio, e questo ha posto fine all’era degli dei e dei diavoli.”


Yun Che rimase di nuovo sorpreso mentre ripensava alle antiche note che aveva studiato quando era nel regno del Dio Drago. Allora tutto ciò a cui poteva pensare era a quell’antico passato inimmaginabile e terrificante. Ma ora che Chi Wuyao aveva menzionato di nuovo l’argomento sotto questa nuova luce, si rese conto che la storia era piena di contraddizioni e incongruenze.


Chi Wuyao si girò verso di lui: “Hai letto le antiche note del Dio Drago. Ricordi ancora cos’ha condotto alla sconfitta la razza dei diavoli?”


Yun Che rispose immediatamente: “Mentre le due razze stavano combattendo, il Dio della Creazione dell’Ordine, Xi Ke, ha usato sé stesso come esca per intrappolare l’imperatore diabolico Original Darkness, Nine Fiend e quello del Nirvana nel regno dei mille livelli della Perla dell’Eternità.”


Nel regno dei mille livelli, il tempo passava mille volte più lentamente del solito.


Non solo, l’effetto era durato finché l’Infante Malvagio non aveva preso controllo della Perla del Veleno Celeste e aveva scatenato le Miriadi di Tribolazioni su tutto il Caos Primordiale.


I tre imperatori diabolici avrebbero annientato completamente il Dio della Creazione se avessero lottato normalmente, ma visto che erano rimasti intrappolati, il vantaggio della razza dei diavoli era stato completamente annullato.


Inoltre, centinaia di diavoli e Jie Yuan stessa erano stati esiliati dal Caos Primordiale. Di conseguenza, il loro potere combattivo era stato di gran lunga inferiore a quello degli dei senza i loro imperatori diabolici. Di conseguenza avevano continuato a perdere.


Quando i tre imperatori diabolici erano scappati, le Miriadi di Tribolazioni avevano già sepolto l’intero universo in un abisso mortale.


“Esatto.” Chi Wuyao annuì lentamente, “e qui c’è una contraddizione ancora più grande.”
                                


                                



