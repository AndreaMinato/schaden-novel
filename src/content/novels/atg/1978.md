---
title: Capitolo 1978 - Anima, Caduta
pubDate: 2025-03-10T08:57:10.533Z
tags:
    - atg
---


<em>(Capitolo parzialmente editato),
0 capitoli in coda, 0/10
-Schadenfreude</em>


Il mondo diventò grigio quando entrarono nel Regno Divino dell’Inizio Assoluto.


Era passato poco tempo dalla battaglia contro Mo Beichen, così c’erano ancora segni della battaglia. Il purgatorio creato da Huo Poyun con le sue fiamme del Corvo Dorato in particolare avevano lasciato un marchio inamovibile in questo mondo grigiastro. Da lontano, sembrava che qualcosa avesse dato un pugno che aveva percorso tutto questo mondo.


Un uomo aveva sacrificato sé stesso e il futuro del Mare Profondo.


Un altro si era bruciato al punto da non avere un futuro nemmeno nella morte.


Come avrebbe potuto deluderli?


“Fratellone Yun Che!”


All’improvviso una voce dolce lo chiamò frettolosamente. Yun Che si fermò subito e si girò. Presto una donna adorabile con un vestito blu fantastico arrivò. Erano le due donne che non erano apparse durante l’addio, Shui Meiyin e Cang Shuhe.




Chi Wuyao sorrise: “Sembra che alla fine ci siano riuscite.”


Yun Che mostrò un po’ di sorpresa dallo sguardo. Le chiamò: “Meiyin, Shu He.”


Shui Meiyin stava ansimando un po’. Era chiaro che fosse volata qui a gran velocità invece che usare la Spina dell’Universo.


Quando Meiyin si avvicinò, sporse le mani e gli presentò due oggetti che brillavano di rosso. Le loro luci erano deboli, ma riconobbe comunque il colore unico della Spina dell'Universo.


“Cosa sono questi?” Chiese Yun Che.


“È un nucleo di una formazione spaziale e una pietra divina spaziale percorse dal potere della Spina dell’Universo.” Shui Meiyin sembrava che stesse trattenendo a stento le lacrime. Chiaramente stava facendo del suo meglio per nascondere la sua preoccupazione, la paura e la riluttanza a separarsi da lui. “Impianta il nucleo della formazione del mondo in qualsiasi posizione e potrai usare questa pietra divina del mondo per creare una formazione dimensionale e teletrasportarti lì.”


“Tuttavia il nucleo della formazione del mondo non potrà essere mosso una volta impiantato. Non siamo nemmeno riuscite ad imprimere troppo potere nella pietra divina del mondo. Detto questo, sono sicura che il fratellone Yun Che avrà molti modi per recuperare potere spaziale dall’altra parte.”


“Inoltre,” Shui Meiyin aggiunse frettolosamente, “c’è un limite di distanza di teletrasporto sconosciuto tra il nucleo della formazione e la pietra divina del mondo. Se lo superi, non potrai connettere un tunnel spaziale e riteletrasportarti nel nucleo della formazione del mondo. Ho detto sconosciuto perché le leggi spaziali dell’Abisso devono essere molto più grandi di quelle del nostro universo. Il solo modo per capire il suo vero limite dall’altra parte è determinarlo da te.”


Yun Che accettò il nucleo della formazione e la pietra divina del mondo con la massima delicatezza.


Era ben consapevole che la Spina dell’Universo aveva quasi esaurito il suo potere dopo quella tribolazione causata da Mo Beichen.


Doveva essere costato moltissimo a Meiyin creare questi oggetti usando un artefatto esausto.


In effetti, aveva investito un’incredibile quantità di potere e di cristalli divini per farlo. La Spina dell’Universo ora non dava più risposte e nemmeno Meiyin, la sua proprietaria, sapeva se si sarebbe risvegliata.


Dopo Cang Shuhe si fece avanti e gli diede un anello color blu acqua.


“Questo anello è imbevuto da uno speciale spazio del Mare Profondo. A meno che non venga distrutto, non devi preoccuparti che l’oggetto che contiene marcisca.”


Mentre Yun Che afferrava gentilmente l’anello, Cang Shuhe si ritirò e lo fissò con uno sguardo che assomigliava ad un lago stellato. “Shuhe non è preoccupata perché sa che suo marito tornerà sano e salvo. Ma se incontrerai mai una situazione difficile, ti consiglio di ricordarti del consiglio che ti ho dato quel giorno. Potrebbe esserti un po’ d’aiuto.”


“Sì. Non me lo sono dimenticato.”


Dopo aver dato addio a Shui Meiyin e a Cang Shuhe, Yun Che e Chi Wuyao ripresero il loro viaggio e si avvicinarono lentamente all’Abisso del Nulla. Alla fine arrivarono in una terra piena di fenditure. Erano state tutte create da spade.


Al centro della terra dei marchi giaceva una sola tomba e di fronte ad essa era inginocchiata una donna dall’aspetto appariscente con un abito bianco. Da lontano, Yun Che aveva la sensazione di stare guardando un antico dipinto così splendido da mettere in ombra ogni altro colore.


Yun Che posò lo sguardo sulla donna per un momento, ma poi passò oltre senza disturbarla.


Solo quando il suo profilo scomparì all’orizzonte che Jun Xilei alzò la testa e volse lo sguardo nella direzione in cui era andato.


I marchi delle spade furono i suoi unici testimoni mentre mormorava:


“Terrò compagnia al maestro fino al giorno del tuo ritorno.”


“Per questo… devi tornare ad ogni costo.”


…


Abisso del Nulla.


Dopo un lungo, lungo periodo di mutazione, ciò che un tempo consumava ogni cosa adesso era diventato l’unico passaggio che connetteva due universi separati.


“Lascio tutto a te.”


Al confine dell’abisso, lo sguardo di Yun Che diventò cupo e torbido mentre esaminava lo spazio vuoto sotto i suoi piedi…


“Mostra al regno degli Spiriti del Legno la più grande benevolenza e fai sapere al mondo del sacrificio di He Ling. È l’onore che la sua razza si è meritata.”


Chi Wuyao promise: “Non ti devi preoccupare di nulla qui.”


“Bene. E manterrò anche le mie tre promesse.” Yun Che abbassò lentamente lo sguardo. “Ora partirò.”


Si sporse in avanti. Stava per cadere verso il buco che assomigliava alle fauci di un diavolo divino quando all’improvviso sentì un grande calore e morbidezza dietro di lui. Chi Wuyao lo aveva abbracciato e lo stava stringendo lentamente.


Yun Che smise di sporgersi in avanti e sospirò lentamente.


Nessuno dei due disse una parola perché non era necessario.


Chi Wuyao alzò lentamente le braccia e iniziò ad accarezzare il volto di Yun Che, le sue dita sfioravano i suoi lineamenti quasi come se stesse cercando di farli rimanere impressi un’ultima volta nel suo cuore.


Toccò le sue labbra, il suo naso, i suoi occhi e alla fine la sua fronte.


All’improvviso qualcosa brillò da dietro le pupille di Chi Wuyao. In un istante, i suoi occhi divennero neri e senza fondo come un abisso eterno.


Yun Che spalancò gli occhi: “Tu!”


Poté solo fare questo però. Figuriamoci muovere un muscolo, non riuscì nemmeno a parlare.


Era perché l’anima diabolica del Nirvana di Chi Wuyao stava entrando lentamente nel suo mare spirituale.


Aveva capito subito cosa stava pianificando Chi Wuyao. Non voleva fare altro che fermarla, ma non solo non osò resistere, ma cercò di reprimere il tumulto nel suo mare spirituale.


Era perché qualsiasi resistenza avrebbe potuto danneggiare le radici dello spirito di Chi Wuyao. Il solo modo per proteggerla era accettare il suo “dono” senza opporre resistenza.


Ora poteva letteralmente sentire l’anima diabolica dell’Imperatore del Nirvana nel suo spirito. Veniva estratta lentamente dall’anima di Chi Wuyao e inserita nel suo mare spirituale. Dieci per cento… venti per cento… cinquanta per cento… settanta per cento…


Le labbra di Yun Che tremavano incontrollabilmente come se stese per urlare contro la regina diabolica, ma lei non si fermò comunque. Il suo volto era sfigurato da un incredibile dolore.


Chi Wuyao si fermò solo quando inserì l’ottanta per cento della sua anima diabolica dell’Imperatore del Nirvana nel mare spirituale di Yun Che.


Quando la luce diabolica negli occhi di Chi Wuyao si spense, Yun Che si girò come un fulmine e la prese al volo prima che cadesse. Mentre lo faceva, Chi Wuyao si ricompose in modo che lui non notasse il suo dolore. Però non poteva nascondere il suo colorito mortalmente pallido.


“Sei impazzita?!” Yun Che ringhiò.


L’anima dell’Imperatore del Nirvana era, senza esagerazioni, il più grande tesoro di Chi Wuyao. Era il motivo per cui era diventata la regina diabolica ed era il nucleo della sua stessa esistenza. Tuttavia aveva trasferito l’ottanta per cento di quel nucleo nel suo spirito.


“...”


Molto tempo dopo, Chi Wuyao finalmente riuscì a radunare abbastanza energia per uscire dall’abbraccio di Yun Che. Mentre gli mostrava un sorriso seducente che lo trapassò come il coltello più tagliente al mondo, disse: “Ho Xuanyin, Qianying, Yan Wu e gli altri. Se la caveranno senza il mio potere, e non te l’ho nemmeno dato tutto.”


“Ma tu non avrai nessuno su cui contare dall’altra parte, e la tua sicurezza e il tuo dovere sono degni di ogni sacrificio!”


La luce diabolica nei suoi occhi era ancora presente, ma era molto più debole rispetto a prima.


Yun Che aprì la bocca, ma alla fine non le ordinò di riprendersi l’anima dell’Imperatore Diabolico del Nirvana. Questo perché sapeva che nessuno avrebbe potuto farle cambiare idea una volta che aveva deciso.


Chi Wuyao continuò: “Sono la sola che è stata riconosciuta dall’anima dell’Imperatore Diabolico del Nirvana e non è compatibile con il tuo spirito. Per questo non sarai capace di usarla.”


“Tuttavia, l’ho trasferita volontariamente, così non ti darà nessun problema… a meno che tu non attivi il suo potere.”


“Cosa succederà… se l’attivassi?” Chiese Yun Che.


“Sarà come un dio diabolico destato dal suo sonno.” Descrisse con semplicità, ma succintamente Chi Wuyao.


“Puoi attivare il suo potere solo una volta però. Potrebbe essere… l’ultima dimostrazione dell’ira dell’imperatore diabolico del Nirvana in questo mondo.”


Yun Che ne fu scioccato. Praticamente Chi Wuyao gli stava dicendo che l’anima sarebbe scomparsa per sempre se ne avesse attivato il potere.


Un contrattacco spirituale costituito dall’ottanta per cento dell’anima dell’Imperatore Diabolico del Nirvana… nemmeno Chi Wuyao stessa sapeva quanto sarebbe stato potente.


“...Molto bene.” Yun Che annuì con solennità. “Prometto che non mi metterò così tanto in pericolo da essere costretto a fare l’impensabile. Prometto di restituirti l’anima dell’Imperatore Diabolico del Nirvana intatta com’è.”


Chi Wuyao scosse la testa sorridendo, ma non disse nulla. Sia la sua espressione che il suo sguardo stavano comunicando che la sua sicurezza valeva diecimila anime dell’imperatore diabolico del Nirvana.


“Dovresti partire ora.” Chi Wuyao accarezzò le spalle di Yun Che. “Prima partirai, prima tornerai a casa, vero?”


“Sei l’uomo che ho scelto. Non sei destinato a morire qui.”


Lo spinse e lui cadde nell’Abisso.


Chi Wuyao svanì dai suoi occhi e così ogni colore nel mondo. Precipitò nel mondo sotto.


Ci volle solo un istante ad inghiottirlo per la foschia grigiastra. Perfino la sua aura era sparita senza lasciare traccia.


Nel momento in cui Yun Che svanì dal suo mondo in ogni senso della parola, Chi Wuyao ebbe la sensazione che qualcuno le avesse infilzato il suo cuore e cadde in ginocchio. Solo dopo molto tempo il suo sguardo riprese la lucidità.


Tutti si stavano comportando come se non fossero preoccupati, ma in realtà nessuno di loro era stato sereno, affatto.


Poteva essere l’impareggiabile imperatore Yun in questo mondo, ma dall’altra parte, il minimo passo falso avrebbe potuto dannarlo per l’eternità.


Non sapevano nemmeno se sarebbe potuto sopravvivere alla caduta nell’Abisso.


Molte ore dopo, Chi Wuyao finalmente si alzò e se ne andò.


Le nove streghe la stavano già aspettando all’entrata del Regno Divino dell’Inizio Assoluto. Visto che erano le donne che capivano di più Chi Wuyao, sapevano meglio di chiunque altro che la responsabilità dell’intero universo ora era ricaduta sulle spalle della loro maestra.


L’espressione di Chi Wuyao sembrava la stessa di sempre. Le streghe non si immaginavano che la sua anima dell’Imperatore Diabolico del Nirvana avesse subito un danno senza precedenti.


Senza sprecare un solo respiro, Chi Wuyao ordinò: “Chanyi, ordina a Yan Wu e a Fen Daoqi di mandare un esercito per bloccare l’Abisso del Nulla. Nessuno, nemmeno un insetto potrà avvicinarsi finché l’Imperatore Yun non tornerà!”


“E ricordate, è una questione di vita o di morte per l’Imperatore Yun. Non tollererò nemmeno un errore!”


Ora l’Abisso non aveva idea dell’attuale stato del Caos Primordiale. Questo era uno dei pochi vantaggi che aveva Yun Che contro l’Abisso.


Ma se un Divine Master fosse caduto nell’Abisso del Nulla durante questo periodo di tempo e fosse stato abbastanza fortunato da raggiungere l’altra parte…


Poteva essere un’eventualità improbabile, ma era una possibilità da cui Chi Wuyao doveva proteggersi.


Pensando a questo, poteva solo incaricare abitanti della Divina Regione Settentrionale di proteggere questo posto.


“Sì sua maestà.” Rispose con solennità Nanhuang Chanyi.


“Ah, ma non disturbate la nostra piccola Regina della Spada.” Il tono di Chi Wuyao si addolcì un po’. “Sarà la sua protettrice più leale.”


“Qing Yin, Lan Yan, Yu Wu.” Chi Wuyao scorse con lo sguardo le altre tre streghe. “A partire da ora, abbandonerete ogni attività e tornerete nella Divina Regione Settentrionale. Farete del vostro meglio a cercare ogni traccia di note dell’antica era per i regni stellari. Voglio antichi testi, iscrizioni, marchi diabolici… tutto, non importa quanto sia insignificante o non autentico!”


Le tre streghe sembravano proprio sorprese. Quando Chi Wuyao le aveva chiamate, avevano pensato che il compito che stavano per ricevere sarebbe stato della massima importanza. Non riuscivano a capire come fosse importante cercare antiche reliquie e note per l’universo.


Anche se erano confuse, non questionarono l’ordine di Chi Wuyao. Riconobbero velocemente il suo ordine e se ne andarono.


Così l’Imperatore Yun non era più nel Caos Primordiale e la Regina Diabolica era diventata l’unica vera sovrana rimasta in questo universo.


Quando il polverone si sarebbe calmato, sarebbe stato l’Abisso a vincere o…
                                


                                



