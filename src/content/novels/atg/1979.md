---
title: Capitolo 1979 - Wuyi, Wuqing
pubDate: 2025-03-10T08:57:10.533Z
tags:
    - atg
---


<em>(Capitolo parzialmente editato),
0 capitoli in coda, 0/10
-Schadenfreude</em>


Stava precipitando rapidamente, ma non emetteva alcun suono.


Il potere dell’Estinzione lo stava schiacciando da ogni lato e stava tentando di ridurlo in polvere.


I ricordi che aveva ereditato da Jie Yuan non si rivelarono menzogneri però. Il potere dell’Estinzione che un tempo era stato abbastanza potente da annientare perfino un Vero Dio non poteva più danneggiarlo.


La Dea Ancestrale aveva separato il potere dell’Estinzione da quello dell’Esistenza quando aveva creato l’universo, ma il deterioramento delle sue leggi e il passare del tempo lo avevano indebolito di netto.


Questo era il motivo per cui Yun Che non era stato mai preoccupato dal potere dell’Estinzione. No, temeva la forza traente che era un miliardo di volte più intensa.


Nell’istante in cui cadde nell’Abisso del Nulla, ebbe la sensazione che il suo corpo fosse diventato un miliardo di volte più pesante rispetto al normale. Stava cadendo ad una velocità che non aveva mai sperimentato in tutta la sua vita.


Incanalò istintivamente la sua Energia Misteriosa e cercò di resistere, ma il potere che era praticamente invincibile nel Caos Primordiale poté solo rallentare di un po’ la sua discesa anche al massimo della sua forza. Non poteva smettere di cadere nemmeno se avesse voluto.


Inoltre la forza traente stava aumentando via via che cadeva. Ebbe la sensazione di venire trascinato in un abisso nero come la pece senza ritorno da innumerevoli divinità diaboliche.


Anche se aveva fatto questa esperienza una volta tramite il frammento spirituale lasciato da JIe Yuan, non era meno terrificante sentirlo con la sua carne e il suo sangue.


Sapeva che questa forza sarebbe arrivata ad un livello tale per cui perfino Jie Yuan aveva dovuto fermarsi, altrimenti avrebbe rischiato di non poter più tornare in superficie.


Per un milione di anni, tutto ciò che era caduto nell’Abisso del Nulla, sia vivo che morto, era sparito per sempre. Non c’erano mai state eccezioni.


A quanto pareva non era per il potere dell’Estinzione. Era per questa forza traente irresistibile.


Probabilmente era dovuta alle leggi residue stabilite dalla Dea Ancestrale, quelle che non erano state ancora distrutte con il passare degli anni.


Per questo nemmeno i Veri Dei nel fondo avrebbero potuto resistervi.


Il suo intero corpo gli faceva male come se fosse stato tagliato da mille lame. Fu costretto a fare circolare la sua energia per proteggersi.


L’Abisso del Nulla era privo di luce, suoni e materia. Perfino la sua coscienza e il passaggio del tempo stesso sembrarono confondersi in questo spazio indescrivibile.


La forza traente stava ancora aumentando rapidamente. Anche il potere dell’Estinzione stava crescendo. Lentamente, vortici iniziarono ad apparire nello spazio già caotico e lacerarono incessantemente il corpo di Yun Che.


In seguito, perfino i vortici svanirono completamente e furono rimpiazzati da uno spazio annientato. Un numero inimmaginabile di frammenti spaziali si distorcevano incessantemente nell’Abisso del Nulla, avrebbero distrutto tutto ciò che esisteva fino all’eternità.


Era così devastante che chiunque al di sotto del Divine Master sarebbe stato fatto a brandelli in pochi secondi.


Ogni pollice del corpo di Yun Che si stava squarciando, si stava rigenerando, per poi rilacerarsi durante la caduta, ma la sua mente era rimasta perfettamente calma. Gradualmente sbloccò altre Porte e incanalò più Energia Misteriosa per proteggersi usando la barriera del Dio Malvagio. Tuttavia si stava preoccupando.


Il potere dell’Estinzione, la forza traente e queste devastanti tempeste spaziali…


Xia Qingyue era rimasta gravemente ferita quando era caduta nell’Abisso del Nulla. Aveva quasi esaurito le energie allora.


Era stato davvero possibile per lei sopravvivere alla caduta in quelle condizioni?


Quante possibilità c’erano? Il dieci per cento? L’un per cento? O…


Si morse di colpo la lingua e scacciò questi pensieri inutili dalla mente. Mentre si teneva più sveglio possibile, continuò ad usare sempre più Energia Misteriosa fino ad arrivare al suo limite assoluto.


L’intensità della forza traente aveva già superato la sua immaginazione. Aveva abbandonato qualunque idea di poter opporre resistenza. Mentre le tempeste spaziali continuavano a crescere d’intensità, anche i frammenti spaziali si erano trasformati in polvere dello spazio letale.


Sorprendentemente, non proprio, ma comunque sorprendente, era il potere dell’Estinzione a stare crescendo con la lentezza di una lumaca.


Il passare del tempo era diventato davvero confuso a questo punto. Potevano essere trascorse ore, giorni o anche anni da quando era entrato nell’Abisso del Nulla.


Il suo corpo era lacerato, ma non c’era sangue perché le perle cremisi erano state annientate ancora prima di avere il tempo di riversarsi fuori dalle ferite. I suoi organi interni erano rimasti danneggiati e la sua anima era agitata come un mare in piena.


All’improvviso fu colto da un terribile presagio. Un secondo dopo, il dolore era aumentato decine di volte. Ebbe la sensazione che mille ghigliottine stessero facendo a pezzi il suo corpo.


Dato che aveva fatto del suo meglio per rimanere cosciente durante il viaggio, poteva capire che era stato trascinato in un buco nero spaziale.


Yun Che chiuse gli occhi e rimase in silenzio.


Doveva affrontare l’intero Abisso da solo per salvare la sua terra natia e questo era solo il primo passo.


Era l’imperatore di un universo e l’erede del potere del Dio Malvagio e dell’Imperatrice Diabolica Colpo Celeste Nemesi dei Diavoli. Era la loro unica speranza!


Per questo non poteva fallire qui! Non poteva!


Attivò Hell Monarch e fece divampare la sua Energia Misteriosa. Fiamme nere come la pece ruggirono all’istante fuori dai suoi pori.


Nonostante la protezione del fuoco diabolico, il suo corpo fu quasi strappato a metà dal buco nero spaziale.


Alla fine fu scaraventato fuori dal buco nero, ma la sua misera era appena iniziata. Prima ancora di tirare un sospiro di sollievo, fu risucchiato in un altro buco nero.


Ogni volta che veniva risucchiato e scaraventato fuori da un buco nero, aveva la sensazione di venire travolto completamente. Come una foglia morta abbastanza sfortunata da venire investita da una tempesta, il suo corpo e la sua anima furono annientati più volte dall’ambiente esterno.


Alla fine, dopo essere stato scaraventato fuori da un buco nero per chissà quante volte, il suo mondo si offuscò con un ronzio e la sua coscienza sprofondò completamente nell’oscurità.


…..


In uno spazio sconosciuto.


Il cielo era grigio scuro e i templi sotto erano ancora più cupi. Ogni pollice di questo posto era avvolto da un’atmosfera opprimente e buia. Chiunque fosse entrato qui avrebbe avuto la sensazione di venire soffocato da un diavolo dalle dita gelide.


Ma nessuno avrebbe osato avvicinarsi. Dopotutto era la dimora di un dio.


All’improvviso un rumore disturbò il silenzio. Era tenue, ma incredibilmente chiaro a causa dell’ambiente opprimente. Poi le porte e le barriere del tempio si aprirono per rivelare una splendida donna. Durò solo un istante però. La barriera si richiuse immediatamente e sommerse il mondo in un’oscurità opprimente. Il temporaneo sollievo di prima era sembrato solo un sogno.


Una pressione indescrivibile stava tenendo tutto fermo come la morte. Nemmeno l’aria o gli elementi si stavano muovendo. In questo tipo di ambiente, i passi leggeri della donna sembravano battere con forza sui cuori della gente o squarciare l’anima.


La donna alla fine si fermò. Nell’oscurità, si inginocchiò e disse: “Porgo i miei rispetti, Madre.”


<em>Buzz!!</em>




Un angolo dello spazio si squarciò all’improvviso. Un’aura invisibile si manifestò dal nulla e discese violentemente sulla donna.


La donna tremò visibilmente sotto la pressione, ma si controllò velocemente e lasciò che l’aura terrificante invadesse le sue Vene Misteriose.


“Umpf!” Uno sbuffo freddo che in qualche modo oscurò ancora di più lo spazio squarciò l’aria. “Finalmente hai smesso di deludermi. In effetti i tuoi progressi hanno superato un po’ le mie aspettative.”


La voce imperiosa apparteneva ad una donna. Le sue parole erano complimenti, ma il suo tono era freddo e la sua voce roca. Per qualche motivo, ogni parola che pronunciava sembrava un coltello avvelenato che infilzava le orecchie e il cuore, e che poi si sarebbe girato fino a provocare un dolore devastante.


La donna sul pavimento si inchinò profondamente: “Wuyi <em>Nota traduzione: Wuyi = senza ricordi</em> non oserebbe mancarle di rispetto, Madre.”


La voce roca disse di nuovo: “Sei molto meglio di quella spazzatura, Wuqing. Varrebbe la pena di distruggerla per te.”


All’improvviso la sua voce già terrificante diventò ancora più sinistra. “È quasi il momento di recarsi di nuovo nelle Terre Pure. Non mi deluderai quando incontreremo quel sacco d’ossa!”


Ogni parola che pronunciava traboccava d’odio profondo. Sembrava che ogni creatura vivente fosse la sua nemesi.


Il “sacco d’ossa” a cui si stava riferendo era il Monarca Abissale in persona. Era la sola nell’intero Abisso ad osare chiamarlo così.


“Sì Madre.” La donna di nome Wuyi rispose in modo sottomesso.


“Tutti i sei Regni Divini hanno trovato i loro eredi divini, e pensare che cinque su sette sarebbero stati maschi! Aspetto ancora peggiore, quella ragazza della Distruzione Celeste è solo un rifiuto inutile che ha solo essenza divina! Quanto è triste! Deplorevole! Ridicolo!”


“Ricorda questo Wuyi. Ogni uomo in questo mondo, incluso quel sacco d’ossa, il Monarca Abissale, è uno sporco animale! Quando raggiungerai la Terra Pura e incontrerai quei cinque schifosi, devi schiacciarli e mostrare loro quanto sono insignificanti i loro cosiddetti titoli!”


“Se fallirai, ti getterò nelle fosse della dannazione divina dove verrai infilzata da diecimila ossa per un secolo!”


La donna rimasta calma e composta nonostante la minaccia. Figuriamoci paura e trepidazione, dalla sua voce non trapelò nemmeno un briciolo di risentimento mentre diceva: “Non c’è un crimine più grande che deluderla Madre. Che venga punita diecimila volte se fallirò!”


Il nome della fossa non rendeva l’idea di quanto fosse orribile la punizione, ma la donna aveva promesso di essere disposta a venire punita diecimila volte se avesse deluso la “Madre”.


Era risoluta al punto da essere inquietante.


Sembrava davvero credere che deludere la “Madre” fosse il crimine più grande nell’intero universo.


“Bene.”


Era solo una parola, ma era il più grande complimento che si potesse ricevere dalla “Madre”. Solo chi è crudele con sé stesso può essere crudele con gli altri. Sei già meglio di Wuqing sotto questo aspetto. Ma cosa mi aspettavo? I rifiuti rimarranno sempre tali. Umpf.”


La donna accettò: “I rifiuti non dovrebbero rovinare l’umore della Madre.”


Wuyi sembrava priva di emozione. La “Madre” era la sua unica fede in questo mondo.


“Ben detto. Sarà il tuo compito del giorno.”


“Uccidi quel rifiuto e falla sparire dalla mia vista.”


L’ordine era crudele e un po’ sadistico. Sembrava che la persona che aveva appena ordinato di uccidere non fosse un Erede Divino che aveva cresciuto per mille anni, ma letteralmente della spazzatura che poteva rimuovere da un momento all’altro.


Così Wuyi lasciò il tempio. Quando uscì dalla porta, sembrò essere entrata in un mondo completamente diverso.


Passeggiò lentamente per le strade. I suoi capelli neri e il suo abito erano semplici, ma puliti.


Il cielo grigio sembrava sul punto di collassare da un momento all’altro. Era così opprimente da offuscare la mente di chi lo guardava.


Wuyi al momento stava attraversando il Dominio di un Vero Dio, ma sembrava più un inferno. Ogni passo che faceva raggelava l’anima.


In una sala in rovina, due vecchie con dei marchi neri sui volti si inchinarono di fronte a Wuyi: “Signora.”


Lei non rispose. Mentre continuava ad avanzare, le porte si aprirono per rivelare le rovine dentro.


Tra la foschia grigia c’era una donna dai capelli scompigliati e lo sguardo così cupo da essere quasi privo di luce.


Il suo viso era mortalmente pallido, di un bianco cadaverico. Era impensabile che sorta di disperazione e dolore stesse sopportando visto il suo aspetto.


“Shen… Wu… Yi…”


La donna mormorò lentamente il nome di Wuyi. Non mostrò sorpresa, né supplica, nemmeno risentimento. C’era solo un torpore straziante.


Era viva, ma sembrava fosse già morta.


<em>Bang!</em>


Le porte si chiusero dietro Wuyi e la isolarono dall’esterno. Poi lei alzò una mano ed evocò una sfera di luce misteriosa che illuminò ogni angolo della stanza.


“Shen Wuying, sono avanzata di nuovo di livello.” Disse mentre guardava con sdegno la donna quasi morta. “Dovrebbe essere l’ultima prova che hai bisogno di sapere per capire quanto è stata saggia la scelta della Madre.”


“Eheh.” Shen Wuqing rispose con una fredda risata miserabile. “Che importa se sei diecimila volte meglio di me? Avrebbe potuto solo rimuovermi dalla mia posizione. Non doveva distruggere la mia Energia Misteriosa o umiliarmi così!”


Il nome della donna era Shen Wuqing, ma nessuno lo avrebbe creduto se l’avesse vista adesso.


Shen Wuqing era il nome dell’Erede Divina del regno Divino Notte Eterna!


Era la Figlia Divina del regno e in futuro sarebbe diventata una suprema Vera Dea!


O piuttosto, un tempo ne aveva avuto il potenziale.


Oggi, la Figlia Divina di Notte Eterna era una donna di nome Shen Wuyi.


A causa della sua rivale, la Madre non aveva solo tolto il titolo a Shen Wuqing, aveva anche distrutto la sua coltivazione, le aveva spaccato le gambe, troncato ogni Vene Misteriose nel suo corpo e l’aveva gettata in questa sala abbandonata piena di polvere abissale. Voleva che Wuqing morisse lentamente mentre veniva torturata dalla polvere abissale.


In una sola notte, la Figlia Divina che tutti avevano stimato era stata ridotta ad un’invalida che attendeva la morte.
                                


                                



