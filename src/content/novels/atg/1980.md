---
title: Capitolo 1980 - La nuvola cade nell’Abisso
pubDate: 2025-03-10T08:57:10.533Z
tags:
    - atg
---


<em>(Capitolo parzialmente editato),
0 capitoli in coda, 0/10
-Schadenfreude</em>


In risposta, Shen Wuyi disse solo: “Sei stata tu a non essere riuscita ad avanzare allo stadio Divine Extinction nonostante i mille anni di investimenti che scorrono nelle tue vene. Sei diventata la zimbella di tutti i regni.”


“Avresti dovuto sapere cosa sarebbe successo dal momento in cui hai deluso la Madre e hai macchiato la sua reputazione, ma… non è la sola cosa che hai fatto, vero? Credi davvero che la Madre non sapesse del tuo rapporto segreto con quel rifiuto?”


“Semmai dovresti essere grata che la Madre non abbia annientato la tua intera famiglia!”


Ci volle molto tempo per Shen Wuqing per ricomporsi. Quando rialzò lo sguardo, fissò Shen Wuyi negli occhi per un secondo… due secondi… tre secondi… e ancora non trovò traccia d’emozione nella sua espressione.


Come potevano essere così simili a quegli occhi che temeva e odiava di più?


“È un mostro.” Shen Wuqing sussurrò. “Solo perché è stata ferita da un uomo, ha deciso che ogni uomo al mondo dev’essere un cane. Solo perché non avrebbe più rivisto la luce del giorno, ha deciso che l’intero mondo merita il suo odio!”


“Non credere di essere esclusa da quell’odio!”


La sua voce divenne acuta e dura.


“Ero la Figlia Divina che aveva scelto! Ero la sua aiutante più intima! Ma solo perché sei arrivata tu, sono stata gettata via come spazzatura!”


“Hai mai pensato che il mio presente potrebbe essere un riflesso del tuo futuro?!”


Shen Wuyi mosse la mano e la luce misteriosa nella sala in rovina si offuscò immediatamente. Visto che la percezione spirituale di Shen Wuqing era quasi sparita, la perdita d’illuminazione le impedì di guardare Shen Wuyi negli occhi.


“Sono diversa da te.”


“Non ho ricordi, né passato. È stata la Madre a salvarmi e a donarmi il mio potere. È anche la persona che ha formato la mia mente e il mio destino.”


“Tutto ciò che ho è un dono della Madre, e la mia gratitudine per lei è senza macchia!”


“Per questo la Madre non dovrà mai temere che io le mostri slealtà. Nemmeno potrei esserlo. La Madre potrebbe distruggere tutto ciò che ho oggi e penserei solo che si sia ripresa la grazia che mi ha donato. Non avrei rimpianti, né lamentele. Biasimerei solo me stessa per il mio fallimento e sarei triste per la mia incapacità di ripagare anche un briciolo della sua gentilezza.”


“...” Shen Wuqing non si mosse per molto tempo. Fissò Shen Wuyi come se stesse guardando una bambola miserabile nonostante le sue condizioni di gran lunga peggiori.


“Invece tu non sei stata nemmeno all’altezza della sua reputazione. Sei stata solo una delusione per la Madre.”


Lo sguardo di Wuyi era perfettamente calmo. Il suo tono mancava dell’emozione che avrebbe dovuto avere un essere umano. Era ironico come fosse più priva di emozione di Shen Wuqing stessa.


<em>Nota traduzione: Shen Wuqing = Senza emozione.</em>


“Se non fosse per il fatto che gli Eredi Divini sono difficili da trovare, avresti perso il diritto di servire la Madre molto tempo fa. Ora hai ottenuto ciò che meriti!”


luce misteriosa fredda brillò tra le sue dita. Un terribile intento omicida riempì la stanza in un istante.


Dato che Shen Wuqing era stata ridotta ad un’invalida, solo l’aura di Shen Wuyi ridusse quasi in poltiglia i suoi organi interni. Collassò a terra e si raggomitolò. Stava iniziando a morire velocemente.


“Eheh… Eheheh… Ahahahah…”


Sorprendentemente Shen Wuqing iniziò a ridere nonostante le rimanessero pochi secondi da vivere. Non c’era paura, né desiderio nella sua voce. C’era solo tristezza… e compassione per Shen Wuyi.


“Shen Wuyi.” Chiamò Wuyi un’ultima volta. “Ho servito Shen Wu Yanye per mille anni. So molto meglio di te che tipo di donna folle e diabolica è davvero!”


“Non so se andrò in paradiso o all’inferno, ma ti guarderò dall’aldilà. Aspetto con impazienza di vedere che fine farai… Ahahahahah…”


Per la prima volta, Shen Wuyi perse un po’ la compostezza. Si accigliò scontenta e la rimproverò: “Come osi rivolgerti alla Madre per nome! Meriti di morire un milione di volte!”


luce misteriosa sul suo palmo esplose all’istante con fare spietato. Distrusse facilmente il corpo di Shen Wuqing e l’ultimo briciolo della sua forza vitale.


Quando ritirò il palmo e si girò, il cadavere di Shen Wuqing collassò in polvere. Si fuse velocemente con la foschia grigia che permeava la stanza abbandonata e scomparì completamente.


La porta si aprì e Shen Wuyi superò lentamente le due vecchie di guardia all’entrata. La porta si richiuse ancora una volta dietro di lei.


“Avrei lasciato il corpo alla sua famiglia, ma dato che ha osato mancare di rispetto alla Madre, non ho avuto altra scelta che disperderla come polvere.”


“Portate questo messaggio alla famiglia di Shen Wuqing: nonostante sia stata una portatrice di essenza divina, Shen Wuqing è stata una donna inutile e stolta che non solo non ha provato gratitudine per la benevolenza della madre, ma ha anche osato sfidarla. Come punizione, il suo corpo e la sua anima sono stati distrutti e seppelliti nella polvere abissale e la sua famiglia non merita più la Grazia Divina della Madre.”


“Hanno ventiquattro ore per sparire dal Regno Divino Notte Eterna. Non torneranno mai più. Se oseranno disubbidire, saranno sterminati fino alla nona generazione!”


La Figlia Divina di un regno sarebbe dovuta essere altera come le stelle nel cielo. Nessuno avrebbe creduto che la sua morte sarebbe stata così facile e tragica.


Nessuno, a meno che non fosse stata una Figlia Divina del Regno Notte Eterna.


La luce che brillava nel cielo di questo regno non era diversa da quella delle altre regioni, eppure sembrava cupa. Era coperta da una perenne tenda oscura.


Dentro la sala abbandonata, la voce di uno spirito così debole da essere quasi impercettibile risuonò:


<em>Fratellone Pan…


Mi dispiace…


Alla fine… non sono potuta scappare dopotutto…


Non potrò più soddisfare le tue aspettative e le tue speranze…


Ma… non ho mai rimpianto la mia decisione e non lo farò mai…


Solo quando ripenso al tuo nome… mi sento davvero viva…


Mi dispiace…</em>


Così la voce triste e struggente scomparì per sempre.


….


La terra era desolata e spoglia. Il cielo era così cupo da essere difficile vedere in lontananza. Il vento ululante era un gemito eterno che non sarebbe mai scomparso.


Per i cittadini delle quattro regioni divine era una scena che capitava ogni tanto.


Ma qui in questo mondo, era la norma.


Il nome di questo mondo era “l’Abisso”.


Il disastro chiamato “polvere abissale” era ovunque in questo mondo. Divorava costantemente qualsiasi cosa che esisteva, che fosse viva o no, così come le persone dall’altra parte del mondo avrebbero respirato aria.


Un filo d’erba verde, un fiore che non doveva essere molto bello, erano miracoli che le persone di questo mondo non avrebbero mai visto per tutta la vita. Questo perché esistevano solo nei Regni Divini e nelle cosiddette Terre Pure.


Per loro, la normalità in questo universo era la corrosione, una durata della vita breve, la morte, ossa che marcivano… polvere abissale, bestie abissali e fantasmi abissali.


<em>Whoosh!</em>


Il vento era così forte che sembrava il ruggito di una bestia abissale. In un solo istante, un mare di sabbia oscurò il cielo.


Era un deserto dove una terribile tempesta di sabbia poteva capitare in ogni momento. Era anche vicina al confine della Nebbia Sconfinata, così sarebbe potuta apparire da un momento all’altro una bestia abissale o anche qualcosa di più terribile. Di conseguenza pochissime persone frequentavano questo posto, se non nessuno.


Oggi però non sarebbe stato un giorno privo di vita. Due figure stavano sfrecciando per il cielo dopo che la tempesta di sabbia si era calmata un po’. Erano un uomo e una donna.


L’uomo aveva un fisico muscoloso ed era alto. I suoi lineamenti erano duri e il suo sguardo era tagliente. Metà del suo corpo era macchiata di sangue e stava tenendo un braccio per metà piegato di fronte a sé. Dal suo braccio fino alla sua costola sinistra c’era una ferita terrificante e un’occhiata più ravvicinata avrebbe rivelato che dalla lesione stava fuoriuscendo foschia grigia.


L’uomo stava stringendo un po’ i denti, ma a parte questo, sembrava impassibile. Continuava ad emanare un’aura misteriosa giallastra per controllare l’emorragia.


La donna vicino a lui indossava un abito giallo. Sembrava particolarmente piccola e delicata vicino all’uomo. Il suo portamento era sbalorditivo ed emanava un’aura formidabile che solo uno sciocco avrebbe sottovalutato. Ora però il suo sguardo era pieno di preoccupazione.


I suoi lunghi capelli erano legati dietro la schiena. Sotto i suoi capelli c’era un mantello color oro chiaro in cui si intrecciavano dei motivi. La luce misteriosa gialla circolava lungo i motivi del mantello come un potente oggetto difensivo pieno di Energia Misteriosa della terra.


“Raggiungeremo la capitale in nove ore.” La donna continuava a gettare delle occhiate verso le ferite dell’uomo. “Devi resistere fino ad allora, nono fratello maggiore.”


“Non preoccuparti sorella minore Lingzhu.” Nonostante le gravi ferite, lo sguardo dell’uomo rimase fermo come uno spadone. “È solo una ferita superficiale. Potrebbe sembrare spaventosa, ma non è nulla.”


“Ma…” La preoccupazione nello sguardo della donna non si alleviò minimamente. Sussurrò dopo un momento d’esitazione: “Temo che influenzerà l’imminente…”


“Non lo farà.” L’uomo cambiò argomento con fermezza: “Ammetto che è stata un’esperienza più tormentosa di quanto mi aspettassi, ma è valsa la pena sacrificarsi per la tua sicurezza. Altrimenti potrei morire mille volte e ancora non poter compensare il Lord o la setta.”


La donna scosse la testa per poi stringere piano il suo braccio destro. “Non devi arrivare fino a questo punto per me. Avrei preferito che dessi la priorità alla tua sicurezza. Non sono solo io a pensarla così. La dinastia Helian e la setta sanno entrambi che la tua sicurezza è molto più importante della mia. Per questo non devi mai più metterti in pericolo così”.


“Non dimenticare che sei Mo Cangying. Sei il futuro e la speranza della dinastia Helian!”


Ma Mo Cangying rispose con indifferenza in un tono che non ammetteva repliche: “Non c’è niente di più importante al mondo della tua sicurezza.”


Helian Lingzhu si era aspettata questa risposta, così non disse nulla e guardò altrove. Mentre stava fissando la tempesta di sabbia sconfinata di fronte, disse: “La buona notizia è che non ne siamo usciti a mani vuote nonostante i pericoli che abbiamo incontrato. La cattiva notizia è che non è valso il rischio… uh?”


Entrambi i loro sguardi erano concentrati su un punto in mezzo alla tempesta.


Questo perché era apparso un profilo nella tempesta eterna.


I due entrarono subito in allerta e concentrarono la loro percezione spirituale. Il profilo divenne sempre più chiaro.


Era un uomo vestito di stracci e coperto di sangue.


Le ferite di Mo Cangying erano gravi, ma erano solo un graffio in confronto alle sue.


Il suo intero corpo era coperto da sangue e ferite. Ovunque guardassero, potevano vedere solo carne lacerata e ossa bianche… non c’era nemmeno un pollice del suo corpo che non fosse terrificante da guardare.


Avevano visto innumerevoli feriti nelle loro vite, ma questo era facilmente il peggiore che avessero mai incontrato.


Aspetto ancora più incredibile, stava camminando.


La tempesta di sabbia stava ancora soffiando e sembrava stesse per collassare da un momento all’altro. Ogni passo che faceva consumava un po’ delle sue energie già scarse, ma continuò a camminare come se fosse sostenuto solo dalla sua pura forza di volontà.


“Cosa diavolo è successo a questo tipo? Com’è rimasto ferito così?” Esclamò scioccato Helian Lingzhu.


“Ignoralo. Andiamo.” Disse Mo Cangying ritirando il suo sguardo.


La compassione nei confronti degli estranei era la nozione più stupida e scadente che si potesse avere nell’Abisso. Era qualcosa che ogni abitante dell’Abisso aveva imparato da quando era nato ed era la legge di sopravvivenza più elementare.


Nemmeno Helian Lingzhu esitò a guardare altrove. Allo stesso tempo, identificarono l’aura misteriosa dell’uomo misterioso. Era un divine Sovereign al picco del decimo livello, letteralmente sul punto di diventare un Divine Master. Un peccato…


I due volarono un po’ più a lungo prima che Helian Lingzhu all’improvviso non ebbe l’impulso di guardarsi indietro. Forse era per soddisfare la sua curiosità o forse per qualche altro motivo. Comunque riguardò l’uomo ferito e notò che anche lui la stava osservando.


I loro sguardi si incrociarono. In quel momento ebbe la sensazione che qualcuno avesse punto la sua anima.


Ciò che vide non furono un paio di occhi, ma dei laghi stellati circondati da un’oscurità infinita. Il suo viso era coperto da sangue coagulato e ferite inquietanti, e obiettivamente sarebbe scappata via se avesse incontrato un mostro del genere nei suoi incubi. Eppure i suoi lineamenti taglienti e quegli occhi sembrarono toccarle l’anima…


Le labbra dell’uomo si mossero come se stesse cercando di dire qualcosa. Tuttavia gli mancarono le forze e i suoi occhi si chiusero lentamente prima che lei potesse capire qualcosa.


Un ultimo passo dopo e cadde lentamente in avanti cadendo pesantemente a terra, ormai immobile.


Il suo profilo iniziò a scomparire rapidamente nella tempesta di sabbia.


Ancora una volta, Helian Lianzhu ebbe la sensazione che qualcosa le avesse punto l’anima. Si fermò di colpo e mormorò stordita: “Lui… dobbiamo… dobbiamo tornare indietro e salvarlo! Dobbiamo!”


Mo Cangying fu colto alla sprovvista dalla sua esclamazione. Prima ancora che reagisse, Helian Lianzhu era già tornata indietro dall’uomo ferito.
                                


                                



