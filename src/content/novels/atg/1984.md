---
title: Capitolo 1984 - Erosione
pubDate: 2025-03-10T08:57:10.533Z
tags:
    - atg
---


<em>(Capitolo parzialmente editato),
0 capitoli in coda, 0/10
-Schadenfreude</em>


Passò una certa quantità di tempo in pace e in silenzio quando una figura timida entrò all’improvviso nella visuale di Yun Che. Era un ragazzo dall’aspetto malato che sembrava avere 13-14 anni. Il suo volto era magro e la sua pelle ruvida e poco luminosa non si addiceva alla sua età.


Sobbalzò quando vide Yun Che a letto malconcio, ma non se ne andò immediatamente. Scorse con lo sguardo per la stanza rapidamente, come se stesse cercando qualcosa o qualcuno. Quando non lo poté trovare, esitò per un momento per poi radunare il coraggio: "Fratello, intendo dire, signore, sa dov’è la sorella maggiore Lingzhu? Ho sentito che è tornata dal su viaggio.”


Yun Che lo guardò calorosamente e rispose: “È tornata, ma non è qui ora. Probabilmente ora è andata ad incontrare il suo maestro.”


Il giovane sembrava deluso, ma rispose con cortesia: “Capito. Grazie per avermelo detto signore.”


A giudicare dal suo atteggiamento cauto, era chiaro che non dovesse essere qui. Avvilito, il giovane fu sul punto di andarsene quando Yun Che aggiunse: “Tuttavia dovrebbe tornare molto presto. Se desideri vederla, potresti rimanere qui ancora un po’.”


Lo sguardo del giovane si accese immediatamente. Annuì con forza e disse: “Va bene! Aspetterò finché non vedrò la sorella maggiore Lingzhu!”


Un secondo dopo, abbassò la testa e mormorò: “...Finché non verrò scoperto.”


Mo Cangying ed Helian Lingzhu intanto avevano intenzione di tornare nell’impero dopo aver dato addio a Ku Xian, ma alla fine avevano deciso di informare Yun Che della loro partenza prima. Sarebbe stato vergognoso per l’impero se non avessero potuto mantenere un’etichetta adeguata, o così aveva dichiarato Helian Lingzhu. Mo Cangying non ebbe altra scelta se non accettarlo.


Quando si avvicinarono alla stanza, sentirono la voce di un giovane:


“Nel regno dell’Abisso dei Qilin, il novantanove per cento dei nostri coltivatori usa l'Energia Misteriosa della terra come elemento principale, e l'Energia Misteriosa del vento è secondaria. Io sono uguale e posso evocare una tempesta di sabbia bella grossa!”


“Secondo il mio maestro, il motivo per cui il regno dell’Abisso dei Qilin attrae coltivatori profound della terra è perché ha la concentrazione di Energia Misteriosa della terra più grande al mondo. Pochissimi la coltivano al di fuori del regno, il mio maestro ha detto che è perché tutti sottovalutano l'Energia Misteriosa della terra. Credono che chi la coltivi diventi solo bravo a difendersi come un codardo… ma è una bugia!”


Il tono del giovane rivelò un po’ di indignazione: “Ci sono molte persone incredibili che coltivano l'Energia Misteriosa della terra! Abbiamo anche prodotto un Cavaliere Abissale in passato!”


Lo sguardo del giovane si accese con ammirazione quando disse le parole “Cavaliere Abissale”, “Ho anche sentito che è stato reso un pioniere dal Monarca Abissale in persona!”


“Il suo nome è Mo Beichen ed è il 779esimo Cavaliere Abissale, con il titolo di Guardiano della Polvere. È un membro del regno dell’Abisso dei Qilin!”


Il giovane praticamente traboccava d’orgoglio. Il sorriso di Yun Che non cambiò, ma le sue pupille si contrassero un po’ quando sentì il nome familiare.


<em>Mo Beichen… sembra che io e te siamo legati dal fato.</em>


Era l’uomo che aveva quasi messo all’angolo il Regno degli Dei. Aveva ucciso il nonno e il bisnonno di Qianye Ying’er, i tre antenati Yama ed He Ling. Come si sarebbe potuto dimenticare di Mo Beichen?


“Signore.” Il tono del giovane all’improvviso si abbassò e divenne desolato: “Crede che le terre pure esistano davvero?”


“Ho sentito che è un posto dove la polvere abissale non esiste. Ho sentito che è pieno d’erba verde, alberi alti e qualcosa che viene chiamato fiore e che ha molti colori.”


“Ho sentito che il cielo è blu e i bambini che vivono lì non hanno bisogno di essere protetti fin dalla nascita. Non hanno bisogno di preoccuparsi dell’erosione nemmeno se non coltivano, figuriamoci rischiare di venire abbandonati perché il loro talento è debole. Quei bambini sono liberi di crescere come vogliono.”


“Un posto del genere esiste davvero signore?”


Ciò che aveva descritto era la “norma” per Yun Che. In effetti, era così normale che pochi nel suo universo ci avrebbero pensato, figuriamoci considerarlo un lusso. Ma per il giovane era uno splendido sogno che poteva esistere solo nella sua fantasia. Era così bello che non poteva credere che fosse vero.


“Naturalmente esiste.” Rispose con fermezza Yun Che.


Fuori dalla stanza, Helian Lingzhu si fermò istintivamente.


Dallo sguardo del giovane trasparì sorpresa, ma si attenuò velocemente: “Cosa, ha visto le terre pure prima?”


Yun Che sorrise: “La questione non è se esistono o no, ma se ci credi.”


“Crederci?” Il giovane era vissuto sotto “protezione” fin da piccolo, perciò non era abbastanza maturo da capire cosa intendeva Yun Che.


“Credere è uno dei più grandi poteri al mondo.” Disse con gentilezza, ma fermezza Yun Che. “Se un giorno avrai bisogno che un miracolo ti salvi, il solo modo in cui potrebbe accadere è crederci.”


“Se desideri le eterne terre pure, allora dovresti credere che esistono e lottare per entrarci. Solo allora avrai la possibilità di trovarle.”


“Anche se fallissi alla fine, avrai trascorso tutta la vita per un obiettivo splendido e nobile. In tal senso, avresti costruito un’eterna terra pura che appartiene soltanto a te nella tua anima, non è vero?”


Gli occhi del giovane brillarono come stelle mentre ascoltava le parole di Yun Che. Stavolta il suo sguardo rimase acceso.


Fuori dalla stanza, Helian Lingzhu rimase senza parole immobile per molto tempo. Solo quando Mo Cangying si fece avanti e aprì la porta che lei tornò alla realtà.


Il giovane si voltò e vide subito Helian Lingzhu. Gridò con pura gioia e sorpresa: “Sorella maggiore Lingzhu!”


Saltò e si precipitò immediatamente verso Helian Lingzhu, ma Mo Cangying lo prese per le spalle e lo fece girare verso di sé. “Qi Chuan! Sei uscito di nascosto dal palazzo della terra? Sai quanto è pericoloso lasciare la barriera al tuo livello?”


Il giovane sembrò rattrappirsi come una foglia. Era evidente che temesse Mo Cangying: “Io… io volevo solo incontrare la sorella maggiore Lingzhu.”


“Umpf!” Mo Cangying lo rimproverò con durezza: “Se vuoi davvero vederla, allora dovresti coltivare duramente per raggiungere lo stadio Divine Soul! A quel livello, avresti il permesso di lasciare il palazzo della terra per un’ora ogni tre giorni! Invece hai scelto di infrangere ogni regola per soddisfare il tuo desiderio personale! Non ho parole per descrivere quanto mi hai deluso!”


“Ti sei dimenticato che chiunque non riesca a raggiungere lo stadio Divine Tribulation prima di quindici anni verrà abbandonato? Se accadrà, nemmeno la tua sorella maggiore Lingzhu potrà salvarti!”


L’espressione di Yun Che rimase impassibile, ma ne fu scioccato. Un coltivatore di quindici anni al Divine Tribulation sarebbe stato considerato un genio senza precedenti in qualunque Regione Divina, ma qui era sufficiente solo a non venire abbandonati.


Non esisteva compassione e tolleranza nei confronti dei giovani. Tutti qui dovevano affrontare la legge della sopravvivenza più crudele da quando erano nati, tutti, eccetto chi era stato scelto dai Regni Divini.


Yun Che all’improvviso ripensò ai ricordi che Chi Wuyao aveva estratto dai frammenti spirituali di Mo Beichen. Le sue due figlie erano morte per via dell’erosione perché erano state abbandonate. Se doveva fare delle ipotesi, Mo Beichen doveva solo provare odio nei confronti del regno dell’Abisso dei Qilin dopo la tragedia.


“Basta.” Helian Lingzhu si fece avanti e intervenne: “Qi Chuan è solo un ragazzo. Il tuo rimprovero, mentre è vero, è inutilmente duro.”


Mo Cangying era comunque ostinato. “Lo ucciderei se lo viziassi. La spazzatura non ha il diritto di vivere! La pigrizia e l’indulgenza sono le scorciatoie per una morte veloce! Se c’è una legge che dovrebbero ricordare dal momento in cui nascono, è proprio questa!”


“Lo… so.” Il giovane non era offeso dai rimproveri di Mo Cangying. C’era solo rimorso e vergogna: “Solo che mi mancava troppo la sorella maggiore Lingzhu. Mi ricorda la mia sorella mancata ed è la sola famiglia che mi è rimasta. Volevo solo vederla una volta e fingere che mia sorella… fosse ancora viva…”


“Prometto che non lo farò più. Farò del mio meglio per coltivare e…” Il tono della sua voce divenne un po’ più determinato. “Credo di aver trovato la mia direzione.”




Helian Lingzhu scoccò un’occhiata verso Yun Che per poi rispondere sorridendo: “Meglio così. Qi Chuan, diventerai un grande uomo in futuro, ma perderai il tuo talento se verrai esposto a troppa polvere abissale alla tua età, così torna nel palazzo della terra non appena possibile, va bene? Prometto che verrò a trovarti la prossima volta che tornerò nel palazzo celeste.”


Diede una pacca sulla spalla di Qi Chuan alla fine del discorso, ma il giovane si ritrasse e sussultò per il dolore. Helian Lingzhu sembrò colta alla sprovvista e Mo Cangying si accigliò ancora di più. Afferrò il braccio del giovane e distrusse la sua manica in un istante.


Questa volta il giovane gridò di dolore. Il suo viso era sfigurato dal dolore.


Helian Lingzhu sbiancò quando vide le condizioni del suo braccio. Mo Cangying in qualche modo riuscì a sembrare ancora più cupo rispetto a prima.


Il braccio destro di Qi Chuan era color grigiastro. C’erano anche molte ferite nere sulla sua pelle.


“Qi Chuan, tu…” La voce di Helian Lingzhu tremò. Ebbe l’impulso di toccare il suo braccio diverse volte, ma alla fine non osò farlo.


Yun Che fissò il braccio di Qi Chuan. Era così che la polvere abissale divorava un corpo?


“Quando è successo?” Chiese con tono gelido Mo Cangying.


“Io… io…” Il volto del giovane era mortalmente pallido. Era impossibile dire se fosse per via del dolore, per lo shock dell’essere stati scoperti o per entrambi. “Va bene… andrà tutto bene…”


Nessuno gli credette. Un paio di lunghi tesi secondi dopo, Mo Cangying sospirò e dichiarò con tono cupo: “Il solo modo per salvarti ora… è tagliarti il braccio destro!”


“No! Non puoi!” Helian Lingzhu scosse subito la testa: “È ancora lontano dal livello in cui può fare ricrescere il suo braccio destro. Se lo perderà, lui… potrebbe venire abbandonato prima del tempo.”


“Almeno avrebbe ancora una possibilità.” Mo Cangying scosse la testa con fermezza. “Se non interveniamo, allora si diffonderà per tutto il suo corpo e lo ucciderà sicuramente!”


“Il maestro può rimuovere la polvere abissale dal suo braccio!” Helian Lingzhu si affrettò verso l’uscita: “Lo cercherò subito…”


“Il maestro non si opporrà ad una tua richiesta,” Mo Cangying la interruppe con calma, “ma sei sicura di volerlo fare? Iniziare un precedente che finirà solo in un disastro?”


Helian Lingzhu si irrigidì.


Mo Cangying continuò: “Figuriamoci nel regno dell’Abisso dei Qilin, innumerevoli persone nel palazzo celeste vengono erose dalla polvere abissale ogni giorno.”


“È impossibile fermare l’erosione della polvere abissale. Si potrebbe fare un’eccezione per chiunque altro, ma sei la prima principessa della dinastia. Una volta che avrai stabilito un precedente, tutti penseranno che sia accettabile portare i loro bambini dal maestro per curare la loro erosione.”


“Al maestro già non rimane molto tempo da vivere. Sei sicura di volerlo fare?”


“...” Helian Lingzhu chiuse lentamente gli occhi. Per un po’ poté solo mordersi le labbra in silenzio.


“Sorella maggiore Lingzhu,” il giovane le tirò gentilmente una manica. “Non mi dimenticherà mai ciò che hai fatto per me. È solo colpa mia, così come posso darti la responsabilità di curare il mio braccio, figuriamoci chiedere al capo del palazzo di sacrificare anni di vita per aiutarmi?”


I suoi occhi erano umidi, ma stava sorridendo: “Come dicono le dicerie, il fratello maggiore Mo è severo, ma è una persona davvero buona. Temevo che sarei stato abbandonato subito quando l’avessi scoperto, ma mi hai dato un modo per salvarmi.”


“Sono concento che tu la pensi in questo modo.” Mo Cangying annuì con lentezza e fermezza: “Solo perché hai perso un braccio non significa che la tua vita sia finita. Se potrai raggiungere lo stadio Divine Tribulation prima dei quindici anni, non sarai abbandonato nonostante la tua condizione. Semmai il palazzo celeste sarebbe molto orgoglioso di te.”


“Lo farò.” Dichiarò Qi Chuan, c’era una traccia di tremito incontrollabile nella sua voce. La perdita di un braccio era molto importante e, considerando quanto era crudele la legge di sopravvivenza nell’Abisso, perfino Qi Chuan si rendeva conto che non avrebbe avuto molte speranze in futuro, nonostante gli incoraggiamenti di Mo Cangying.


Il giovane radunò più coraggio che poteva e balbettò: “F-fratello maggiore Mo, per favore tagliami il braccio.”


“Uomo coraggioso!” Mo Cangying annuì.


Il giovane chiuse immediatamente gli occhi. Anche Helian Lingzhu sospirò e chiuse gli occhi.


Quando sembrava che il fato di Qi Chuan fosse inevitabile, Yun Che disse: “Aspetta, vorrei esaminare le sue ferite.”
                                


                                



