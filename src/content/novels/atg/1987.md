---
title: Capitolo 1987 - La Fine di Helian (2)
pubDate: 2025-03-10T08:57:10.534Z
tags:
    - atg
---


<em>(Capitolo parzialmente editato),
0 capitoli in coda, 0/10
-Schadenfreude</em>


Lungo la strada per il palazzo imperiale, Helian Lingzhu parlò brevemente dell’attuale struttura del regno dell’Abisso dei Qilin.


L’impero Helian era una dinastia di lunga data nel regno dell’Abisso dei Qilin. Finora non era mai stato rimpiazzato.


Ventimila anni fa, i setta che avrebbero dovuto servire l’impero erano diventati ambiziosi e avevano iniziato a coltivare la loro forza di nascosto.


L’impero Helian non aveva reagito perché nessuno l’aveva mai sfidato. Quando avevano scoperto la loro cospirazione, era già troppo tardi. I tre più grandi setta al suo comando erano cresciuti al punto da non poterli schiacciare impunemente.


Sapendo che il loro futuro dipendeva letteralmente l’uno dall’altro, i tre setta si erano aiutati a vicenda e avevano favorito la loro crescita il più possibile. La famiglia imperiale si sentiva profondamente minacciata, ma non poteva più metterli sotto pressione apertamente. Anche i loro tentativi nel sopprimere di nascosto la loro resistenza erano falliti.


Il tempo passò e così si susseguivano i talenti. Tuttavia, come se fosse disprezzato dal fato stesso, l’impero Helian aveva prodotto pochi geni. Invece i tre setta diventavano un po’ più potenti ad ogni generazione. Eventualmente erano arrivati al punto da poter competere con l’impero.


Nemmeno il diritto di entrare nel regno dell’Abisso dei Qilin, un regno segreto che si apriva una volta ogni seicento anni, apparteneva più esclusivamente all’impero Helian. Adesso anche i tre setta potevano accedervi.


Diverse generazioni fa, tutti e tre i setta erano diventati dei giganti che perfino l’impero Helian doveva ammirare. Ognuno di essi era abbastanza forte da poter sconfiggere l’impero, figuriamoci coalizzandosi.


Naturalmente la tragedia di Mo Beichen aveva peggiorato la loro situazione.


Era il motivo per cui la prima principessa, Helian Lingzhu, si era preoccupata molto negli ultimi due anni. Stava cercando di trovare una via d’uscita per l’impero.


…..


I tre setta erano quello del Macigno Profound, delle Mille Lame e della Sabbia Impetuosa; la setta del Macigno Profound era il loro capo.


Oggi Zhuai Liancheng aveva praticamente invaso il palazzo imperiale e provocato apertamente l’imperatore. Questo dimostrava quanto sdegnavano la famiglia imperiale.


Zhuai Liancheng rimase imperturbato nonostante lo sguardo fermo di Helian Jue. In effetti, praticamente sogghignò in faccia all’imperatore e disse: “
È vero che non sono molto cortese, ma è perché trascorro la maggior parte del tempo a coltivare. Non sono nulla in confronto al fratello Cangying, che sicuramente deve aver memorizzato alla perfezione l’etichetta imperiale dato che trascorre la maggior parte del tempo a cercare di diventare il tuo genero.”


<em>Crack!</em> Mo Cangying letteralmente si spaccò un dito da quando stringeva i pugni.


Tutti sapevano che era innamorato di Helian Lingzhu ed era vero che Helian Jue aveva intenzione di farlo diventare suo genero. Tuttavia Zhua Liancheng era riuscito a dipingere la scena come se fosse qualcosa di sgradevole.


“Umpf!” Il tono di Helian Jue divenne freddo. “Dì perché sei venuto qui, giovane maestro.”


Zhuai Liancheng diede un’occhiata all’unico volto sconosciuto nella sala, Yun Che, ma non ci prestò attenzione e disse: “Non vuole sapere chi è la persona accanto a me, sua maestà?”


“Non mi interessa.” Helian Jue non era arrivato al punto da permettere a Zhuai Liancheng di schiacciarlo.


“Perfetto.” Zhuai Liancheng sogghignò ancora di più. “Non mi dica che non l’ho avvertita una volta che l’impero cambierà proprietario.”


L’unica cosa che avrebbe potuto fare per stupirli di più era attaccare l’imperatore sul posto. Helian jue, Helian Lingzhu e Mo Cangying sbiancarono allo stesso tempo.


L’impero aveva perso il controllo sui tre setta da molto tempo, ma non si aspettavano che sarebbero stati così audaci da parlare di un colpo di stato davanti a loro… fino ad ora.


“Cosa significa questo?!” Stavolta il tono di Helian Jue era freddo come il ghiaccio.


“Eheheh.” L’uomo accanto a Zhuai Liancheng ridacchiò e parlò: “Sono Ximen Qi. Sono venuto a porgere i miei saluti a sua maestà per conto di mio padre.”


“Ximen…” Le pupille di Helian Jue si contrassero. “Sei il figlio di Ximen Borong?”


“Sì.” Dichiarò con arroganza Ximen Qi.


“Ah!” Helian Jue sogghignò. “Pensavo che l’alleanza della Venerazione dei Qilin adora solo il dio dei qilin? E pensare che vi sareste abbassati a diventare i cani della setta del Macigno Profound. Non ho mai visto qualcosa di così ridicolo in tutta la mia vita!”


L’alleanza della Venerazione dei Qilin era la quarta fazione più potente che era ascesa silenziosamente nel regno. Veneravano il Qilin come una divinità e il loro motto era essere abbastanza capaci da attirare molti potenti coltivatori e setta di livello intermedio o inferiore dalla loro parte. Consideravano loro dovere proteggere il Qilin e il regno, e avevano accumulato una grande reputazione e potere in poco tempo.


Tuttavia l’impero Helian credeva che fossero ancora troppo deboli per prestare loro attenzione. Erano apparsi solo di recente dopotutto. Inoltre l’attenzione dell’imperatore era concentrata solo sui tre grandi setta. Non potevano perdere tempo a preoccuparsi di una nuova fazione che era concentrata sulla religione e che non sembrava interessata alle lotte di potere.


Chiaramente si erano sbagliati però.


“Oh no no no!” Zhuai Liancheng fece segno di no con il dito mentre sorrideva: “Ha frainteso completamente sua maestà. Non è l’alleanza della Venerazione dei Qilin che ha intenzione di essere il nostro cane. È…”


Si girò verso Ximen Qi e, sorprendendo tutti, lo salutò con rispetto: “la setta del Macigno Profound conterà sull’Alleanza della Venerazione dei Qilin d’ora in avanti, fratello Xi.”


“Mi lusinghi, giovane maestro.” Ximen Qi sorrise contento. “Quando l’alleanza prenderà il controllo dell’impero, dichiareremo che la setta del Macigno Profound, quello delle Mille Lame e della Sabbia Impetuosa sono le nostre colonne portanti. Condivideremo lo stesso onore e ogni difficoltà.”


<em>Prendere il controllo… dell’impero?</em>


Helian Jue barcollò visibilmente. Ci vollero diversi secondi prima che radunasse le forze per dire: “Capisci cosa stai dicendo, ragazzo?”


Ximen Qi scorse con lo sguardo la sala principale dall’aspetto lussuoso con uno sguardo compassionevole: “Tsk! Un tempo l’impero Helian era così forte che nessuno avrebbe osato disubbidire loro. Perfino i loro mattoni e le loro tegole erano infusi con la gloria dell’impero.”


“Ma oggi? Tutto ciò che è rimasto è un branco di rifiuti! A giudicare dalle vostre reazioni, sono sicuro che non avete idea che il nostro regno dell’Abisso dei Qilin ha ottenuto un secondo Cavaliere Abissale!”


Helian Jue stava per infuriarsi quando sentì la prima parte della frase, ma la seconda gli fece ricacciare le parole in gola.


“Cosa… cos’hai detto?” Helian Jue era così sbalordito che le sue pupille si dilatarono: “Un secondo… Cavaliere Abissale?!”


“Ah…?” Helian Lingzhu si lasciò sfuggire un piagnucolio tremante. Fu colta da un’intensa ansia senza precedenti.


“Il suo nome è Ximen Boyun.” Zhuai Liancheng si godette l’espressione di Helian Jue. “Ricorda ancora il suo nome, oh altero imperatore?”


“Ximen Boyun…” Era un nome che pochi conoscevano nell’Abisso dei Qilin. Mo Cangying ringhiò. “Sarebbe dovuto morire nella Foschia Sconfinata un secolo fa!”


“Oh no, mio zio è riuscito a tornare vivo dopotutto.” Disse lentamente Ximen Qi. “È anche avanzato di stadio ed è diventato un Semidio! Dopodiché ha superato le prove delle Terre Pure ed è diventato un Cavaliere Abissale.”


“Potete indovinare chi è stato a raccomandare mio zio alle Terre Pure? Esatto! È stato proprio quel Mo Beichen che la odia così, così tanto!”


Helian Jue barcollò di nuovo visibilmente.


In qualche modo, il sogghigno di Ximen Qi divenne ancora più arrogante. “Mo Beichen è stato disposto a diventare un pioniere ed ha partecipato alla ricerca delle eterne terre pure. Non ci sono quasi possibilità che possa tornare. Tuttavia la sua eredità sarà sempre ricordata per via dell’eterna gloria e dell’approvazione del Monarca Abissale in persona. È un peccato che nulla di tutto questo appartenga all’impero Helian!”


“Mio zio era in debito con Mo Beichen e non se lo è mai dimenticato. Avrebbe fatto tutto ciò che era in suo potere per esaudire i suoi ultimi desideri nel caso non fosse tornato… ma mio zio ha detto che Mo Beichen non gli ha chiesto nulla. Tutto ciò che gli è rimasto… è un odio totale che non può essere spento!”


“Può indovinare chi ha destato l’ira del signor Mo, sua maestà?”


A questo punto, Helian Jue non poté nemmeno mantenere la compostezza. Strinse le dita e il suo sguardo si era riempito di paura invece che di dignità imperiale.


“Impossibile…” Mormorò Cangying, “non può essere…”


Helian Lingzhu era ancora più scossa. Fu così colta dal panico che provò ad afferrare istintivamente qualcosa che avrebbe potuta farla sentire meglio e, tra tutte le opzioni che avrebbe potuto scegliere, cercò la manica di Yun Che.


Yun Che si ritirò silenziosamente così che Helian Lingzhu non lo raggiungesse. Tuttavia era troppo scioccata per accorgersene.


“E allora?” Mormorò Helian Jue a denti stretti. “Un Cavaliere Abissale dovrebbe essere un’anima nobile che non si lascia influenzare dai suoi desideri o dalla vendetta. Allora, nemmeno Mo Beichen mi ha fatto nulla. Stai dicendo seriamente che Ximen Boyun, un Cavaliere Abissale, diventerà il cane dell’Alleanza della Venerazione dei Qilin?”


“Mo Beichen non ti ha fatto nulla? Ahahahah!” Zhuai Liancheng scoppiò a ridere per un momento per poi riprendere fiato. “Se posso chiederlo, quanto tempo è passato dall’ultima volta che ha combattuto, sua maestà? È vissuto confortevolmente? Beh, sono sicuro che è sopravvissuto, ma non crede che forse sarebbe stato meglio se fosse morto a volte? AHAHAHAHAH!”


La risata spudorata di Zhuai Liancheng fu come un colpo al cuore per Helian Jue. Era così intenso che l’energia dormiente da Semidio nel suo cuore si destò e lo fece precipitare in un mondo di dolore. Tuttavia la sofferenza fisica non era nulla in confronto a quella che stava influenzando la sua anima.


E pensare che il regno dell’Abisso dei Qilin avrebbe prodotto due Cavalieri Abissali in un mero secolo! E pensare che nessuno di questi miracoli aveva nulla a che fare con l’impero Helian! No, era ancora peggio! Era una maledizione nera per loro!”


“Una cosa ha indovinato però.” Zhuai Liancheng continuò: “Il signor Ximen ora è un Cavaliere Abissale e non è più affiliato all’Alleanza della Venerazione dei Qilin. Naturalmente sarebbe indegno per lui attaccarla. E francamente, perché avrebbe bisogno di farlo quando noi da soli siamo sufficienti ad affrontare il suo patetico impero?”


Helian Jue fece del suo meglio per controllare l’energia sfrenata nel suo cuore e mantenne la sua dignità da imperatore: “Parli molto, ma non ci hai ancora detto perché sei venuto qui oggi!”


Ancora una volta esaminò i dintorni e confermò di nuovo che erano da soli. Nessuno li stava proteggendo, né li stava seguendo di nascosto. Era nudo disprezzo.


“Oh, ma guarda! La conversazione era così piacevole che mi sono quasi dimenticato del motivo per cui sono qui!” Esclamò Ximen Qi con derisione, diventando poi serio: “Per conto dell’Alleanza della Venerazione dei Qilin, sono qui per informarla che abbiamo intenzione di fondare il nostro impero a sud del regno dell’Abisso dei Qilin e rimpiazzare l’attuale dinastia. Mio padre diventerà il nuovo imperatore e il nostro nome sarà impero della Venerazione dei Qilin!”


Prima che Helian Jue potesse anche solo esprimere la sua rabbia, Zhuai Liancheng aggiunse: “E la setta del Macigno Profound, la setta delle MIlle Lame e della Sabbia Impetuosa si uniranno all’impero della Venerazione dei Qilin come guardiani. Saremo per sempre leali all’impero!”


“Voi… voi maled…”


Helian Jue alzò un dito tremante e cercò di indicare i due. Tuttavia stava sbiancando con un ritmo allarmante e stava barcollando.


“Padre!” Helian Lingzhu fu colta dal panico e si precipitò a sorreggerlo.


“Il regno dell’Abisso dei Qilin non è né grande, né piccolo, ma non c’è abbastanza spazio per due imperi. La consiglierei di sciogliere il suo impero mentre se lo può ancora permettere. Se aspetterà finché non marceremo alla vostra porta, beh… non dite che non vi ho avvertito.”


“Pwack!”


Helian Jue sputò sangue. Volò per almeno trenta metri prima di tingere il pavimento di rosso.


“Padre!” Helian Lingzhu urlò con tristezza. Mo Cangying strinse i denti e apparì dietro Helian Jue per sorreggerlo.


Ormai l’imperatore aveva perso completamente il controllo sull’energia da Semidio nel suo cuore. Come un diavolo, quella forza si stava agitando e gli stava infliggendo così tanto dolore che lo stava facendo fremere incontrollabilmente.


Dietro al gruppo, le labbra di Yun Che fremettero una volta.


<em>Quanto è tedioso.</em>


Chi avrebbe pensato che questo “importante” incidente nell’abisso sarebbe stata una pagliacciata?
                                


                                



