---
title: Capitolo 1988 - Sbuffo
pubDate: 2025-03-10T08:57:10.534Z
tags:
    - atg
---


<em>(Capitolo parzialmente editato),
0 capitoli in coda, 0/10
-Schadenfreude</em>


“Non ci riuscirai!” Gridò Helian Lingzhu contro i due mentre sorreggeva suo padre. “Il nostro impero ha governato il regno dell’Abisso dei Qilin per innumerevoli anni. Non cadrà a causa di persone come voi!”


“Davvero? Sono piuttosto sicuro che tuo padre e il tuo aspirante marito non sono della stessa idea.” Zhuai Liancheng ridacchiò. “Non importa comunque. Considerando quanto tempo vi è rimasto, la tua ingenuità potrebbe essere una benedizione invece che una maledizione.”


“Tu…!”


“Basta.” Fu in quel momento che Helian Jue alzò una mano e interruppe sua figlia. “Ho sempre saputo che sarebbe potuto accadere, ma non così velocemente e non da parte dell’Alleanza della Venerazione dei Qilin.”


“Cos’altro hai da dire? Parla.”


Helian Jue riuscì a rialzarsi, ma stava ancora fremendo per il dolore ogni tanto. Era in pessime condizioni.


“Salterai la conferenza dell’Abisso dei Qilin di quest’anno.” Zhuai Liancheng decise di saltare melodrammi stavolta. “C’è già poco regno divino dei Qilin da condividere tra quattro fazioni. Cinque? Qualcuno dev’essere tagliato fuori e naturalmente sarete voi.”


I polmoni di Mo Cangying quasi esplosero per la furia: “Il regno divino dei Qilin è stato fondato dal Monarca Abissale in persona! Osi…”


“Non infrangeremmo mai le regole del Monarca Abissale.” Zhuai Liancheng lo interruppe sorridendo. “Ma il diritto di entrare nel regno divino dei Qilin è stato già deciso usando la forza. Se credete di essere degni di partecipare, sentitevi liberi di presentarvi. Siamo più che disposti a vedere come vi umilierete.”


Zhuai Liancheng scambiò una risata di derisione con Ximen Qi per poi aggiungere: “Poi sapevi che il Cavaliere Abissale che supervisionerà la conferenza di quest’anno sarà Ximen Boyun? Chi l’avrebbe pensato, vero?”


Sembrava che le brutte notizie non sarebbero mai finite. Mo Cangying stava stringendo così tanto i denti che gli sanguinavano le gengive.


Il regno divino dei Qilin era il posto dove viveva l’ultimo Qilin e il posto che conteneva la più grande quantità dell’elemento terra.


Non sarebbe stato esagerato dire che nascevano innumerevoli geni nel regno divino dei Qilin.


Perfino Helian Lingzhu, che era rimasta bloccata al picco del Divine Sovereign per anni, sperava di avanzare di stadio nel regno divino dei Qilin.


Se avessero perso perfino il diritto di entrarci, sarebbe davvero finita per l’impero Helian.


“Potremmo non competere con i tre setta, ma chi dice che non possiamo sconfiggere l’alleanza della Venerazione dei Qilin?” Mormorò Mo Cangying.


Anche solo per Helian Lingzhu, non avrebbe mai rinunciato al diritto di partecipare alla spedizione nel regno divino dei Qilin.”


“Hai ragione! Dopotutto è passato poco tempo da quando è stata fondata l’alleanza. Potrebbe non essere necessariamente capace di sconfiggere l’impero Helian.”


“Ma sembra che ti sia dimenticato di qualcosa di importante.” Zhuai Liancheng fissò Mo Cangying socchiudendo gli occhi. “L’alleanza è supportata da un Cavaliere Abissale adesso! Con l’autorità del signor Ximen, sarebbe troppo facile per lui reclutare potenti aiutanti!”


“Ma l’impero Helian non può farlo, vero? Non avete nemmeno abbastanza risorse per crescere i vostri guerrieri. Credete di poter ingaggiare anche solo una persona abbastanza forte da poter farsi valere durante la conferenza dell’Abisso dei Qilin?”


Mo Cangying non poté rispondere.


Ximen Qi intervenne con tranquillità: “Se vuoi davvero partecipare così tanto, allora posso darti un avvertimento.”


Alzò un dito e lo piegò lentamente come se stesse schiacciando una formica. “Abbiamo reclutato molti potenti aiutanti per questa conferenza, ma uno di loro è sufficiente a distruggere ognuno di voi.”


“Voi e i vostri cosiddetti geni potranno assaporare la loro potenza, ma non vi prometto che potrete uscirne vivi.”


“Hai finito?” La faccia di Helian Jue era bianca come la carta. Stava iniziando ad indebolirsi di nuovo a causa dell'Energia Misteriosa che si stava scatenando nel suo cuore. “Se hai finito, allora sparisci.”


“Per favore resista ancora un po’ sua maestà,” Zhuai Liancheng lo provocò spietatamente: “non ho parlato dell’ancora di salvezza che abbiamo preparato apposta per lei. Se si rifiuterà di ascoltare, potrebbe non ottenere una seconda occasione.”


“...” Helian Jue voleva intimare a Zhua Liancheng di andarsene, ma le parole “ancora di salvezza” avevano attirato la sua attenzione. Il suo petto ansimò per lo sforzo, ma alla fine mormorò: “Parla!”


Zhuai Liancheng sorrise: “La famiglia Helian è stata la sovrana dell’Abisso dei Qilin per molti anni. Se nascesse un conflitto a causa di un cambio di governo, la gente soffrirebbe e l’intero regno dell’Abisso dei Qilin soffrirebbe. E se qualcuno fosse troppo testardo per capire, la sua intera stirpe potrebbe venire annientata. Ci intristirebbe molto vederlo accadere.”


Li stava praticamente minacciando, ma ogni persona nella sala sapeva che sarebbe potuto accadere. Sarebbe stato troppo facile distruggere l’impero Helian per la setta del Macigno Profound, delle Mille Lame e della Sabbia Impetuosa.


Helian Jue era disperato, pieno di rimpianto e odio nei confronti di sé stesso. Se non avesse abbandonato la famiglia di Mo Beichen allora, il Cavaliere Abissale sarebbe diventato la colonna portante più forte dell’impero. Se non altro, i tre setta non avrebbero avuto il coraggio di approfittarsi del loro momento di debolezza.


“Per il mio regno dell’Abisso dei Qilin e per la dignità che vi è rimasta, l’alleanza della Venerazione dei Qilin ha deciso con magnanimità di darvi un’altra opzione.”


“Vi daremo l’occasione di sottomettervi all’alleanza della Venerazione dei Qilin con un matrimonio politico!”


Prima che Helian Jue potesse reagire, Zhuai Liancheng guardò Helian Lingzhu e disse: “In segno di sincerità, la futura sposa sarebbe il membro più amato e noto della sua famiglia, la prima principessa.”


Poi si girò verso Ximen Qi e si inchinò: “E il futuro sposo sarà il giovane maestro Qi, se sei d’accordo.”


“Completamente.” Rispose Ximen Qi fissando Helian Lingzhu con un’evidente, no, intenzionale lussuria.


<em>Bang!</em>


A Mo Cangying si rizzarono i capelli mentre Energia Misteriosa esplodeva dal suo corpo. Strabuzzò così tanto gli occhi che sembrava stesse per uscire fuori dalle sue orbite.


“Oh no!” Zhuai Liancheng lo provocò: “L’imperatore e la principessa non hanno detto ancora niente, e sembra che l’aspirante marito stia per perdere le staffe!”


“Proprio un aspirante marito!” Sbuffò con sdegno Ximen Qi.


<em>Buzz!</em>


Uno strato di rocce e suolo traslucido circondò Zhuai Liancheng mentre radunava il suo potere: “Vuoi combattere contro di me Mo Cangying? Avanti! Tra tutti i cani di Helian, sei quello che odio di più. Sarei più che contento di strapparti le ali personalmente!”


“No! Non farlo!” Helian Lingzhu afferrò con forza un braccio a Mo Cangying. Era impossibile per l’impero Helian affrontare tutti e tre i setta e l’alleanza allo stesso tempo. Le loro possibilità di vincere erano inferiori allo zero. Cosa avrebbero dovuto fare in questa situazione?


Se avessero lottato fino alla morte, la stirpe Helian forse si sarebbe estinta e sarebbero rimasti solo montagne di cadaveri e la loro storia. Se si fossero sottomessi, avrebbero perso ogni dignità, ma almeno avrebbero potuto preservare la loro stirpe.


Questa era “l’ancora di salvezza” che i tre setta e l’alleanza avevano offerto loro, ma li avrebbe riempiti di vergogna.


A questo punto, Helian Jue era quasi impazzito per il dolore. Anche così si morse la lingua per recuperare un momento di lucidità per poi fissare Ximen Qi e dire le parole più umilianti della sua vita: “Un matrimonio politico è accettabile, ma non puoi essere lo sposo! Dev’essere almeno l’erede scelto da Ximen Borong, il giovane maestro dell’alleanza: Ximen Hong!”


Ximen Qi sembrava potente, ma non poteva essere l’erede di Ximen Bohong. Se lo fosse stato, Helian Jue l’avrebbe riconosciuto. Non poteva accettare che sua figlia sposasse un comune figlio di Ximen Bohong!


“Sua… maestà?” Con voce roca, Mo Cangying si girò a fissare Helian Jue con incredulità. La sua rabbia e la sua Energia Misteriosa divennero distorte, come se fossero state fatte a pezzi da qualcosa.


Zhuai Liancheng e Ximen Qi rimasero sbalorditi per un secondo. Poi scoppiarono a ridere.


“Ahahahah! Ahahahahahahaha!” Zhuai Liancheng non riusciva a controllarsi. Stava dondolando avanti e indietro come se avesse sentito la battuta più divertente al mondo: “Cosa diavolo stai pensando Helian Jue?”


“Ti sei rimbambito con l’età? Credi che la dinastia Helian sia ancora quella di un tempo?”


“Il solo motivo per cui ti stiamo offrendo un’ancora di salvezza è per via del tuo antenato guardiano. Se non per questo, come potrebbe la tua prima principessa essere degna di essere la concubina del giovane maestro Qi?”


Concubina?!


La concubina di un figlio comune di Ximen Bohong?!


“Come… osi?!”


Mo Cangying non poteva sopportare che la sua amata venisse umiliata in questo modo naturalmente. Sembrava che gli stesse per scoppiare una vena. Li avrebbe già attaccati se Helian Lingzhu ed Helian Jue non fossero stati presenti.


“Sembri credere che sia un disonore per la tua prima principessa sposare il giovane maestro Qi, ma non lo è davvero.” Il tono di Zhuai Liancheng divenne rispettoso mentre diceva: “Quando il signor Ximen è tornato dalle terre pure, ha dichiarato che il giovane maestro Qi è uno dei geni più sbalorditivi dell’intera alleanza della venerazione dei qilin, no, dell’intero regno dell’Abisso dei Qilin.”


“Ha raggiunto il picco del Divine Sovereign in meno di 360 anni. Sarebbe diventato già diventato un Divine Master se il capo dell’alleanza Xi e il signor Ximen non gli avessero detto di trattenersi e consolidare un po’ di più le sue fondamenta.”


Ximen accettò le lodi del suo compare con un sorriso brillante.


Zhuai Liancheng continuò: “Anche la tua prima principessa è al picco del Divine Sovereign, ma oso dire che nemmeno due di lei potrebbero competere con lui.”


“Ahah!” Ximen Qi sbuffò per poi dichiarare con arroganza: “Figuriamoci l’impero Helian, nessuno al di sotto dello stadio di Divine Master può competere con me! Così, mi dica, sua maestà. Chi è indegno tra me e sua figlia?”


La famiglia Helian era rimasta così arretrata da venire superata da tutti gli altri.


Perfino un comune figlio era sufficiente a mettere sotto pressione l’intero impero!


“Eheh!”


Fu quando il padre e la figlia stavano precipitando nella disperazione, e Mo Cangying era al picco della sua furia, che qualcuno sbuffò piano.


Un uomo invisibile alla fine si era fatto avanti e attirò l’attenzione sia di Zhuai Liancheng che di Ximen Qi.


“Perché stai ridendo?” Ximen Qi strinse gli occhi.


Nonostante fosse un membro della giovane generazione, aveva quasi messo in ginocchio l’impero Helian. L’uomo era così arrabbiato al punto da volerlo fare a pezzi, ma non osava esprimere la sua rabbia. Era una delle esperienze più esilaranti della sua vita.


Poi un nessuno aveva rovinato l’atmosfera con la sua risata inopportuna.
                                


                                



