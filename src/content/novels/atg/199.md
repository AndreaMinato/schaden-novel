---
title: Capitolo 199 - Bellezza Numero Uno
pubDate: 2024-05-30T21:27:25.207Z
tags:
    - atg
---




"Dovremo occuparci della questione. Dovrebbe andare bene selezionare il quarto e il quinto posto della competizione ma per trovarli ci metteremo un po' di tempo." Disse Qin Wuyou un po' esasperato.


All'improvviso Yun Che intervenne: "Avete detto che la classifica del Torneo viene stabilita secondo il discepolo nella posizione migliore e non secondo una media, vero?"


Qin Wushang annuì: "Sì, ad esempio: se un discepolo di un certo clan arrivasse in prima posizione e gli altri due rappresentanti non finissero nemmeno tra i primi cento, il clan rimarrebbe comunque il primo in classifica anche contro una forza avversaria i cui discepoli sono finiti al secondo, terzo e quarto posto. Questo perché essere in grado di promuovere un potente guerriero è il segno di potere più importante."


Yun Che sorrise e disse in modo altero: "Allora se rappresentassi la famiglia imperiale da solo non sarebbe abbastanza? Nonostante Fen Juechen, Feng Bufan e Fang Feilong non siano deboli sono sicuro che la loro posizione non sarà più alta della mia e così vale per tutti gli altri discepoli del Palazzo Profound. Se è così allora non c'è bisogno di sprecare tempo per convocare altri rappresentanti."


"Umh... Hai ragione ma partecipare al Torneo Ventoblu è una rara opportunità dopotutto. Assistere personalmente all'occasione giova moltissimo a qualunque giovane praticante del profound. Naturalmente non possiamo sprecare questa opportunità." Disse Qin Wuyou.


"Capisco." Yun Che disse: "Se avessimo molto tempo potremmo davvero convocare gli altri due discepoli che hanno partecipato al torneo, ma abbiamo solo due giorni di tempo; abbiamo già poco tempo. Se dovessimo andare a cercare altri due rappresentanti potremmo non avere abbastanza tempo. E se accadesse anche solo un piccolo incidente durante il viaggio rischieremmo di non arrivare in tempo all'Heavenly Sword Villa e sarebbe stato tutto inutile."


"Questo..." Qin Wushang non poté obiettare.


Yun Che si girò e chiese a Xia Yuanba: "Yuanba, vuoi andare a guardare il Torneo?"


"Ah? Sì... naturalmente!" Xia Yuanba annuì come un pulcino che stava beccando: "Fin da quando ero molto giovane ho sentito Zio Sikong parlare del Torneo. Ha detto che tutti i migliori geni della giovane generazione si radunano lì. Essere in grado di guardarne le battaglie è un'opportunità incredibile; naturalmente voglio andare lì."


A quel punto il suo entusiasmo si affievolì: "Ma non ho i requisiti per entrare in quel posto. Sono solo all'Elementary Profound Realm ora. A Floating Cloud City non mi consideravano granché e ho capito che dopo essere arrivato al Palazzo Profound Ventoblu non ho nemmeno i requisiti per spazzare il pavimento con il misero talento che possiedo. Non oso avere delle aspettative così grandi. Cognato, fai del tuo meglio nel Torneo e prendi una buona posizione. Quando tornerai potrai dirmi cos'è successo."


"No! Mi rifiuto, sono troppo pigro per dirtelo." Disse Yun Che con un largo sorriso.


"Eh..." Xia Yuanba si grattò la testa.


"Se vuoi vedere com'è il torneo dovrai vederlo da te." Yun Che si girò e disse a Qin Wushang: "Capo Palazzo Qin, ho solo una richiesta egoista che vorrei che approvaste. Dato che selezionare rappresentanti ci rallenterebbe, che ne dite di portare Yuanba con noi?"


Qin Wushang poté solo forzare un sorriso: "Questo mi renderà le cose difficili, non è mai accaduto qualcosa del genere."


Portare un discepolo che era solo all'Elementary Profound Realm per partecipare al torneo attirerebbe davvero l'attenzione.


Come poteva essere appropriato? Era praticamente causare trambusto. Sarebbe stato percepito perfino come un affronto, ancora prima che iniziasse l'incontro il Palazzo Profound Ventoblu sarebbe stato bersaglio di insulti e prese in giro, perfino la Famiglia Imperiale ne avrebbe risentito.


Ma a Cang Yue non importava. Aveva creduto di aver perso Yun Che, dopo aver soppresso le sue emozioni e aver perduto le speranze, era stata inondata da un sollievo e una sorpresa incredibili. Cosa le importava dell'identità di principessa e del torneo? Non li considerava più di fronte a Yun Che. Avrebbe accettato qualunque cosa dicesse: "Capo Palazzo Qin, Fratello Minore Yun ha ragione. Nonostante sia un po' inappropriato, anche lei ha visto la forza del Fratello Minore Yun. Ha sconfitto facilmente perfino Fen Juechen, quindi riuscirà sicuramente ad ottenere un'ottima posizione. La sua richiesta non è così irragionevole."


Qin Wushang non poté rifiutare dato l'intervento della Principessa Blue Moon e rise in modo beffardo. "Va bene, dato che ne è convinta anche sua altezza, allora non selezioneremo altri discepoli e porteremo Yuanba."


Mentre lo diceva pensò con amarezza... C***o! che diavolo è questo?! Il Torneo Ventoblu è così importante. Dei tre rappresentanti che avevamo scelto, due sono stati feriti gravemente in un batter d'occhio e un altro se n'è andato. Il rimpiazzo è composto da una persona così forte che supera sempre le aspettative degli altri e una persona debole e incapace... Potrebbe distruggere la reputazione della Famiglia Imperiale.


Vabbe' facciamo così.


"Tuttavia, Yun Che, anche io ho due richieste." Disse Qin Wushang con un'espressione seria: "Numero uno: Yuanba può andare ma potrà solo accompagnarci non essere un rappresentante."


"Va bene." Annuì Yun Che. Ciò che voleva era realizzare il sogno di Xia Yuanba. Per quanto riguarda farlo partecipare, anche se Xia Yuanba avesse davvero voluto competere, non lo avrebbe permesso, perché era davvero troppo debole. Se l'avversario fosse stato anche lievemente insidioso sarebbe stato ferito gravemente.


"Numero due." Qin Wushang fissò Yun Che e disse in tono estremamente serio: "Spero che la tua posizione... possa entrare tra i primi cento! Nella classifica individuale e non in quella complessiva!"


"Ah!" Prima che Yun Che potesse rispondere Cang Yue rilasciò un gridolino scioccato.


Nell'ultimo torneo, la Famiglia Imperiale Ventoblu era finita nella 230esima posizione nella classifica complessiva ma era arrivata solo 537esima nella classifica individuale!
Se un qualsiasi altro potere avesse ottenuto questi risultati sarebbe stato considerato onorevole, ma per la grande famiglia imperiale, era solo ridicolo... E si erano classificati in questo modo per molti anni.


Figuriamoci le classifiche individuali, perfino entrare tra i primi cento nella classifica complessiva sarebbe stato un sogno per l'imperatore.


E Qin Wushang aveva davvero detto una cosa del genere!!


Doveva superare tutti i migliori geni sotto l'età di vent'anni!


E i geni tra i primi cento sarebbero diventati celebrità con un prestigio incredibile.


Se Yun Che fosse davvero entrato tra i primi cento della classifica individuale, allora la Famiglia Imperiale Ventoblu potrebbe perfino entrare tra i primi cinquanta nella classifica Complessiva!
Avrebbe potuto recuperare l'onore perduto e sbalordire tutti gli altri.


Ovviamente Qin Wushang non stava dando questo obiettivo a Yun Che per rendergli le cose difficili o costringerlo a fare promesse a vuoto. Il ragazzo aveva sconfitto istantaneamente Feng Bufan e Fang Feilong e aveva rivelato il suo potere di fronte a Fen Juechen. Aveva assistito personalmente agli ultimi due Tornei e ne aveva compreso più o meno il livello. Secondo le sue ipotesi potrebbe essere possibile per Yun Che entrare tra i primi cento nella classifica individuale!


"Va bene!" Yun Che non esitò minimamente e annuì: "Sicuramente non deluderò il Capo Palazzo Qin."


Qin Wushang annuì contento.


"Yuanba hai sentito? Puoi venire con noi; presto vieni a ringraziare il Capo Palazzo Qin e la Sorella Maggiore Xueruo." Disse Yun Che sorridendo.


La loro conversazione aveva entusiasmato così tanto Xia Yuanba che non sapeva cosa fare. Era così sorpreso da essere rimasto stordito; balbettò: "La ringrazio Qin Wushang. V-vi ringrazio Sorella Maggiore Xueruo. I-i-io... io posso davvero venire anche io al T-torneo?"


"Ahahahah." La reazione di Xia Yuanba fece scoppiare a ridere Qin Wushang. Gli fece un cenno: "Vieni qui e siediti con me sull'aquila delle nevi. Ora partiamo."


"Ah? Va bene... sì sì sì!" Xia Yuanba annuì incessantemente e poi si avvicinò all'Aquila delle Nevi Gigante più grande di Qin Wushang... Con il suo fisico sarebbe stato un errore non selezionare l'aquila più grande.


"Fratello Minore Yun, andiamo... Piccola Neve partiamo."


Yun Che e Cang Yue montarono sull'altra Aquila delle Nevi gigante.
Entrambe le creature presero il volo e non molto tempo si allontanarono così tanto da scomparire dall'orizzonte.


Le due cavalcature si levarono rapidamente ad un'altezza di diverse migliaia di metri. Erano estremamente rapide ma la loro velocità era costante.
La velocità delle due Aquile delle Nevi Giganti era diversa e, non molto tempo dopo, si persero di vista.


"Fratello Minore Yun..."


Cang Yue che aveva sempre cercato di reprimere le sue emozioni quando gli altri erano vicini, alla fine chiamò Yun Che e lo abbracciò. Lo strinse forte e non lo lasciò andare per molto tempo.


Yun Che ricambiò l'abbraccio e disse dolcemente. "Mi dispiace che ti sia preoccupata di nuovo per me."


"No, è colpa mia, sono stata avventata. Avrei dovuto avere fiducia... fiducia che non ti sarebbe accaduto nulla." Lan Xueruo chiuse gli occhi e disse piano mentre si godeva in silenzio questo momento.


"Sorella Maggiore..."


L'Aquila delle Nevi Gigante gridò e accelerò ulteriormente. Senza accorgersene erano già volati oltre i confini della Città Imperiale Ventoblu.


Questa era la seconda volta che montavano insieme, la prima volta avevano affrontato diverse tribolazioni insieme. Era proprio in quel momento che erano nati i sentimenti d'amore di Cang Yue. Poco a poco si era affidata sempre di più a lui fino a non potersene più separare.


Cang Yue si appoggiò al petto di Yun Che e disse tranquilla: "Siete molto affiatati tu e Xia Yuanba. Quando ha sentito che ti era accaduto qualcosa aveva pianto come un bambino. Quando era stato maltrattato ti sei infuriato così tanto... E non siete imparentati, i miei fratelli invece..."


Yun Che sollevò lievemente la testa e rispose con affetto: "Yuanba e io siamo cresciuti insieme fin da piccoli. Quando era giovane il suo fisico non era così robusto, era magro e debole.
Quando veniva maltrattato dagli altri sono sempre intervenuto per aiutarlo. Poi quando all'improvviso era cresciuti incredibilmente e ho scoperto che ero nato con delle Profound Vein mutilate, quasi tutti mi sottovalutavano e mi tormentavano. In quel momento è stato Yuanba a proteggermi; così tanto che ha anche interrotto amicizie con molti dei suoi compagni che mi ridicolizzavano. Ai miei occhi, a parte il Nonno e Zietta, è l'unico che è come una famiglia per me... E ora che ho il potere di proteggerlo, non importa chi oserà maltrattarlo, gliela farò pagare."


"Come può essere la tua sola famiglia, hai anche una moglie... Umpf." Cang Yue mormorò e mise un po' il broncio piena di gelosia.


"Lei?" Ricordò l'aspetto impareggiabile di Xia Qingyue, era già splendida a sedici anni. Non la vedeva da un anno e mezzo. Di sicuro sarà diventata ancora più bella. Tuttavia nonostante sia sua moglie, apparteneva a Frozen Cloud Asgard e non a lui. Rispose in tono piatto: "Anche se mi tratta bene, non mi ha sottovalutato e ha sempre cercato di difendere la mia dignità quando ero debole, non mi ha mai considerato suo marito, né è possibile che lei mi consideri un parente stretto."


Era meglio non parlarne troppo di fronte a Cang Yue, così cambiò argomento subito e disse: "Giusto, hai mai sentito del nome Chu Yuechan?"


"Chu Yuechan? Hai detto Chu Yuechan?" La reazione di Cang Yue fu molto più intensa di quanto si Yun Che si sarebbe aspettato.


"Lo conosci?"


"Naturalmente. In questo mondo quanti non conoscono il suo nome?"


Yun Che: "..."


"Chu Yuechan, capo delle rinomate 'Sette Fate di Frozen Cloud'. Venti anni fa è stata riconosciuta come la bellezza numero uno nel Ventoblu Empire ed era anche la più grande esperta della sua generazione, ma la fama della sua bellezza superava di molto la sua forza."


Mentre parlava Cang Yue rivelò molta tristezza ed emozione: "Molto tempo fa aveva innumerevoli ammiratori. Solo per vincere il suo sorriso o anche per vederla una sola volta, molti si sono recati a Frozen Cloud Asgard. Tra di loro c'erano anche il Maestro dello Xiao Sect e quello della Villa della Spada Celestiale... Anche mio padre; dopo che l'aveva vista non poté non rimanerne ossessionato, perfino quando diventò Imperatore. L'unico motivo per cui non prestò mai attenzione all'Imperatrice fu anche a causa di Chu Yuechan. Perfino ora si ricorda di questa 'Fata dalla Gelida Bellezza'."


Yun Che spalancò leggermente la bocca con un'espressione stordita...


Nota per chiarire: Classifica Complessiva = Potere combinato di un'intera squadra:
Se clan A ottenesse il 1°, il 2° e il 3° posto mentre il clan B ottenesse il 4°, il 5° e il 6°, il clan A sarebbe al primo posto sia nella classifica individuale che della forza, mentre il clan B finirebbe quarto nella classifica individuale e secondo della forza.
-Schadenfreude





