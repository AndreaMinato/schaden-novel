---
title: Capitolo 1991 - Diventare il Dio Malvagio
pubDate: 2025-03-10T08:57:10.535Z
tags:
    - atg
---


<em>Buon natale!
(Capitolo parzialmente editato),
0 capitoli in coda, 0/10
-Schadenfreude</em>


Helian Jue ebbe la sensazione che il suo petto stesse per esplodere. Non era mai stato così arrabbiato nemmeno quando Zhuai Liancheng e Ximen Qi avevano calpestato la sua dignità.


“Hai conquistato un po’ di dignità per il mio impero, così non ti ucciderò per ora.”


Helian Jue aveva trovato una scusa perfetta mentre cercava di reprimere l’energia impetuosa nel suo cuore.


“Ma solo perché non ti ucciderò, non significa che l’Alleanza della Venerazione dei Qilin si tratterrà dall’attaccarti! Invece che provocarmi, dovresti scavarti una fossa per seppellirti da solo!”


“Ora sparisci e non pensare nemmeno che l’impero Helian ti proteggerà. Ti ho già mostrato la mia più grande pietà visto che non ti ho scortato subito dall’Alleanza della Venerazione dei Qilin!”


<em>Clap!


Clap!


CLAP!</em>


Yun Che lo lodò ad alta voce battendo le mani: “Come previsto da sua maestà! Nulla di ciò che hai detto ha superato affatto le mie aspettative!”


“Non devi preoccuparti per la mia sicurezza però. Dopotutto l’Alleanza della Venerazione dei Qilin e i tre setta non sono stupidi quanto una certa persona. Dubito altamente che oserebbero toccarmi prima di indagare su qualcuno che ha surclassato il loro cosiddetto genio senza subìre un graffio.”


Yun Che letteralmente non era esistito in questo universo fino a pochi giorni fa, così gli sforzi dell’Alleanza della Venerazione dei Qilin e dei tre setta sarebbero stati invano. Naturalmente questo li avrebbe resi ancora più cauti. Se Helian Jue poteva immaginarselo, anche loro avrebbero potuto farlo.


“Inoltre la conferenza dell’Abisso dei Qilin è vicina e hanno intenzione di rimpiazzare la tua dinastia non appena sarà finita. Ci sono poche possibilità che inizino conflitti durante un periodo così delicato.”


“In effetti…” Yun Che sorrise con fare minaccioso: “Probabilmente proveranno a reclutarmi mentre indagheranno su di me.”


“...” Le labbra di Helian Jue fremettero.


Fu in quel momento che soffiò un forte vento fuori. Un secondo dopo, un uomo alto e muscoloso e un gruppo di guardie imperiali si precipitarono nella sala principale. Era il principe ereditario, Helian Linglang.


“Padre! Lingzhu!” Atterrò accanto a Helian Jue ed Helian Lingzhu chiedendo loro con tono preoccupato: “State bene? Mi dispiace di essere arrivato tardi. Sono venuto non appena ho sentito che qualcuno si è precipitato nel palazzo.”


Yun Che sogghignò. Zhuai Liancheng e Ximen Qi di sicuro non avevano mantenuto un basso profilo quando avevano annunciato il loro arrivo, e sarebbe stato impossibile per il principe ereditario non accorgersi di loro. Questo poteva solo significare che questo pezzo di me**a si era rimasto nascosto finché i due non erano scappati via.


Era proprio il figlio di Helian Jue!


Era letteralmente un miracolo il fatto che questa dinastia non fosse stata annientata anni fa!


“Va tutto bene ora, fratello.” Disse superficialmente Helian Lingzhu. Perfino questa donna gentile non stava perdendo tempo a fingere di consolarlo con sincerità, dimostrando quanto provava sdegno nei confronti del fratello.


“Bene.” Helian Linglang tirò un lungo sospiro di sollievo e all’improvviso notò Yun Che. Dopo aver osservato la sua aura misteriosa da vicino, mostrò un’espressione severa e chiese: “Chi sei?”


Yun Che non gli prestò attenzione. Disse con indifferenza: “Dato che l’imperatore non desidera accogliermi nel suo impero, sarebbe impudente da parte mia restare. Fortunatamente ho ripagato almeno un briciolo del favore che devo alla prima principessa.”


Scoccò una lunga occhiata ad Helian Lingzhu per poi dire: “Si riguardi.”


Poi si girò e si diresse lentamente verso l’uscita.


“Yun… Che…” Helian Lingzhu fece un passo avanti, ma stava mormorando invece di chiamarlo come prima.


“Oh giusto. Me n’ero quasi dimenticato.” Yun Che si fermò all’improvviso e disse: “Il carattere ‘Jue’ significa ‘giada incompleta’. Sono sicuro che sono stati i membri della sua generazione più grande ad averle dato quel nome, e le stavano anche suggerendo di non essere troppo sicuro nel suo trono, perfino la luna cresce e cala. Tuttavia questo ovviamente non si addice alla tua condotta. Invece ti suggerirei di cambiare il tuo nome in ‘Funuo’, che significa ‘una promessa che durerà per l’eternità’. Chissà, questo cambiamento potrebbe salvare voi Helian e assicurarvi di poter resistere per un’eternità a venire? Eheh.”


Dopo un freddo sorriso, Yun Che alla fine lasciò la sala principale e iniziò a volare.


“Chi diavolo credi di essere?” Helian Linglang esplose con rabbia: “Come osi criticare il nome di mio padre! Uomini…”


“Sta zitto!” Helian Jue lo interruppe gridando a sua volta con rabbia. Fu una tale sorpresa che Helian Linglang chinò frettolosamente la testa e non riuscì a dire nulla per molto tempo.


Lo sguardo di Helian Lingzhu rimase incollato alla schiena di Yun Che. Non distolse gli occhi da lui finché non sparì completamente. Molto tempo dopo, si morse le labbra come se finalmente avesse deciso per poi inseguirlo.


Sorprendentemente, Helian Jue non la fermò stavolta.


“Mmh… mhh!”


Barcollò un po’ stringendosi il petto. Ormai stava per svanire. Considerando il suo temperamento, era un miracolo che fosse riuscito a resistere fino ad ora. Helian Lingzhu lo sorresse frettolosamente.


“Funuo… Funuo…” Mormorò mentre fissava stordito in lontananza. Stava rimuginando molto seriamente sul nome lasciato da Yun Che.


<em>Una promessa che durerà per l’eternità… una giada incompleta… il mio nome ha davvero alterato il fato della dinastia?</em>


Dietro, Mo Cangying non riuscì più a sopportare la situazione e disse privo d’emozione: “Perché non rovescia le due parole sua maestà?”


<em>Da Fu Nuo a Nuo Fu?


Nuo Fu…


Nuo Fu (codardo)?!</em>


Helian Jue strabuzzò gli occhi. L’energia che era riuscito a sopprimere a stento inondò il suo cuore come una diga rotta.


“Pwack!”


Sputò un’altra boccata di sangue e alla fine svenne.


…..


Tutto era giallo e grigio mentre Yun Che si allontanava dal palazzo imperiale.


Non si era ancora abituato alla polvere abissale, ma la sensazione spiacevole e appiccicosa stava diminuendo sempre di più. Per quanto riguardava la sua invisibile corruzione, ormai la sentiva a stento.


<em>Il regno dell’Abisso dei Qilin, il regno divino dei Qilin…</em>


Entrambi i regni erano posti dove l’elemento della terra era il più attivo nell’intero Abisso.


Sembrava quasi destino… o forse era davvero destino.


Adesso era assorto.


Quando il Dio Malvagio aveva gettato il seme della terra nell’Abisso, era stato davvero perché non voleva che il suo successore possedesse le Vene Misteriose complete, sovraccaricando il Caos Primordiale?


Era stato grazie alla sua straordinaria con l’elemento dell’oscurità che l’Imperatrice Diabolica Colpo Celeste Nemesi dei Diavoli aveva notato che c’era qualcosa di strano nell’Abisso. Per quanto riguardava il Dio Malvagio, aveva un’insolita affinità nei confronti di tutti gli elementi; acqua, fuoco, fulmine, vento, terra e oscurità, eccetto la luce. Naturalmente, la sua affinità con l’oscurità doveva essere inferiore a quella dell’imperatrice diabolica, ma pensandoci avrebbe avuto molte più possibilità lui di notare le anomalie dell’Abisso.


Non poteva aver indagato sull’Abisso anche se ne avesse notato la trasformazione molto tempo fa. Dopotutto, nemmeno l’Imperatrice Diabolica Colpo Celeste Nemesi dei Diavoli era riuscita ad avventurarsi lì. In tal caso, aveva gettato il Seme del Dio Malvagio perché…


Fu qui che la catena di deduzioni di Yun Che si interruppe perché non aveva quasi più tempo. Mormorò piano:


“Tre.”


“Due.”


“Uno.”


“Giovane maestro Yun Che!”


Il grido urgente di Helian Lingzhu risuonò da dietro. Quando Yun Che si fermò, la prima principessa lo aveva già raggiunto. Sembrava un po’ rossa per la fretta.


“È venuta a salutarmi prima principessa?” Chiese Yun Che sorridendole.


Invece che scuotere la testa o annuire, Helian Lingzhu rispose a sua volta con una domanda: “Se… se ne andrà davvero?”


“Naturalmente.” Rispose Yun Che. “Ho offeso suo padre. Qualsiasi altro imperatore mi avrebbe imprigionato o ucciso per questo. Naturalmente non posso più restare.”


“A proposito, mi biasima per aver trattato suo padre in quel modo, prima principessa?”


Helian Lingzhu scosse la testa senza esitare: “So meglio di chiunque altro com’è mio padre. Le sue parole sono state umilianti, ma erano anche la verità. Se solo qualcuno lo avesse costretto a fare la cosa giusta fin dall’inizio, allora forse non saremmo…”


Il tono della sua voce divenne triste e lo sguardo di Yun Che mostrò un po’ di compassione. “Il motivo per cui ha viaggiato per la Foschia Sconfinata allora… è stato per via della conferenza dell’Abisso dei Qilin?”


“Sì.” Helian Lingzhu annuì. “Il regno divino dei Qilin è un santuario della coltivazione e un’opportunità per i coltivatori dell’elemento della terra. È vitale per la crescita delle attuali e delle future generazioni.”


“Un tempo, l’impero Helian era il sovrano indiscusso del regno dell’Abisso dei Qilin. Era la famiglia imperiale a decidere chi entrava o no nel Regno Divino dei Qilin. Erano i setta a dover fare tutto ciò che era in loro potere per conquistare il favore della famiglia imperiale così che i loro talenti potessero entrare.”


Quei giorni gloriosi erano passati da tempo.


“Dopo che la setta del Macigno Profound, quello delle Mille Lame e quello della Sabbia Feroce sono saliti al potere, l’impero Helian ha perso lentamente il suo controllo assoluto sul regno divino dei Qilin. È così che è nata la conferenza dell’Abisso dei Qilin.”


“Lo scopo della conferenza è di decidere come il regno divino dei Qilin verrà diviso tra le quattro fazioni. La classifica decide quante persone si potranno mandare nel regno divino dei Qilin e i partecipanti sono membri della giovane generazione al di sotto dei seicento anni.”


“L’Impero Helian dev’essere finito ultimo durante le due generazioni precedenti allora.” Disse direttamente Yun Che.


“Esatto.” La tristezza di Helian Lingzhu si intensificò. “Quando il trono è passato a mio padre, è sembrato che avesse rinunciato completamente a cambiare il destino dell’impero. Ha rinunciato a trovare dei modi per migliorare la nostra situazione e ha solo cercato di fare una vita facile e confortevole. Sembrava un topo di fronte ai tre maestri della setta.”


“Poi… è successo quell’incidente con Mo Beichen e si è abbattuto come non mai. Non importa quanto i tre setta lo mettessero alla prova, la sua sola risposta è stata solo tolleranza e altra tolleranza. Anche se esageravano, ha solo osato criticarli alle loro spalle.”


Dall’essere padroni di un intero regno si era accontentato solo di un piccolo angolo del mondo. Era sia tragico che indegno.


Helian Lingzhu continuò: “Ultimamente, l’Alleanza della Venerazione dei Qilin è diventata sempre più forte e ha avvertito molte volte mio padre che la sua dinastia avrebbe rischiato di perdere completamente il diritto di entrare nel regno divino dei Qilin nel caso una nuova fazione fosse salita al potere. Se fosse successo, l’impero Helian non avrebbe più avuto futuro.”


“Tuttavia mio padre ha detto che l’Alleanza della Venerazione dei Qilin era concentrata solo sulla religione e non era ambiziosa. Anche se fosse salita al potere e fosse diventata una minaccia, i tre setta avrebbero fatto il lavoro sporco per loro. Pensava che non avrebbero tollerato che un’altra fazione cercasse di controllare il regno divino dei Qilin.”


“Mio padre è sempre stato così. Ha sempre cercato la strada più facile e la stabilità, e ha sempre lasciato l’iniziativa agli altri… Aspetto ancora peggiore, quando gli è capitata l’opportunità di una vita, ha ordinato ai suoi uomini di smettere di proteggere la moglie e le figlie di Mo Beichen, dichiarando che l’impero non poteva stabilire un cattivo precedente.”


I suoi occhi erano pieni di lacrime mentre confessava i suoi veri sentimenti a Yun Che, tutto quanto. Non aveva mai provato un desiderio così intenso di confidarsi nemmeno quando era con Mo Cangying, il fratello maggiore su cui contava e di cui si fidava di più.


“In effetti, ho sentito notizia di come l’Alleanza della Venerazione dei Qilin si sarebbe unita alla conferenza un mese fa. Ma mio padre si è rifiutato di credermi, presentando lo stesso motivo per cui non abbiamo soppresso l’alleanza della Venerazione dei Qilin quando eravamo ancora in tempo di farlo. Mio fratello, il principe ereditario, di solito fa come dice mio padre, così… potevo solo cercare di avanzare di stadio.”


“Se l’Alleanza della Venerazione dei Qilin si fosse unita alla conferenza e io fossi riuscita a diventare Divine Master, allora avrei potuto impedire che si avverasse il peggiore dei casi, o almeno così pensavo…”


Le lacrime cominciarono a scorrere lungo le sue guance. “Ma la realtà è di gran lunga peggiore rispetto a ciò che mi immaginavo.”


“Non… non riesco più a vedere un futuro per l’impero Helian.”


Era stanca. Aveva fatto tutto quello che poteva per salvare il suo paese, ma la situazione continuava a peggiorare.


Yun Che alzò una mano e fece evaporare le lacrime sulle sue guance usando un briciolo di fiamme cremisi. Nonostante la sua disperazione, il calore del fuoco si insinuò nel cuore freddo e pieno di amarezza della principessa.


“Forse non finirà male quanto si immagina.” Disse sorridendo Yun Che. “Se non altro, non deve rinunciare a partecipare alla conferenza dell’Abisso dei Qilin come hanno chiesto i suoi nemici.”


Helian Lingzhu sussurrò con sorpresa: “Ci sono davvero speranze? L’Alleanza della Venerazione dei Qilin non è un ultimo arrivato come pensavamo. Sono una grande organizzazione che è riuscita a fare sottomettere perfino i tre setta, per non parlare del fatto che anche il Cavaliere Abissale che assisterà alla conferenza proviene dall’alleanza… Non vedo come potremmo avere speranze di rimediare.”


Lui guardò Helian Lingzhu negli occhi e chiese: “Si fida di me?”


Helian Lingzhu osservò i suoi occhi limpidi come uno specchio e annuì senza esitazione: “Naturalmente.”


“In tal caso, vorrei che facesse tutto ciò che può per convincere suo padre a prendere parte alla conferenza dell’Abisso dei Qilin. Dopodiché può lasciare la questione a me.”


Yun Che fu caloroso e composto. Nessuno pensava che l’impero Helian potesse produrre un miracolo, eppure dalle sue parole sembrava che questa impresa impossibile fosse una questione insignificante per lui.


Helian Lingzhu aprì la bocca, per un momento non riuscì a dire nulla.


“Non lo sto facendo solo per ripagare il suo favore naturalmente.” Disse con sincerità Yun Che. “Mi piacerebbe anche entrare nel regno divino dei Qilin.”


Il regno divino dei Qilin era stato creato dal Monarca Abissale in persona, e un suo cavaliere avrebbe presenziato la conferenza. Sarebbe stato folle rischiare di intrufolarsi lì. Perciò, entrare nel regno divino dei Qilin seguendo le regole era l’unica opzione possibile per lui.


Helian Lingzhu non chiese perché Yun Che volesse entrare nel regno divino dei Qilin o come avrebbe difeso il diritto dell’impero Helian di accedervi. Si limitò a distogliere gli occhi e a sussurrare: “Non ha nessuna ostilità con Ximen Qi, eppure lo ha umiliato profondamente e lo ha quasi mutilato. Lo sta… facendo davvero solo per ripagarmi?”


Era una principessa imperiale, ma per tutta la sua vita non era mai potuta restare a testa alta di fronte ai tre setta. Era stata solo umiliata da loro.


Nessuno, nemmeno suo padre, l’aveva mai difesa così come Yun Che.


“...Non completamente, no.” Rispose Yun Che.


Queste tre parole furono sufficienti a solleticare l’immaginazione di Helian Lingzhu. Una gioia inenarrabile fiorì nel cuore della prima principessa e quasi non riuscì a trattenersi dal rivelare la sua felicità. Dopo essere riuscita a contenersi, alzò gli occhi e dichiarò senza battere ciglio: “Va bene. Farò del mio meglio per fare cambiare idea a mio padre. Se si rifiuta di ascoltare, allora… parlerò con il mio antenato.”


“Inoltre… non se ne andrà allora… giusto?”


“Mm!” Yun Che annuì.


In effetti Yun Che aveva un piano di riserva anche nel caso in cui Helian Lingzhu avesse fallito a persuaderli. Uno dei motivi per cui aveva umiliato spietatamente Helian Jue poco fa non era perché volesse insultarlo, un imperatore codardo come lui non sarebbe valso il suo sputo nemmeno se fosse stato un Semidio, ma perché voleva farlo arrabbiare.


L’energia lasciata da Mo Beichen avrebbe rischiato di danneggiare il cuore di Helian Jue. Naturalmente l’imperatore voleva evitare il più possibile di arrabbiarsi.


Zhualian Cheng e Ximen Qi avevano fatto metà del lavoro per lui, e dopo aveva infierito su di lui. Yun Che aveva visto che era sul punto di perdere completamente il controllo. Ci voleva tutto il suo impegno solo per contenere l’energia di Mo Beichen.


Sarebbe bastata solo un’altra spinta per sconvolgerlo, così lo aveva insultato apposta con le parole “Funuo”. Quando avrebbe capito il vero significato di quell’appellativo, sarebbe svenuto per la furia.


Mentre Yun Che aveva esaminato il suo cuore prima, aveva capito che l’imperatore non poteva “entusiasmarsi” troppo e oggi era stata una giornata piena d’emozione. Secondo i suoi calcoli, l’ultima spinta avrebbe dovuto spingerlo sull’orlo della morte. Sarebbe perito se non fosse stato curato.


E chi avrebbe cercato durante il suo momento più disperato?


All’inizio l’imperatore aveva rifiutato senza mezzi termini.


Ma ora… forse ci sarebbero state delle vere trattative.


Prima che Helian Lingzhu e se ne andasse, scambiò trasmissioni del suono con Yun Che e gli diede un posto dove dormire. Era la sala esterna dove coltivava di solito, vicino al confine del palazzo imperiale.


In lontananza, Mo Cangying barcollò come se volesse precipitarsi verso Yun Che e dirgli qualcosa. Tuttavia si ritirò velocemente nel suo nascondiglio e diversi secondi dopo se ne andò silenziosamente.


Yun Che si voltò e il calore nel suo sguardo divenne ghiaccio.


Era il suo terzo giorno nell’Abisso.


Stava per compiere il primo passo che aveva pianificato prima del previsto.


Il regno divino dei Qilin molto probabilmente era il posto dove avrebbe potuto ottenere le Vene Misteriose del Dio Malvagio complete e finalmente superare i suoi limiti.


Se fosse filato tutto liscio, allora sarebbe diventato davvero…


Il Dio Malvagio di quest’era!
                                


                                



