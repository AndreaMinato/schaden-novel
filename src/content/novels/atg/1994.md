---
title: Capitolo 1994 - Figlia di un Divino Reggente
pubDate: 2025-03-10T08:57:10.535Z
tags:
    - atg
---


<em>Buone feste!
Capitolo sponsorizzato, ringraziamo Matteo!
(Capitolo parzialmente editato),
3 capitoli in coda (Matteo), 0/10
-Schadenfreude</em>


Un eroe che salvava una damigella in pericolo era proprio un cliché forzato, ma nessuno poteva negare quanto fosse utile, specialmente contro una ragazza innocente che non aveva mai sperimentato il mondo prima.


Più pura era un’anima, più sarebbe stato facile lasciarle un’impressione e le prime impressioni erano le più difficili da rimuovere.


Nel frattempo, l’uomo con l’abito d’argento lo stava trattando come uno spettacolo divertente. Il giovane era al picco del Divine Sovereign e probabilmente era un esperto del regno dell’Abisso dei Qilin, ma per lui non era nient’altro che un pagliaccio che stava implorando di venire schiaffeggiato. Non aveva assolutamente idea di chi aveva di fronte.


Il mondo esterno era proprio divertente e interessante.


“E tu da dove vieni, verme?” Chiese l’uomo con l’abito d’argento. Non aveva bisogno di fare nulla per mostrare il suo sdegno.


“Verme?” Il sogghigno di Yun Che era ancora più sdegnoso del suo però. “Come previsto, solo un verme vedrà gli altri come vermi. Puzzi così tanto che posso sentirti da cinque chilometri di distanza.”


“...” Gli angoli delle labbra della ragazza si incurvarono verso l’alto per un istante.


Yun Che non aveva mai perso una lotta verbale e insultare le persone gli veniva naturale come respirare. Ma per la ragazza cresciuta in un ambiente perfettamente isolato, era qualcosa di nuovo che non aveva mai sperimentato prima.


<em>Non avevo idea che potessi rimproverare così le persone!</em>


L’uomo vestito d’argento si incupì un po’. Prima che potesse rispondere, Yun Che aumentò l’intensità delle sue fiamme e disse: “Ora sparisci! Il tuo cuore è malvagio e usi il tuo potere per maltrattare gli altri. Se c’è una persona che dovrebbe essere rimossa dall’Abisso, sarebbe qualcuno come te; una persona dall’anima che trabocca di sporco.”


Come se avesse appena notato che la ragazza era ancora dietro di lui, Yun Che si guardò dietro e aggiunse una nota d’urgenza alla sua voce: “Cosa stai aspettando? Vai!”


“Ah! Ahahahahah!” L’uomo con l’abito d’argento rise: “Sai con chi sai parlando?”


“...” Yun Che represse a stento l’impulso di roteare gli occhi. Perfino le frasi che dicevano erano esattamente identiche.


“Mi stai dicendo di sparire?” Quando l’uomo piegò il suo ventaglio, strane increspature iniziarono ad apparire attorno al suo volto. “Mi crederesti se ti dicessi che mi basterebbe un dito per farti prostrare fino alla morte?”


“Davvero?” La fiamma nelle mani di Yun Che raggiunse i tre metri di lunghezza: “E se non sparisci, temo che non avrai nemmeno la possibilità di prostrarti!”


La ragazza sporse la lingua di nascosto, ma chiaramente voleva vedere cosa sarebbe successo.


“Molto bene!” L’uomo con l’abito d’argento alzò un dito e lo piegò.


Le ginocchia di Yun Che caddero subito verso il terreno.


“...” La ragazza si accigliò e formò una spada con le dita. Ma prima che potesse finire, scoprì che Yun Che in qualche modo si era fermato. Non solo, stava di nuovo tornando in piedi.


La ragazza rivelò un’espressione piena di sorpresa.


Aveva resistito alla pressione spirituale dell’uomo… nonostante fosse un Divine Sovereign?


L’uomo con l’abito d’argento mostrò lo stesso stupore ma poi si accigliò. Stavolta la strana luce nei suoi occhi era di gran lunga più intensa.


“Inginocchiati!”


<em>Crack!!</em>


Il rumore sgradevole non proveniva dalle ginocchia di Yun Che però, proveniva dei suoi denti stretti.


Il suo corpo stava tremando, la sua faccia si contorceva e il sudore scorreva a fiumi dalla sua fronte. Era chiaro che stesse soffrendo. Tuttavia le sue gambe e la sua spina dorsale rimasero dritte come frecce. Anche le fiamme cremisi continuarono a bruciare.


In effetti, ebbe perfino la forza di spostare una mano indietro ed evocare una raffica d’aria per spingere via la ragazza: “Vai via… adesso! Quest’uomo è… estremamente pericoloso!”


La ragazza: “...”


“...?!” Ancora una volta l’uomo con l’abito d’argento rimase senza parole, ma stavolta fu la rabbia a prendere il sopravvento. Una luce violenta brillò nei suoi occhi. Ma prima ancora che potesse aumentare la sua energia spirituale, risuonò un rumore di qualcosa che si lacerava.


<em>Shred!</em>


Una linea blu apparì tra l’uomo con l’abito d’argento e Yun Che, tagliando lo spazio stesso e la pressione spirituale.


Stringendosi il petto e tremando violentemente, Yun Che si ritirò e diede un’occhiata “profondamente scioccata” alla ragazza.


Anche l’uomo vestito d’argento barcollò e perse la concentrazione per un istante. Tuttavia tornò ad essere divertito dopo aver fissato la ragazza per un po’: “Non male. E pensare che puoi tagliare i miei fili spirituali con il tuo intento di spada. Non è affatto male.”


Stavolta fu la ragazza a mettersi di fronte a Yun Che. Una luce di spada spuntò dalle sue dita mentre lei mormorava: “Anche punire il male fa parte dell’esperienza.”


“Male? Eheheh. Ahahahah!” L’uomo con l’abito d’argento raddrizzò la schiena mentre rideva con arroganza: “Sai chi sono ragazza?”


Lei rispose: “Il tuo cognome è Meng.”


Yun Che: “...”


Il sorriso dell’uomo si irrigidì per un momento e poi si accigliò: “Come lo sapevi?”


“Il modo in cui incanali la tua energia spirituale è molto simile a Meng Jianxi. Anche la tua aura esterna è piuttosto simile.” Rispose con indifferenza la ragazza. “Perciò dovete essere imparentati in qualche modo.”


Per la prima volta, l’uomo vestito d’argento impallidì. Perse il controllo della sua espressione quando sentì il nome “Meng Jianxi”.


“Tu…” Il tono dell’uomo cambiò: “Conosci il mio fratello minore?”


“Fratello minore?” Gli occhi stellati della ragazza luccicarono mentre le veniva in mente un modo per attaccarlo verbalmente: “Meng Jianxi sarebbe molto scontento se sentisse il modo con cui ti sei riferito a lui.”


Per un estraneo, la sua minaccia sembrava completamente irrilevante, tuttavia l’uomo con l’abito d’argento tremò visibilmente come se fosse stato colpito.


“Oh… lo so!” La ragazza si ricordò di qualcosa: “Se sei il fratello maggiore di Meng Jianxi, allora ti devi chiamare… Meng Jianzhou!”


Le parole non potevano descrivere le emozioni di Meng Jiangzhou. La sua lussuria, arroganza e sicurezza erano tutti svaniti a causa dello shock. “Chi sei? Tu chi sei?!”


Fu in quel momento che un profilo grigio discese dal cielo e atterrò proprio accanto all’uomo vestito d’argento. Allo stesso tempo, un’aura terrificante li avvolse tutti.


Yun Che fissò immediatamente il profilo grigio. L’aura indescrivibile che aveva percepito prima proveniva da lui!


Era un vecchio dai capelli corti, la barba lunga e l’espressione rigida. Indossava un abito grigio. Era il protettore di quest’uomo vestito d’argento. Tuttavia non sarebbe dovuto apparire qui. Inoltre stava ritirando la sua pressione il meglio che poteva come se temesse di disturbare qualcosa… o qualcuno.


Meng Jianzhou non si aspettava che il vecchio si sarebbe rivelato. Stava per dire qualcosa quando il vecchio lo afferrò per il braccio e disse: “Dobbiamo andare!”


“Cosa? Co…”


“Sta zitto! Andiamo!”


<em>Boom!</em>


Ci fu un’esplosione di energia profound e i due svanirono in un batter d’occhio.


L’onda d’urto causata da un coltivatore allo stadio Divine Extinction avrebbe dovuto spazzarli via, ma non toccò nemmeno Yun Che o la ragazza. Sembrava che il vecchio l’avesse controllata con attenzione.


Yun Che ritrasse lo sguardo di nascosto.


Il vecchio era un coltivatore superiore perfino a Mo Beichen, ma in quel momento…


Era sembrato solo un cane bastonato!


Diede un’occhiata furtiva accanto a sé.


Non solo era splendida, ovviamente era sotto una protezione estrema. Sapendo questo, era impossibile che non avesse un protettore a sua volta.


Il motivo per cui non aveva percepito nessuno era perché doveva essere un esperto impareggiabile. Non era abbastanza forte da percepirlo.


“Stai bene?” Chiese la ragazza mentre fissava l’uomo imprudente, ma determinato con i suoi occhi troppo belli. Si stava chiedendo se avrebbe dovuto curare le sue ferite spirituali.


Dopotutto aveva sopportato la pressione spirituale di Meng Jianzhou. Poteva averla tollerata, ma doveva essere rimasto ferito, vero?


Yun Che si rialzò completamente. Nonostante il suo colorito pallido, rispose con calma: “Sto bene. Sembra che il mio intervento sia stato inutile. Grazie per il tuo aiuto sorellona, e addio.”


Le mostrò un ultimo sorriso e se ne andò così.


La ragazza alzò istintivamente una mano.


Se ne stava andando così?


Non solo non si era girato, si stava allontanando sempre più velocemente. Non passò molto tempo prima che non potesse percepire più la sua aura.


“Zietta, quest’uomo è davvero… davvero… speciale.” Disse la ragazza dopo aver trovato la parola che stava cercando. “Mi hai sempre avvertita di stare attenta perché sei certa che hanno tutti secondi fini, ma quell’uomo…”


“Ha fatto tutto quello che poteva per aiutarmi al punto da ricevere una ferita spirituale, eppure se n’è andato senza dire una parola dopo che il pericolo è finito. Figuriamoci secondi fini, non ha nemmeno chiesto il mio nome.”


“Sapevo che ci sono molte brave persone in questo mondo!”


Dichiarò con un brillante sorriso. Avrebbe potuto parlare di molti dettagli riguardo all’incidente, ma sembrava che non le importassero minimamente. Invece aveva scelto di parlare di Yun Che.


“Il mondo ha cento facciate e l’umanità ne ha mille.” Una voce effimera risuonò nel suo cuore: “Non è così sorprendente che tu abbia incontrato qualcuno che non si conforma alle norme convenzionali ogni tanto. Cosa più importante, un incontro non è sufficiente per giungere ad una conclusione.”


“Capisco.” Rispose sorridendo la ragazza.


“È inutile rimanere qui. Dovresti andare.”


La ragazza esitò per un secondo: “Ma zietta, il regno divino dei Qilin, il posto dove riposa l’ultimo Qilin, sta per aprirsi e lo fa solo una volta ogni seicento anni. Sarebbe un peccato se ce lo perdessimo.”


“Fa come desideri.” Disse la voce effimera.


Questa era la sua prova, così stava a lei fare le sue decisioni.


Ora la ragazza era attirata da ogni novità che vedeva. Sarebbe stato controproducente reprimere la sua curiosità.


Naturalmente bisognava sopportare le conseguenze delle proprie azioni e l’aveva già avvertita della restrizione stabilita dal Monarca Abissale. Questo significava che non sarebbe riuscita ad aiutarla se lei avesse scelto di entrare nel regno divino dei Qilin.


Solo quando Yun Che si allontanò di molto che permise alla sua espressione di tornare alla normalità. Quasi immediatamente, aggrottò le sopracciglia.


Meng.


Il cognome gli ricord subito del Divino Reggente che di cognome faceva Meng.


Il Divino Regno dei Tessitori di Sogni, il Divino Reggente Senzasogni, Meng Kongchan!


“I coltivatori del regno divino dei Tessitori di Sogni sono esperti nella coltivazione spirituale.”


La descrizione di Chi Wuyao del Regno Divino dei Tessitori di Sogni gli era rimasta impressa.


Combinando tutti gli indizi, sembrava che l’uomo vestito d’argento di nome Meng Jianzhou… fosse il figlio del Divino Reggente Senza Sogni!


Sapendo questo, aveva perfettamente senso che fosse protetto da un Semidio.


In tal caso, quella ragazza…


Aveva spaventato un Semidio facendolo scappare con la coda tra le gambe…


La ragazza aveva menzionato un altro nome, Meng Jianxi.


Meng Jianzhou era il figlio del Divino Reggente ed era diventato estremamente cauto sentendo il nome del suo “fratello minore”.


Questo significava che Meng Jianxi probabilmente… era il nome del Figlio Divino dei Tessitori di Sogni in persona!


La ragazza aveva menzionato il suo nome senza alcuna preoccupazione, come se stesse parlando di un suo pari.


In tal caso, doveva essere…


Si fermò quando ripensò ad una persona di cui Chi Wuyao gli aveva parlato.


“A proposito, la maggior parte delle informazioni che sono riuscita a trarre dall’anima collassata di Mo Beichen sono alcuni dei suoi ricordi più profondi o conoscenze comuni che permeavano il suo subconscio. Tutto il resto è così confuso che non ho nemmeno potuto identificare l’impronta dei quattro grandi sacerdoti, qualcosa che dovrebbe essere in grado di capire con una sola occhiata. Tuttavia… il suo ricordo della figlia divina della Distruzione Celeste è particolarmente profondo.”


“In effetti era abbastanza profondo da permettermi di creare un profilo quasi distinto.”


“Stai suggerendo,” Yun Che scelse con attenzione le sue parole, “che lui e la figlia divina della Distruzione Celeste fossero…”


“Naturalmente no.” Chi Wuyao corresse immediatamente il malinteso. “Mo Beichen poteva essere un cavaliere abissale, ma era impossibile che fosse degno di interagire con una figlia divina. L’ha solo vista di sfuggita mentre lei stava viaggiando nelle terre pure.”


“Quell’occhiata è stata sufficiente a lasciare un ricordo permanente nella sua anima.”


Lo sguardo di Yun Che si riempì di shock e comprensione.


Che fosse…


La Figlia Divina della Distruzione Celeste?!


Si girò e fissò il cielo distante.


Se aveva ragione, allora la sua scommessa aveva pagato molto di più di quanto si fosse potuto immaginare.


Poteva solo sperare che questo piccolo germoglio sarebbe sbocciato diventando uno splendido fiore.


Fuori dal palazzo imperiale, due uomini stavano squarciando lo spazio con una velocità folle, così tanto che a Meng Jianzhou faceva male la faccia. La loro Energia Misteriosa rimbombava come dei tuoni.


Chiese: “Cosa diavolo è…”


“Sta zitto! Ora non è il momento di fare domande!”


Il vecchio era incredibilmente truce. In effetti ora desiderava proprio il potere di trapassare le dimensioni.


All’improvviso ogni suono nelle sue orecchie svanì.


Perfino il paesaggio di fronte a lui perse colore fino a diventare blu scuro.


L’improvviso cambiamento colse completamente alla sprovvista Meng Jianzhou. Non aveva idea di cosa stesse succedendo qui. Il vecchio però sbiancò come un fantasma. Rallentò velocemente come se una mano invisibile lo stesse trascinando giù.


Il mondo svanì in un mare blu. Tutto ciò che rimase fu una figura blu… di una fata.


Il vecchio aprì la bocca. Voleva dire qualcosa, ma per qualche motivo non poté emettere un solo suono. Sembrava che qualcuno lo stesse strangolando.


“I figli di Meng Kongchan sono proprio particolari."


La voce del profilo blu era gelida fino all’osso.


“Se non può educare appropriatamente suo figlio, allora lo farò io al suo posto!”


Un bagliore blu dopo e il braccio sinistro di Meng Jianzhou fu separato dalla sua spalla… facendolo urlare.
                                


                                



