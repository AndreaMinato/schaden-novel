---
title: Capitolo 1996 - Conferenza dell’Abisso dei Qilin (1)
pubDate: 2025-03-10T08:57:10.535Z
tags:
    - atg
---


<em>Buone feste!
Capitolo sponsorizzato, ringraziamo Matteo!
(Capitolo parzialmente editato),
1 capitoli in coda (Matteo), 0/10
-Schadenfreude</em>


Yun Che si imbatté subito in Helian Lingzhu quando tornò. Come previsto, lo stava cercando.


“Giovane maestro Yun Che!”


Helian Lingzhu lo aveva chiamato da lontano mentre correva verso di lui. Sembrava assolutamente contenta di vederlo.


I suoi occhi erano perfino velati dalle lacrime.


“Pensavo… pensavo che se ne fosse andato di nascosto.” Ebbe abbastanza disciplina da mantenersi vicina, ma ad una distanza rispettabile.


“Andato? Perché me ne andrei?” Yun Che mostrò sorpresa per poi sorridere: “È la mia salvatrice, prima principessa. Non tradirei mai la sua fiducia.”


“Ma perché è così di fretta? Cos’è successo?” Chiese Yun Che anche se sapeva esattamente perché lo stava cercando.


La sua domanda trasformò la gioia in panico. Gli afferrò istintivamente la manica e disse: “Mio padre… mio padre sta per morire! Il suo cuore è così danneggiato che nemmeno il nostro antenato guardiano può curarlo!”


“Ha detto di avere un modo! So… so che mio padre non si fida di lei e che il suo atteggiamento nei suoi confronti è stato orribile, ma… è il solo che può salvarlo adesso. Per favore, giovane maestro Yun Che… deve salvarlo.”


Era un po’ scombussolata a causa del panico, ma era inspiegabilmente certa che Yun Che potesse aiutarla anche se nemmeno l’antenato guardiano poteva farlo.


Una Energia Misteriosa calda e gentile la avvolse: “Va bene, andiamo a controllare.”


…..


Dentro il palazzo principale, Helian Jue era pallido come la carta. Il fatto che stava sanguinando da ogni orifizio rendeva il contrasto ancora più spaventoso.


Era un coltivatore allo stadio Semi Divine Extinction, eppure stava respirando così piano che era quasi impossibile sentirlo.


Dopo essere stato torturato dall'Energia Misteriosa di Mo Beichen per diversi giorni, Helian Jue da sopprimerla con tutte le sue forze era arrivato al punto da non osare regolarla. Adesso non si azzardava nemmeno a fare circolare la sua Energia Misteriosa per timore che il diavolo nel suo cuore perdesse ancora di più il controllo.


Quando Yun Che arrivò, trovò la sala piena di persone. I principi e le principesse erano tutti inginocchiati. Erano radunate qui perfino le aure più potenti del palazzo.


Sembrava che si fossero preparati ad assistere gli ultimi momenti della vita dell’imperatore.


Anche il capo palazzo, Helian Lingzhu e il maestro di Mo Cangying, Ku Xian, erano presenti.


“Padre! Deve resistere padre! L’Antenato Guardiano deve avere un modo… Oh padre!”


Il principe ereditario Helian Linglang era inginocchiato e piangeva a dirotto. Dal suo atteggiamento, sembrava che l’imperatore fosse già morto.


Mo Cangying era rimasto accigliato per tutto il tempo. Se Helian Linglang non fosse stato il principe ereditario, avrebbe imitato Yun Che e avrebbe schiacciato la sua testa contro il pavimento.


A questo punto non nutriva più speranze nella famiglia imperiale Helian. In quanto coltivatore più sbalorditivo di questa generazione, naturalmente aveva ricevuto inviti dai tre setta del Macigno Profound, delle Mille Lame e della Sabbia Ardente. Tuttavia aveva sempre servito con lealtà la dinastia Helian.


Ma ora…


Guardò fuori. Helian Lingzhu finalmente era tornata dopo diverse ore di assenza ed era stato un periodo così lungo che non poté che esserne irritato.


“Sono tornata, padre.”


Non c’era tempo da sprecare. Helian Lingzhu si fece largo tra la folla e arrivò di fronte ad Helian Jue.


Helian Jue si voltò. Il suo sguardo spento tornò a brillare quando vide Yun Che dietro Helian Lingzhu.


Adesso che era al limite, quando aveva perso ogni speranza, si era ricordato di quella persona che aveva detto di avere un modo per salvarlo.


Allora aveva rifiutato senza esitazione, ma dopo che Yun Che aveva mostrato le sue qualità straordinarie, la sua incredulità e il suo disprezzo si erano trasformati velocemente in speranza.


“Il giovane maestro Yun Che è qui, padre. La salverà.”


Helian Lingzhu era incredibilmente preoccupata ma era sicura che Yun Che avrebbe potuto curarlo. Non aveva senso.


Helian Linglang si girò a fissare Yun Che. “Lui… sarebbe la persona straordinaria capace di salvare nostro padre?”


Yun Che lo ignorò completamente e si avvicinò ad Helian Lingzhu. Lo esaminò velocemente con la sua percezione spirituale e, sì, era più o meno come aveva previsto prima. Era valsa la pena sprecare fiato quel giorno.


“Mi… salvi…” Mormorò debolmente Helian Jue. Il suo tono era pieno di dolore.


Tutti nella sala guardarono Yun Che in modo diverso.


Le condizioni di Helian Jue erano così pessime che perfino il Guardiano Antenato non poteva fare nulla per salvarlo e ora lo stava implorando?


Yun Che ordinò: “Voglio che tutti eccetto la prima principessa, il fratello Mo e il capo palazzo Ku Xian lascino la stanza.”


Ku Xian lo guardò con sorpresa. I suoi ordini avevano sbalordito anche tutti gli altri.


Helian Linglang si alzò subito e dichiarò con tono solenne: “Chi ti credi di essere, zoticone di campagna? Credi di avere il diritto di dare ordini alla famiglia imperiale?”


“S… sparisci!” Sibilò Helian Jue. La sua voce era roca, ma il suo tono era ancora maestoso.


Helian Linglang si girò con incredulità: “Padre! Nemmeno il Guardiano Antenato ha potuto aiutarla e lui è solo un Divine Sovereign. È ovviamente un…”


“Sono già… morto?!” Ruggì con rabbia Helian Jue. Ogni respiro lo tormentava e questi bastardi stavano prolungando la sua miseria. “No? Allora SPARITE DALLA MIA VISTA! TUTTI VOI! FUORI!”


Helian Lingzhu fece da eco: “Come desidera padre. Se ne vadano tutti eccetto m… il capo palazzo Kuxian e il nono fratello maggiore.”


Varie persone filarono fuori dalla sala. In poco tempo, il palazzo principale tornò silenzioso.


Fu in quel momento che un’aura potente aleggiò temporaneamente attorno a Yun Che. Era incredibilmente potente, eppure sembrava vuota.


<em>Sarebbe quell’Antenato Guardiano?</em> Yun Che non reagì. Continuò a fissare con indifferenza Helian Jue.


“Giovane, può davvero salvare sua maestà?” Chiese Ku Xian. Il suo tono era dubbioso, ma non lo sottovalutò.


Aveva saputo come Yun Che aveva guarito il ragazzino da Helian Lingzhu e da Mo Cangying. Era il motivo per cui era estremamente curioso delle sue origini.


Yun Che rispose: “La mia coltivazione è debole, così naturalmente non posso interferire direttamente con il qi profound di un Semidio. Ma dal punto di vista medico, c’è un modo per guarire sua maestà.”


“Medico?” Ku Xian si accigliò. Era anche lui un dottore, ma dal quel che aveva visto, le ferite di Helian Jue erano impossibili da risolvere da quel punto di vista.


“Tutti sanno che se subisci una ferita alla tua vena vitale, di cui fa parte il cuore, allora è quasi garantito che diventi una condizione permanente, ma non perché sia incurabile, ma perché il minimo errore potrebbe fare morire il paziente. In realtà la vena vitale può essere divisa in settantadue orifizi e diciassette di essi possono essere distrutti senza mutilare il paziente o fare disperdere troppo rapidamente la sua energia vitale. Se la sua coltivazione è abbastanza forte, può perfino tornare in piena salute, anche se lentamente.”


“Dato che è impossibile neutralizzare l'Energia Misteriosa in modo diretto, ho avuto l’idea di aprire questi diciassette orifizi e guidare l’energia fuori dalla vena vitale.”


Yun Che lo faceva sembrare semplice, ma per Ku Xian era praticamente una fantasia. Per quanto ne sapeva, danneggiare la vena vitale sarebbe stato letale. Anche creare un piccolo foro avrebbe potuto mutilare gravemente o uccidere il paziente, figuriamoci diciassette. Qualunque fossero le origini di Yun Che, avrebbe avuto difficoltà a credere che il giovane avesse più conoscenze ed esperienza di lui da questo punto di vista, e tutto ciò che sapeva gli suggeriva che fosse un’impresa impossibile.


Anche se Yun Che avesse detto la verità… quanto poteva essere preciso? Si stava parlando della vena vitale. Un solo errore e l’energia vitale dell’imperatore sarebbe fuoriuscita in un istante e lo avrebbe ucciso.


“È davvero possibile?” Ku Xian si accigliò. Era troppo assurdo per lui.


Invece di spiegarsi, Yun Che guardò Helian Jue e disse: “Le ho parlato di questo piano prima, sua maestà. Aprirei diciassette buchi nella sua vena vitale. Sta a lei decidere se procedere con l’operazione.”


Helian Jue strabuzzò gli occhi. Sembrava che stesse per rifiutare, ma in realtà disse senza esitare: “Lo faccia… lo faccia adesso.”


Era perché aveva già un piede nella fossa. Anche se Yun Che stesse mentendo, nel peggiore dei casi sarebbe morto, e stava già per perire comunque.


“Molto bene.” Dichiarò Yun Che, “ma prima di parlare del trattamento, dobbiamo parlare del pagamento. Dopotutto è stato lei a mandarmi via prima. Non vedo perché dovrei salvare qualcuno che non si fida di me.”


Ancora una volta Ku Xian lo guardò con stupore. Aveva sentito già dell’impudenza di Yun Che, ma non temeva proprio l’imperatore. In effetti si comportava come se fosse lui l’imperatore.


Helian Jue parlò a fatica: “Se può salvarmi… allora accetterò… qualsiasi cosa.”


Yun Che sorrise e si girò verso Helian Lingzhu. “La mia condizione è molto semplice. Vorrei che la prima principessa sia al comando del gruppo di Helian quando inizierà la conferenza dell’Abisso dei Qilin tra venti giorni.”


“So che dovrebbe essere lei a capo del gruppo, ma è meglio se trascorrerà questo tempo a riposare nel palazzo, non è vero?”


La sua condizione sorprese tutti. Helian Lingzhu rimase a bocca aperta e Mo Cangying sembrò riempirsi di emozioni contrastanti.


Chi avrebbe pensato che Yun Che avrebbe fatto una richiesta che non gli avrebbe dato il minimo vantaggio?


Normalmente sarebbe dovuto essere l’imperatore in persona a presenziare un evento così importante. Naturalmente poteva delegare questo compito ai suoi discendenti, ma se avesse passato il comando ad Helian Lingzhu, sarebbe stato come nominare futuro successore lei e non il principe ereditario.


“Giovane maestro Yun Che, io…” Helian Lingzhu era rimasta senza parole.


“Io… accettò la sua richiesta.”


Ora Helian Jue avrebbe accettato anche le richieste più assurde, figuriamoci una così semplice. Dopotutto stava per morire.


Inoltre l’alleanza della Venerazione dei Qilin avrebbe partecipato alla conferenza stavolta e se la famiglia imperiale avesse perso il diritto di entrare nel regno divino dei Qilin, sarebbero diventati gli zimbelli del secolo… ed era esattamente il motivo per cui non voleva presenziare all’evento. In un certo senso, era una disposizione perfetta per lui.


“Bene.” Yun Che annuì mentre una luce astuta brillava nei suoi occhi.


Avere Helian Lingzhu a capo del gruppo era come se lui fosse al comando. Dopotutto la prima principessa era praticamente la sua serva ubbidiente a questo punto.


Questo avrebbe reso molto più facile controllare la situazione. Avrebbe anche impedito che accadessero incidenti.


“Capo palazzo Ku Xian, lascerò a lei il compito di guidare la fuoriuscita dell’energia.”


Prima che Ku Xian potesse rispondere, sporse una mano e batté il petto di Helian Jue con la mano destra.


<em>Bang!</em>


Il petto di Helian Jue si aprì. Un momento dopo, l’aura di Mo Beichen divenne decine di volte più chiara rispetto a prima. La pressione che stava rilasciando era immensa.


Ku Xian si forzò a rimanere in silenzio anche se la sua espressione era piena di shock. Adesso non era il momento.


Sporse in avanti i suoi palmi rugosi ed evocò decine di migliaia di flussi d’energia calmanti, ma potenti. Avvolsero tutti il cuore di Helian Jue.


<em>Boom!!!


Rumble!!!!</em>


Violenti scie di Energia Misteriosa da Semidio iniziarono a fuoriuscire ad intermittenza dal cuore di Helian Jue. Sfrecciarono attraverso il soffitto verso l’alto con una furia intramontabile.


…..


Venti giorni passarono in un batter d’occhio.


Nel frattempo nessuno provò a causare problemi a Yun Che.


Era perché l’Alleanza della Venerazione dei Qilin non aveva trovato alcun indizio riguardo a lui.


Era come se fosse apparso nel regno dell’Abisso dei Qilin dal nulla.


Era insolito, così tanto che l’alleanza della Venerazione dei Qilin aveva scelto saggiamente di prendere di mira Yun Che per vendicarsi, almeno non finché non fosse terminata la conferenza.


Oggi, innumerevoli coltivatori profound di ogni estrazione sociale si erano radunati al centro del regno dell’Abisso dei Qilin.


Helian Lingzhu aveva guidato l’impero con Ku Xian al suo fianco. Ad accompagnarla c’erano i migliori giovani talenti. Si erano imbarcati in una nave profound e stavano volando verso il regno divino dei Qilin.


Mentre si avvicinavano, Yun Che sentì le Vene Misteriose del Dio Malvagio tremare con un po’ di anticipazione.


<em>Eccoci,</em> pensò Yun Che, <em>sto per ottenere le Vene Misteriose del Dio Malvagio complete.</em>


Questo era solo il preludio. Il suo viaggio nell’Abisso sarebbe iniziato davvero solo dopo che avesse ottenuto tutto!
                                


                                



