---
title: Capitolo 2 - Perdere il controllo delle proprie emozioni
pubDate: 2024-05-22T16:27:25.178Z
tags:
    - atg
---


Ora Xiao Che indossava un abito nuziale rosso e si trovava in una stanza cosparsa di simboli di doppia felicità su stoffa rossa. La notte precedente suo nonno Xiao Lie e sua zia Xiao Lingxi avevano preparato personalmente questa disposizione; la sua stanzetta era stata trasformata in una camera matrimoniale.


All'improvviso la porta si aprì, Xiao Che si alzò e sorrise: “Zietta, è tornato il nonno?”


Xiao Lingxi era la figlia che Xiao Lie aveva avuto in tarda età. La ragazza, infatti, pur essendo la zia di Xiao Che, aveva solo quindici anni. Era ancora piuttosto giovane ma era già bellissima. La sua forza misteriosa era al sesto livello dello stadio Elementare Misterioso, anche se non poteva essere paragonata a Xia Qingyue, il suo livello non era poi così basso; era pur sempre una risorsa importante per il Clan Xiao e tutti la trattavano con grande riguardo.


"Oh, Che'er, finalmente ti sei svegliato." Disse Xiao Lie con voce gentile mentre entrava. Vedendo Xiao Che già fuori dal letto e sembrava già essersi ripreso, Xiao Lie si calmò un po'. Alle sue spalle c’erano il governante Xiao Hong e il dottore numero uno di clan della Nuvola Vagante noto a tutti, il dottor Situ.


"È un bene che ti senta meglio, ma lascia che il dottore ti visiti," disse Xiao Lie. “Oggi è il giorno del tuo matrimonio, non posso permettere che accada il minimo incidente. Dottor Situ, per favore, vada avanti.”


Con queste parole l’anziano si fece da parte.


Il dottore posò la cassetta medica sul tavolo, si mise davanti a Xiao e ne sentì il polso. Dopo un po' tolse la mano.


"Dottor Situ, quali sono le condizioni di Che? È una cosa seria?" Dal tono di Xiao Lingxi trapelava preoccupazione.


Nonostante non parlasse, Xiao Lie aveva uno sguardo solenne e intenso sul volto... Come poteva non rendersi conto della stranezza del crollo improvviso di Xiao Che?


Dopo un po' il dottore si rilassò e sorrise: “Anziano Xiao, non deve preoccuparsi, le condizioni di suo nipote sono eccellenti. Non è malato, non ha nemmeno un po' d'influenza. Forse prima è svenuto perché era molto nervoso e il sangue gli è andato alla testa. Dopotutto oggi sposerà la figlia del Clan Xia, la bellezza numero uno di tutta clan della Nuvola Vagante. Eheheh.”


Le parole del dottore celavano, però, un po’ di rammarico; vedere una ragazza talentuosa sposare un buono a nulla senza futuro era davvero difficile da accettare.


“Che bella notizia!” Xiao Lie sospirò di sollievo e disse: "Dev'essere stato difficile alzarsi così presto, dottor Situ. Hong, conducilo in soggiorno a riposare.”


"Non vi disturbate," replicò il dottor Situ con un cenno, e sollevò la sua cassetta medica. “Dato che suo nipote sta bene, non ho più motivo di restare. Congratulazioni all'Anziano Xiao per essersi aggiudicato la migliore nuora di clan della Nuvola Vagante. Non posso immaginare quante persone ti invidino in questo momento. Eheh... Vi porgo i miei saluti.”


"Si ricordi di passare al matrimonio per un bicchierino. Hong, accompagna il dottore alla porta..."


Finalmente il nonno entrò nella stanza. “Che'er, stai davvero bene? Senti male da qualche parte?” Xiao Lie non era davvero sicuro delle parole del dottore e per questo si accigliò. Quando Xiao Che era crollato, la sua temperatura si era abbassata troppo velocemente e la sua forza vitale si era affievolita. Non poteva essere dovuto all'eccitazione. Sembrava che Xiao Che stesse bene, ma Xiao Lie era ancora sospettoso.


“Sto bene, nonno, puoi stare tranquillo,” replicò Xiao Che con un'espressione serena. Guardando il nonno, tuttavia, scorse un volto dall’espressione preoccupata, il capo ricoperto da una massa di capelli bianchi.


Il Clan Xiao era composto da cinque Anziani e sebbene Xiao Lie fosse il quinto era anche il più forte del clan. Cinque anni prima era arrivato sulle soglie del decimo livello dello Stadio Spirito Misterioso. Ora si trovava ai picchi massimi di quel livello e si apprestava a distruggere la barriera che lo divideva dal superamento del Profound Realm; un traguardo che molti sognavano di raggiungere.


Nonostante avesse solo cinquantacinque anni i suoi capelli erano tutti bianchi. Ogni volta che Xiao Che li vedeva, il suo cuore si riempiva di amarezza.


La ragione del bianco di quei capelli era nota in tutta la città: il suo unico figlio, il padre di Xiao Che, ovvero Xiao Ying, era il genio numero uno di clan della Nuvola Vagante. All'età di diciassette anni aveva già raggiunto il Stadio Nascente Misterioso. A vent'anni aveva il quinto livello del Stadio Nascente Misterioso, mentre a ventitré anni era entrato nel Stadio del Vero Misterioso, sorprendendo tutti a clan della Nuvola Vagante. Era l’orgoglio del clan e di suo padre Xiao Lie. Tutti credevano che presto sarebbe diventato il capo del Clan Xiao.


Purtroppo – forse –, gli dèi erano gelosi di lui e Xiao Ying fu assassinato un mese dopo la nascita di Xiao Che. Pochi giorni prima dell'assassinio, Xiao Ying aveva salvato la figlia del Clan Xia. Non avendo ancora recuperato le energie, Xiao Ying aveva avuto a disposizione solo metà della sua forza per respingere gli assassini e per questo era morto. Il cuore di sua moglie si spezzò per il dolore e poco anche lei venne a mancare. Xiao Lie era stremato dalle perdite e il giorno dopo l’incidente i suoi capelli erano diventati bianchi. Nove mesi dopo nacque Xiao Lingxi. Anche sua madre soffrì per la perdita del suo unico figlio e morì di depressione un mese dopo.


Nessuno sapeva come aveva vissuto Xiao Lie negli anni successivi alla morte di sua moglie e suo figlio. I suoi capelli bianchi erano però la prova del suo dolore, odio e profonda tristezza.


Fino ad allora, l’anziano non aveva ancora trovato l'assassino di suo figlio.


Per colmare la pena e la tristezza che provava, Xiao Lie ripose tutte le sue speranze in Xiao Che... Ma presto venne a sapere della spietata verità riguardo alle condizioni delle sue Vene Misteriose.


Tuttavia, di fronte ad un nipote senza alcuna dote, Xiao Lie non mostrò mai alcun segno di delusione o rabbia. Dal suo punto di vista essere nato con le Vene Misteriose distrutte era un'ingiustizia del fato e Xiao Che non doveva essere condannato per una colpa non sua. Non l’avrebbe mai trattato con indifferenza o messo in ridicolo, ma gli avrebbe voluto ancora più bene per compensare quella mancanza. Nel corso degli anni fece qualsiasi cosa per riparare le Vene Misteriose di suo nipote. Nonostante ciò, le Vene Misteriose sono la fonte dell'Energia Misteriosa e non sono così facili da rimettere in sesto.


Anche se Xiao Che era stato ignorato e deriso dagli altri per tutta la vita, si sentiva molto fortunato ad avere un nonno del genere.


Guardando i suoi capelli bianchi, lo sguardo di Xiao Che si fece poco a poco sempre più deciso... Dal momento che gli dèi gli avevano dato quella seconda possibilità, anche se si trattava solo di far felice suo nonno, era deciso a fare del suo meglio per guarire. Dopotutto nella sua vita precedente era il successore di un grandissimo medico; gli sarebbe bastato trovare la giusta medicina e nell'arco di poco tempo avrebbe riportato alla normalità le sue Vene Misteriose.


“Stai bene, ottimo.” Osservando suo nipote, Xiao Lie finalmente si tranquillizzò. Fuori il cielo si riempiva di luce e lui disse: “Che Er, l’ora è vicina. Finisci di prepararti mentre io vado ad organizzare il personale… Oh, dimenticavo, vuoi arrivare a cavallo o con una carrozza?”


Se fosse stato lo Xiao Che del giorno precedente, avrebbe scelto la carrozza senza indugi. Anche se era l'unico nipote dell’anziano, era considerato da tutti un buono a nulla e la differenza di potere tra lui e Xia Quingyue superava ogni limite. Inoltre quando avrebbe raggiunto l’altare, avrebbe dovuto sopportare gli sguardi d’invidia e gelosia di tutti gli invitati. Si può solo immaginare che cosa si provi di fronte a tutta quella pressione. Xiao Che sorrise: "Naturalmente andrò a cavallo! Non preoccuparti per me, nonno, Xia Qingyue diventerà la nuora del Clan Xiao. La sposerò pubblicamente con dignità e onore, e non permetterò che tu ci rimetta la reputazione."


Xiao Lie esitò per un momento; non avrebbe mai immaginato di sentire parole del genere da suo nipote, così sorrise e annuì lentamente. "Bene."


La sua profonda soddisfazione trasparì da quella sola parola. Xiao Lie uscì poi dalla stanza e chiuse  piano la porta.


Non appena Xiao Lie uscì Xiao Lingxi, che si trovava di fronte a Xiao Che, arricciò le labbra e disse: “Quindi sei davvero eccitato per questo matrimonio, mi hai fatto preoccupare inutilmente. Anche se non conosci bene Xia Qingyue, si vede che ti piace… Ah, è vero, dopotutto è la più bella della città!”


Che agitò velocemente le mani avanti e dietro: “Com'è possibile! Xia Qingyue è molto bella, ma credo che tu, zietta, sia più carina. Se fossi svenuto davvero a causa sua, non so quante volte in questi anni avrei dovuto fare lo stesso visto che mi sei sempre stata vicino.”


“Eheh…” La faccia di Lingxi si fece subito raggiante: “Sai esattamente cosa dire per farmi felice. È normale che tu sia svenuto per lo stress del matrimonio. Xia Qingyue è bella e talentuosa, inoltre il Clan Xia è il più rinomato della città; molte persone sognerebbero di essere al tuo posto.”


Lo sguardo della zietta, così fiero, si fece poi un po’ malinconico insieme alla sua voce: “È come se questo giorno fosse arrivato troppo presto… Xiao Che si sta per sposare…”


“Toc-Toc.” Il bussare fu seguito dalla voce del vecchio governante, Xiao Hongcang: “Giovane maestro, è tempo di incontrare la vostra sposa.”


“Ah… di già?”


Xiao Lingxi guardò il vestito di Xiao Che e disse: “Zio Hong, puoi aspettare un attimo? Ci metterò pochissimo”.


La ragazza si mise di fronte a Che e cercò di riordinargli il vestito.“Questa veste è difficile da indossare, è tutta in disordine. Stai fermo, faccio io.”


Le mani delicate della zietta si misero a lavoro: subito girò il colletto nel verso giusto e strinse poi la cintura allentata; i suoi movimenti erano nervosi ma anche precisi. Xiao Che la osservava in silenzio, il suo sguardo si fece appannato.


Stava per sposare Xia Qingyue ma sapeva che la ragazza sicuramente non lo avrebbe sposato per amore. Se non fosse stato per l’accordo tra Xiao Ying e Xia Hongyi, Xia Qingyue non lo avrebbe mai preso in considerazione; le uniche persone che erano gentili nei suoi confronti erano suo nonno e la sua zietta.


Durante l'infanzia, Lingxi era sempre stata incollata a Xiao Che. Lo seguiva ovunque e se per caso lo perdeva di vista iniziava a piangere e ad urlare. Tuttavia, quando Xiao Che aveva compiuto dieci anni e le condizioni della sua Vene Misteriose furono confermate, Lingxi sembrò maturare da un giorno all'altro. Sapeva cosa significava avere le Vene Misteriose danneggiate e comprese l’importanza delle sua identità come “zietta”. Si allenò duramente nelle vie del Profound, così da poter proteggere Xiao Che in qualunque circostanza.


Dopo il “sogno” dei ventiquattro anni nell'continente Nuvola Azzurra, Che sentiva che il tempo trascorso con la sua zietta era un regalo prezioso.


Nonostante Xia Qingyue stesse per diventare sua moglie, la ragazza sarebbe stata sempre lontana come la luna; qualcosa che avrebbe potuto vedere ma mai raggiungere.


<em>Se potessi avere una sposa come zietta sarebbe perfetto...</em> Questo tipo di pensieri iniziarono a invadergli la mente in maniera incontrollata.


Dopo aver finito gli ultimi ritocchi, Xiao Lingxi si lasciò sfuggire un sospiro di sollievo; con un’espressione di tenerezza stampata sul volto gli arruffò i capelli.


Xiao Che istintivamente inclinò la testa e le sfiorò le labbra con le sue.        


                                


                                


                                



