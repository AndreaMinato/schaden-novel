---
title: Capitolo 20 – Molto interessante…
pubDate: 2023-05-27T13:56:59.618Z
tags:
    - atg
---

Per la prima ventina di aghi, i movimenti di Xiao Che furono molto disinvolti. Tuttavia, quando la sua fronte cominciò a imperlarsi di sudore, anche la mano sinistra, con cui teneva l’ago, iniziò a tremare. Inoltre, i suoi movimenti erano chiaramente rallentati di molto. Prima, poteva infilare un ago nel tempo di un solo respiro, ma poi l’intervallo era gradualmente cresciuto, fino ad arrivare a più respiri… dopo trenta aghi, ogni volta richiedeva sempre di più.
Se Xia Qingyue avesse guardato dietro di sé, avrebbe notato che quando Xiao Che praticava l’agopuntura usava sempre la mano sinistra. Lui non era affatto mancino, né era più abile con quella mano che con la destra. Lo faceva perché la Sky Poison Pearl si trovava nella sua mano sinistra.
Ogni volta che uno degli aghi d’argento si conficcava nella carne, la Sky Poison Pearl nel suo palmo si illuminava, emettendo un lieve bagliore di luce. Attraverso gli aghi argentei, il suo potere scorreva silenziosamente nel corpo di Xia Qingyue. Ovviamente questo potere non era un qualche tipo di tossina, ma piuttosto una forza purificatrice. La Sky Poison Pearl aveva la capacità di curare tutte le decine di migliaia di veleni presenti al mondo. Non contrastava solo quelli mortali, ma anche quelli che danneggiano l’interno del corpo o anche solo le più superficiali impurità. Ad ogni modo ciò non era sempre facile quanto pulire il midollo o tagliare un’arteria. Usare il potere della Sky Poison Pearl era il principale motivo per cui Xiao Che si era scervellato quel giorno, immaginando come praticare l’agopuntura su Xia Qingyue.
Disperdere l’aria fredda e ripulire i meridiani erano solo pretesti ed effetti secondari. Quello che stava realmente facendo era “aprire il Profound” per Xia Qingyue.
Passò un minuto… passarono dieci minuti… passò un quarto d’ora…
Dei rivoli d’aria fredda si diffusero lentamente da ognuno degli aghi d’argento. Dopo che passò una mezz’ora abbondante, nella schiena di Xia Qingyue erano conficcati ben cinquantaquattro aghi. Finalmente le mani di Xiao Che si fermarono, ma dopo neppure mezzo minuto, le allungò nuovamente, muovendole entrambe come in una danza. Rimosse ogni singolo ago dalla schiena di Xia Qingyue con una delicatezza incomparabile. In un battito di ciglia, erano tutti scomparsi.
La schiena di Xia Qingyue era ancora di un bianco candido e luminoso, come la più pura giada bianca. Grazie alle mani incredibilmente abili di Xiao Che, non era rimasto neppure un segno.
“Ho finito…” disse Xiao Che e, dopo aver recuperato tutti gli aghi, emise un lungo sospiro di sollievo.
Nel momento stesso in cui gli aghi furono rimossi, Xia Qingyue si sentì come se stesse fluttuando in paradiso, il suo intero corpo era indescrivibilmente caldo e confortevole. Le risultava difficile persino credere che quello fosse davvero il suo corpo, tanto era lo stupore.
Si rivestì velocemente e usò subito la sua forza interiore. Non appena le Frozen Cloud Art fluirono liberamente, fu quasi sconvolta dallo spavento, poiché il suo potere interiore si liberò nello stesso istante in cui il pensiero le passò per la testa. La rapidità con cui circolava nel suo corpo la rendeva felice, siccome il suo potere era parecchie volte più veloce di prima.
Persino dopo aver praticato le Frozen Cloud Art per quattro anni, spesso non riusciva ancora a controllarle completamente. Tuttavia, ora, sentendo scorrere l’energia nelle sue membra, era sicura che avrebbe potuto padroneggiarlo alla perfezione. Inoltre, la velocità con cui le Frozen Cloud Art circolavano aumentò di un ulteriore livello, come un risultato naturale.
Inizialmente non aveva molte speranze, quindi era piacevolmente sorpresa fin nel profondo del cuore per questo successo. Allo stesso tempo, era anche spaventosamente sconcertata… sconcertata dal fatto che tutto quello che Xiao Che aveva detto si era effettivamente realizzato! Inoltre, i miglioramenti erano anche maggiori di quelli previsti!
Pensò che le attuali condizioni del suo corpo avrebbero lasciato sbigottita anche la sua maestra, se l’avesse vista!
“Ora… mi credi?”
La voce di Xiao Che risuonò accanto al suo orecchio, ma sembrava particolarmente debole, flebile. Xia Qingyue si riscosse dai suoi pensieri e vide Xiao Che. Si stava appoggiando alla testata del letto, stremato. La sua fronte e i suoi vestiti grondavano di sudore ed era spaventosamente pallido, come se fosse appena sopravvissuto a una gravissima malattia.
Quando pensò a come ogni ago era stato accompagnato dalla forza interiore di Xiao Che, una spiacevole sensazione apparve improvvisamente nel cuore di Xia Qingyue… una sensazione simile all’essere trafitti da una lama. Questa sensazione creò confusione nella sua mente, poiché non avrebbe dovuto provare nessun sentimento per quella persona, con la quale il suo unico legame avrebbe dovuto essere il matrimonio, e niente di più.
“Ti credo… credo che sei veramente un medico spirituale.” Xia Qingyue gli rivolse uno sguardo denso di significato: “E così si scopre che tu, guardato dall’alto in basso da tutti nella Floating Cloud City, in realtà hai un potere così sbalorditivo… ma sai chiaramente che non provo nessun tipo di affetto per te. Tra un mese ti abbandonerò comunque per sempre… perché rischiare così tanto per me? Perché farmi un favore così grande e perché… fare del tuo meglio per me?”
Un favore… era davvero un favore incomparabilmente immenso.
“Per tre ragioni.” Xiao, esausto, ansimava e si sentiva mancare l’aria, ma nonostante questo aveva un larghissimo sorriso: “Quasi tutti mi guardavano dall’alto in basso e tu avevi ancora più ragioni per farlo. Ma tu non l’hai fatto, e, al contrario, hai sempre protetto la mia patetica dignità come meglio potevi… la notte scorsa, sei uscita a cercarmi perché eri preoccupata, mi hai anche portato una coperta senza farti notare… coloro che mi trattano bene, io li tratterò sempre anche meglio!”
Xia Qingyue: “…”
“Seconda ragione… tu sei, in tutto e per tutto, mia moglie.”
Xia Qingyue aprì la bocca più di una volta, ma senza mai trovare le parole giuste.
“La terza ragione è anche la più importante…” il sorriso di Xiao Che si fece più vago: “Pensavo che dopo esserti svestita, il tuo corpo sarebbe stato una vista mozzafiato”
“…” Ogni volta che Xiao Che si prendeva qualche libertà con lei parlando con volgarità, avrebbe dovuto sempre trattarlo con fredda indifferenza. Però questa volta vedendo il sorriso impertinente sulla sua faccia pallida, non riuscì ad arrabbiarsi.
“Le spiegazioni sono finite”. Xiao Che allungò una mano verso la boccetta di medicinale che aveva portato: “Qingyue, mogliettina mia, bevi questo farmaco.”
Xia Qingyue lo scrutò attentamente, poi si allontanò senza chiedere che tipo di farmaco fosse. Versò il contenuto fuori dalla boccetta e lo ingoiò con un solo sorso.
“Questa è la prima dose. Se vuoi mantenere per sempre lo stato in cui ti trovi, hai bisogno di un totale di sette dosi. L’ora migliore per prenderlo è alle tre di mattina, perché è il momento del giorno in cui lo Ying Qi è più pesante e l’effetto del trattamento, di conseguenza, il migliore. Ovviamente, sia che procediamo sia che lasciamo perdere, la decisione spetta a te.”
Dopo aver detto tutto questo, Xiao Che chiuse gli occhi per la stanchezza. Non era affatto un’esagerazione, la sua forza fisica era stata sforzata molto oltre il suo limite.
“Riposa bene.” Lo sguardo di Xia Qingyue si fece ancora più imperscrutabile. Dopo aver parlato a bassa voce, se ne andò e chiuse silenziosamente la porta.
Restando in piedi al centro del cortile, Xia Qingyue alzò le braccia e guardò i palmi delle proprie mani, con un’espressione confusa negli occhi.
Che genere di persona è realmente Xiao Che?
In fondo l’ho sempre giudicato male… tutti gli abitanti di Floating Cloud City lo hanno giudicato male.
Dopo che Xia Qingyue se ne fu andata, il corpo di Xiao Che, curvo, si era completamente accasciato sul letto. Si riposò lì, non volendosi muovere neanche di un centimetro, con la bocca che occasionalmente emetteva un vago mormorio.
“Uhuh… ho troppe poche energie. Sono quasi svenuto dalla fatica solo per aprire il Profound…”
“Se il maestro scoprisse che ho fatto togliere i vestiti ad un’altra persona, potrebbe arrabbiarsi abbastanza da scendere dal paradiso solo per darmi una lezione… ma dopotutto… sapevo già praticare l’agopuntura attraverso i vestiti a tredici anni… e praticarla attraverso i vestiti e con gli occhi chiusi a quindici… uhuh…. devo dormire…”
L’intero Xiao clan era stato immerso in un’atmosfera completamente diversa ogni volta che avevano ricevuto una lettera dallo Xiao Sect. Il capoclan e gli anziani compivano il loro dovere ogni giorno, con grande diligenza. Dalla mattina alla sera, si preparavano a riceverli per paura di mostrare anche la più piccola negligenza. Le generazioni più giovani si allenavano ancora più duramente. Tutti loro sognavano una conquista personale nei giorni seguenti, così da aumentare le possibilità di essere riportati allo Xiao Sect.
Comunque, tutto questo chiaramente non aveva nulla a che fare con Xiao Che. Poteva essere considerato la persona più rilassata di tutto lo Xiao clan.
Oggi nella montagna posteriore dello Xiao clan.
Questo era il cimitero fondato sulle montagne posteriori, dopo la morte un membro dello Xiao clan sarebbe stato sepolto qui.
Xiao Lie era in piedi di fronte a una lapide; i suoi bianchi capelli, testimonianza dei molti cambiamenti e dolori che aveva affrontato, fluttuavano nel vento. Tutto il resto era calmo.
Su quella lapide, erano incise le parole “Xiao Ying”.
“…Ying’Er, so che, fin dall’infanzia, sognavi di soddisfare le speranze del tuo antenato e di tornare allo Xiao Sect. Di risvegliare questo nostro sangue abbandonato. Ora, quest’opportunità è finalmente arrivata, solo… sedici anni troppo tardi.”
L’espressione negli occhi di Xiao Lie era annebbiata. Se ne stava lì, fermo, con la bocca che mormorava un involontariamente.
“Lo so, anche se sono passati così tanti anni, che tu hai ancora molte preoccupazioni… le Profound Vein di Che’Er sono deformi fin dalla sua infanzia… anche questo va bene. Anche se è destinato ad essere mediocre per tutta la vita, ma senza azione, non ci saranno lotta né odio. Ora, Che’Er è già sposato. Spero che da adesso possa vivere in pace… anche se non è il tuo vero figlio, è comunque quello che a cui hai dedicato la tua vita e la vita di tuo figlio, per poterlo proteggere. Anche io difenderò la sua felicità con tutte le mie forze…”
*Snap*
Il suono di un debole schiocco penetrò nell’orecchio di Xiao Lie, facendolo sobbalzare. Abbandonò i suoi pensieri in un lampo e girò la testa, gridando con voce grave. “Chi?”
In seguito all’urlo, la figura di Xiao Yulong si fece avanti da dietro un grosso e robusto albero nel centro del giardino. Guardò distrattamente Xiao Lie, si avvicinò di alcuni passi e seguì l’etichetta dei giovani: “Yulong vi saluta, quinto Anziano… non pensavo che il Quinto Anziano fosse qui. Per caso Yulong ha disturbato il Quinto Anziano?”
Gli occhi di Xiao Lie rivelavano la sua agitazione… Il suo cuore era stato appena travolto dal dolore e per un attimo si era scoraggiato. Che qualcuno potesse avvicinarsi a quel luogo senza che lui se ne accorgesse. Non sapeva nemmeno se quello Xiao Yolung avesse sentito il suo monologo di poco prima. Corrugò le sopracciglia e chiese: “Yulong, cosa ci fai qui?”
Xiao Yulong rispose prontamente: “Gli emissari dello Xiao Sect arriveranno domani. Mio padre crede che questo sia un grande evento che cambierà il destino dello Xiao clan e ha pensato di dovervi informare. Perciò mi ha chiesto di venire qui… disturbare accidentalmente il quinto Anziano, Yulong ha commesso un errore!”
“Quindi hai sentito cosa ho appena detto?” Il tono di Xiao Lie divenne di colpo duro e glaciale. Improvvisamente un’aura imponente si spinse verso Xiao Yulong.
La forza di qualcuno al vertice dello Spirit Profound Realm era più di quanto Xiao Yulong potesse sostenere con le sue attuali capacità. Impallidì di colpo e scosse la testa: “Yulong è appena arrivato. Se il quinto Anziano non avesse parlato pochi momenti fa, non mi sarei accorto della vostra presenza. Non ho sentito nulla… se il quinto Anziano desidera non essere disturbato, Yulong se ne andrà immediatamente!”
Xiao Lie non individuò nessuna esitazione nell’espressione di Xiao Yulong. I suoi pensieri si rilassarono un po’ e la sua aura si ritrasse. Anche la sua espressione si ammorbidì: “Dimenticatene, non è niente. L’emissario degli Xiao Sect arriverà domani. Tu sei quello con maggiori probabilità di essere selezionato. Quando quel momento arriverà, farai rinascere il più grande desiderio del nostro sangue.”
“Le parole del quinto Anziano sono profonde. Yulong non le merita.” disse umilmente Xiao Yulong.
Xiao Lie gli si avvicinò, per poi girarsi e lasciare quel luogo.
Quando se ne fu andato, Xiao Yulong assunse gradualmente un’espressione astuta. Si strofinò il mento con la mano destra e, corrugando la fronte, sussurrò: “Ma non mi dire… se quello che ha detto è vero… questo sì che è molto interessante…”


