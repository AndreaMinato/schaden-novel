---
title: Capitolo 200 – Catena Montuosa della Spada Celestiale
pubDate: 2023-11-23T14:00:10.550Z
tags:
    - atg
---


Con uno sguardo estasiato, Yun Che rimase a bocca aperta...

Non era sorpreso a causa del titolo di “Bellezza Numero Uno” di Chu Yuechan. Con il suo viso semplicemente mozzafiato, lo meritava appieno. Non era sorpreso neppure dal fatto che fosse una delle Sette Fate di Frozen Cloud Asgard, né che fosse la più forte di loro. Dopotutto, la sua Profound Strength era a un passo dall'Emperor Profound Realm, lo aveva già intuito.

Ma non avrebbe mai immaginato che avesse così tanti ammiratori, e che fossero tutti di status così elevato. Senza neppure nominarli tutti, tra loro c'erano l'attuale Maestro dello Xiao Sect, il Maestro della Villa della Spada Celestiale e persino Cang Wanhe, l'Imperatore del Ventoblu Empire... la reputazione di ognuno di loro era sufficiente a far tremare la terra.

Se persino loro tre si erano innamorati di Chu Yuechan, il numero complessivo di coloro che l'avevano amata doveva sicuramente essere così alto da far venire un infarto a chiunque.

E se tutti quegli uomini avessero scoperto che la “Fata dalla Gelida Bellezza” si era concessa a lui, di sicuro...

Pensandoci, Yun Che sentì un brivido lungo la schiena e cominciò quasi a sudare freddo.

“Fratello Minore Yun, c'è qualcosa che non va?” percependo che all'improvviso Yun Che aveva tremato leggermente, Cang Yue sollevò lo sguardo e lo fissò con aria preoccupata.

“No... Non è niente, solo che c'è parecchio vento e fa un po' freddo.” rispose vagamente Yun Che, poi indagò: “Quindi... dato che in così tanti sono innamorati di lei, ha mai amato qualcuno a sua volta? Del resto tutti i suoi pretendenti sono davvero...” Yun Che deglutì: “Eccezionali.”

“No.” Cang Yue scosse delicatamente la testa: “Ho sentito dire che Chu Yuechan e la sua sorella minore hanno vissuto completamente sole e senza l'aiuto di nessuno fin da quando erano piccole. Ancora giovani, furono scelte dalla Maestra di Frozen Cloud Asgard.
 Tutte le donne di Frozen Cloud Asgard hanno un cuore di ghiaccio e in loro non nasce mai nessun sentimento per un uomo. Ovviamente, questo vale anche per Chu Yuechan. Inoltre sembrerebbe che lei disprezzi fortemente gli uomini, siccome respinge sempre spietatamente i suoi pretendenti e, talvolta, arriva addirittura a ucciderli. Inoltre sia la sua Profound Strength sia la protezione di Frozen Cloud Asgard sono un grande deterrente, quindi nessuno potrebbe mai costringerla a fare qualcosa contro il suo volere. Di conseguenza, in tutti questi anni non c'è mai stato nessuno che sia riuscito a guadagnarsi il suo affetto. Non c'è mai stato neppure un solo uomo che sia riuscito a vivere a stretto contatto con lei.”

“Oh.” Yun Che annuì e emise un silenzioso sospiro di sollievo. Si fece anche quasi sfuggire un “Per fortuna”, ma aggiunse soltanto: “Hai detto che ha una sorella minore?”

“Uh sì, si chiama Chu Yueli ed è la quinta classificata tra le Sette Fate di Frozen Cloud. Anche lei è una delle donne più belle di Frozen Cloud Asgard e quando sono insieme le chiamano 'La Coppia Definitiva Chu Yue'. Tuttavia, proprio come per Chu Yuechan, nessuno è mai riuscito a conquistarla... Fratello Minore Yun, perché mi hai chiesto di Chu Yuechan così all'improvviso? Non è che... l'hai incontrata?” non appena lo ebbe chiesto, Cang Yue si rispose da sola: “No, è impossibile, Chu Yuechan di solito vive nel cuore di Frozen Cloud Asgard. E si dice che anche quando viaggia indossi sempre un velo, per non permettere a nessuno di vedere il suo volto. Non è che hai sentito parlare di lei da qualche parte?”

“Sì, credo si possa dire che è andata così.” rispose Yun Che, con il cuore tremante... per stare con Lan Xueruo, avrebbe dovuto affrontare Fen Juecheng, ma se voleva avere una relazione ufficiale con Chu Yuechan...

Aaah dannazione! Per non parlare dello status di Chu Yuechan, avrebbe dovuto preoccuparsi anche di tutti quegli uomini potentissimi che l'avevano amata follemente per metà delle loro vite, senza neppure che li degnasse di uno sguardo, e che ora erano stati surclassati da un ragazzino. Se avessero scoperto cos'era successo, non si sarebbero accontentati di ucciderlo; anche se avessero dato Yun Che in pasto ai cani dopo averlo tagliato in diecimila pezzi, qualcuno avrebbe potuto considerarli fin troppo clementi.

Il vento gli sibilava accanto alle orecchie. Guardando verso il basso, Yun Che vide che la terra sotto di loro era sfocata e si stendeva all'infinito. L'Aquila delle Nevi Gigante smise di battere le ali e planò nel cielo, volando veloce come un fulmine...

La Catena Montuosa della Spada Celestiale si trovava all'interno dei confini del Ventoblu Empire, ma non era sotto la sua giurisdizione. Al contrario, apparteneva esclusivamente alla Villa della Spada Celestiale. Inizialmente quel territorio era del Ventoblu Empire, e si chiamava Catena Montuosa Heavenly Cloud, ma, dopo che la Villa della Spada Celestiale era diventata la potenza più grande dell'Impero, la Famiglia Imperiale l'aveva donata loro per guadagnarsi il loro appoggio. E così la Villa della Spada Celestiale l'aveva ribattezzata Catena Montuosa della Spada Celestiale.

La Catena Montuosa della Spada Celestiale misurava in lunghezza quattrocento chilometri da nord a sud e quattrocentocinquanta da est a ovest. Il suo monte più alto raggiungeva parecchie migliaia di metri di altezza e si chiamava “Spada che trafigge il Cielo”. Oltre alle numerosissime montagne più basse, c'erano sei vette consecutive che superavano i tremila metri di altezza.

Da quando la Villa della Spada Celestiale era stata fondata, centomila anni prima, c'erano stati dei cambiamenti significativi nell'intera catena montuosa. Guardandola da lontano, sembrava di essere travolti da un'aura terrificante che assaliva i sensi, come se l'intero altopiano fosse circondato dalla gelida e tagliente energia di spade, impedendo a chiunque di avere il coraggio di avvicinarsi.

“... la Villa della Spada Celestiale si trova tra la vetta principale e le altre sei più alte. L'intera Villa è lunga oltre venticinque chilometri.”

L'Aquila delle Nevi Gigante aveva già cominciato la sua discesa e Cang Yue indicò le cime delle montagne davanti ai loro occhi, che superavano persino le nuvole.

“Oltre venticinque chilometri? Si può davvero considerare una Villa? È praticamente una piccola città.” rispose Yun Che, sorpreso.

Cang Yue continuò: “L'intera catena montuosa appartiene alla Villa della Spada Celestiale. Senza il loro permesso, nessuno può fare neppure un passo al suo interno. In quell'enorme catena montuosa ci sono infinite scorte di ogni genere di tesori preziosi, gemme, erbe, zone dove dare la caccia alle Profound Beast, campi di allenamento e anche territori in cui si affrontano prove. Ovviamente, ci sono senza dubbio anche molti luoghi segreti che conoscono solo loro.”

Yun Che era senza parole. Le risorse di cui disponeva la Villa della Spada Celestiale erano praticamente inimmaginabili.

La sera si stava già avvicinando. L'inizio del Torneo era programmato per il pomeriggio successivo, e secondo i calcoli di Yun Che, sarebbero arrivati in tempo.

“L'attuale Maestro della Villa della Spada Celestiale è Ling Yuefeng, che ha solamente cinquantun'anni. È la persona più giovane in tutto il Ventoblu Empire ad aver raggiunto il prestigiosissimo Emperor Profound Realm negli ultimi trecento anni. Ha superato ufficialmente il picco dello Sky Profound Realm ed è entrato nell'Emperor Profound Realm a soli quarantasette anni, causando grande scompiglio in tutto l'Impero. Persino mio Padre l'ha visitato personalmente per congratularsi con lui.” Cang Yue gli fece una linguaccia e disse scherzosamente senza giri di parole: “Wow, l'Emperor Profound Realm! Ho sentito dire che chiunque lo raggiunga viene chiamato 'Trono'. Non riuscirò mai a raggiungere quel Realm neppure in tutta la mia vita. Ho sentito dire che al di sopra di loro ci sono i 'Signori' al Tyrant Profound Realm e i 'Monarchi' al Sovereign Profound Realm. È davvero difficile immaginare come ci si deve sentire a raggiungere quei livelli.”

“Cinquantun'anni?” Yun Che era dubbioso: “Ricordo che il Giovane Maestro della Villa della Spada Celestiale, Ling Yun, ha solo vent'anni, e suo fratello minore Ling Chen quindici... oh, ormai dovrebbe averne compiuti sedici. Ling Yuefeng ha avuto il suo primo figlio soltanto a trentun'anni? O Ling Yun ha un altro fratello maggiore?”

“Ling Yuefeng ha davvero avuto il suo primo figlio solo a trentun'anni, si tratta proprio di Ling Yun. Ha sposato la Maestra della Villa dopo aver compiuto i trent'anni, e non perché si allenasse così disperatamente da rifiutarsi di cercare moglie, ma perché... indovina.” il tono di Cang Yue cambiò, le sue meravigliose sopracciglia si inarcarono leggermente e lo guardò sorridendo.

Yun Che mormorò a bassa voce: “Forse per... Chu Yuechan?”

“Eheh sei davvero intelligente!” le labbra di Cang Yue si curvarono e disse ridacchiando: “Ho sentito dire da mio Padre che Ling Yuefeng aveva un talento straordinario ed era stato segretamente scelto per diventare il nuovo Maestro della Villa a soli diciotto anni. Era straordinariamente bello, sembrava una statua di giada, e era anche studioso e dal carattere raffinato. Non era arrogante, impulsivo o prepotente come spesso sono gli eredi delle famiglie nobili. Si potrebbe dire che fosse perfetto, e innumerevoli ragazze erano pazze di lui. Alcune giuravano addirittura che se non fossero riuscite a sposarlo non avrebbero accettato nessun altro come loro marito. Ma a vent'anni vide Chu Yuechan, che allora aveva quindici anni, e da allora la amò follemente con tutto il suo cuore. Sarebbe stato disposto a sopportare qualsiasi umiliazione, una volta ha persino implorato la più debole delle allieve di Frozen Cloud Asgard, pur di vedere Chu Yuechan...”

“Chi è in cima al mondo non si accontenta con poco. Vedere una donna del genere spesso non è un dono, ma una maledizione. Ling Yuefeng, in effetti, può essere considerato un uomo che è diventato pazzo per amore.” disse Yun Che con grande imbarazzo. Nel suo cuore però stava imprecando senza sosta... Ling Yuefeng, sei già un vecchio di più di cinquant'anni. La mia Piccola Fata non ti ha mai amato in passato, quindi è ancora più impossibile che tu le piaccia ora!

“Chu Yuechan non gli ha mai dato neppure una possibilità, non ha nemmeno mai accettato di incontrarlo. Dopo aver perseverato per dieci anni, forse il cuore di Ling Yuefeng era andato in pezzi o forse era stato costretto ad assumere il titolo di Maestro della Villa, quindi si sposò ed ebbe dei figli, non visitò mai più Frozen Cloud Asgard.”

Mentre parlavano l'Aquila delle Nevi Gigante aveva continuato a scendere verso terra e davanti ai loro occhi potevano già distinguere vagamente la più alta delle montagne della Catena Montuosa della Spada Celestiale.

“Guarda, siamo quasi arrivati. Il Capo Palazzo Qin e Yuanba sono più indietro di noi, dovremmo aspettarli per un po' e poi atterrare tutti insieme.”

Catena Montuosa della Spada Celestiale, di fronte al cancello d'accesso alla vetta principale.

Un gruppo di sette persone si stava avvicinando. Tre erano adulti e quattro erano ragazzi, stavano salendo i gradini di pietra di fronte al cancello. Tra i quattro ragazzi, il più grande sembrava avere ventitré o ventiquattro anni, mentre il più giovane solo diciotto o diciannove. Anche se erano molto giovani, la Profound Energy che li circondava era tremendamente densa e il loro sguardo era così deciso da esprimere una potenza spaventosa, in grado di far sentire inferiori quasi tutti i loro coetanei e farli vergognare. Dei tre anziani che camminavano l'uno accanto all'altro, due dovevano avere circa cinquant'anni, mentre il terzo aveva la barba e i capelli completamente bianchi. Sembrava avere già settanta o ottant'anni, ma sul suo volto non c'era neppure una ruga e i suoi occhi erano limpidi come il ghiaccio, senza tracce di vecchiaia.

“Nostri sette rispettabili ospiti, entrate pure.” disse cortesemente uno discepolo della Villa della Spada Celestiale, a guardia del cancello: “Posso sapere se i nostri sette rispettabili ospiti sono venuti per partecipare al Torneo? Per favore, potreste mostrarmi la vostra lettera d'invito e i documenti per l'iscrizione?”

“Controlla pure.” uno degli uomini di mezza età gli consegnò l'invito e la lista dei loro nomi, rispondendogli a bassa voce.

Il discepolo della Villa della Spada Celestiale prese la lettera e la lista dei nomi, dando una rapida occhiata. Dopodiché, la sua espressione si fece lievemente più timorosa: “Quindi siete i sette nobili ospiti provenienti dallo Xiao Sect, perdonate la mia mancanza di rispetto. Prego, entrate. Avanzate per cinque chilometri e raggiungerete la Villa...”

Dopo aver finito di parlare, riconsegnò l'invito e la lista dei nomi, poi si spostò di lato. L'uomo alla guida del gruppo annuì leggermente e guidò gli altri sei attraverso il cancello.

Dopo che i sette si furono allontanati, il ragazzo disse frettolosamente ad una persona alle sue spalle: “Zi Mo, riferisci subito al Maestro che lo Xiao Sect è già arrivato. Il leader dello Xiao Sect, Xiao Juetian, guida personalmente il gruppo e con lui ci sono il Capo Anziano della Sezione della Spada, Xiao Boyun, e il Capo Anziano di Medicina, Xiao Wuji. C'è anche Xiao Kuangyu, che all'ultimo torneo si è classificato terzo, probabilmente è qui per accompagnare i partecipanti. Questi saranno il terzo figlio di Xiao Juetian, Xiao Kuanglei, il figlio minore di Xiao Boyun, Xiao Zhen e il nipote più grande di Xiao Wuji, Xiao Nan. Va', svelto!”

“Certo.” il giovane di nome Zi Mo rispose di fretta e indietreggiò velocemente fino a raggiungere un luogo tranquillo in cui comunicare quelle informazioni al Maestro della Villa tramite un talismano di trasmissione del suono.

