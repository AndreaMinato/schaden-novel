---
title: Capitolo 2002 - Segnato
pubDate: 2025-03-10T08:57:10.536Z
tags:
    - atg
---


Capitolo regolare di ieri, parzialmente editato, scusatemi me l'ero pescato
0 capitoli in coda, 0/10
-Schadenfreude


C’erano ferite per tutto il corpo di Zhai Liancheng. Non era rimasta una sola area illesa. Ironicamente, la tribolazione della legge celeste che stava legando il suo corpo e la sua forza era anche l’unico motivo per cui era ancora vivo. Altrimenti sarebbe morto molto tempo fa.


L’aspetto peggiore era che il fulmine gli impediva di svenire. Il suo sguardo era vacuo e il suo spirito si era già spento.


Non poteva emettere un solo suono. Perfino mormorare le parole umilianti “mi arrendo” sarebbe stato un lusso per lui. Il suo solo desiderio adesso era svenire immediatamente così che l’umiliazione si fermasse, forse una volta che si fosse destato avrebbe scoperto che era tutto un incubo.


“Zhai Liancheng.” La voce di Yun Che risuonò nel cielo e la trovò un miliardo di volte peggiore del sussurro di un diavolo. “Sta attento la prossima volta che parli. Sei fortunato che sono un uomo calmo e tollerante. Altrimenti la tua testa si sarebbe rotta come un’anguria da molto tempo e non avresti mai avuto l’occasione di diventare una leggenda.”


Il fulmine della Tribolazione che copriva il corpo di Zhai Liancheng scomparì e un dolore immenso cominciò a travolgere i suoi sensi. Non era pari nemmeno ad un milionesimo dell’odio e della vergogna che provava però.


Finalmente poteva muovere le labbra, ma riuscì solo ad aprirle e chiuderle come un pesce. Dopo un po’ perse completamente i sensi.


Yun Che lo mandò via con un calcio verso Zhai Kexie, che lo prese al volo frettolosamente con entrambe le braccia. Prima che potesse esaminare le sue ferite però, Yun Che lo interruppe con noncuranza: “Dovrebbe annunciare il risultato adesso, maestro della setta del Macigno Profound.”


Zhai Kexie alzò la testa e lanciò un’occhiataccia verso Yun Che. Sapeva che suo figlio, la persona di cui andava più orgoglioso, era finito.


Questa umiliazione non sarebbe mai stata dimenticata. La prima cosa che sarebbe venuta in mente a chiunque quando qualcuno l’avesse visto o menzionato sarebbe stata questa umiliazione. Zhai Liancheng avrebbe potuto trovare le leggendarie terre pure eterne e salvare l’Abisso stesso, ma questa vergogna l’avrebbe perseguitato per sempre.


Che punizione crudele e feroce era questa.


Zhai Kexie non era stupido. La sua furia era accompagnata da una paura ugualmente pura. Il fatto che Yun Che avesse punito fino a questo punto suo figlio significava che non considerava nemmeno la setta del Macigno Profound. In effetti non temeva nemmeno un Cavaliere Abissale.


Un altro aspetto che lo spaventava era quanto era potente Yun Che nonostante fosse un Divine Sovereign… chi diavolo era? Che genere di fazione poteva crescere un uomo così terrificante?


Fu in quel momento che Lie Qianhong della setta della Sabbia Ardente si fece avanti: “Il maestro della setta del Macigno Profound ora è occupato. Farò l’annuncio per suo conto.”


“La prima battaglia del regno dell’Abisso dei Qilin è terminata, la setta delle Mille Lame è all’ultimo posto, la setta del Macigno Profound… è al secondo e l’impero Helian è al primo posto!”


Questo risultato era tutto ciò di cui aveva bisogno per portare l’impero di Helian nel regno dell’Abisso dei Qilin, eppure nessuno del gruppo stava esultando con gioia. Erano sbalorditi, storditi o pensavano di stare sognando.


Dire che tutti stavano guardando Yun Che in modo diverso sarebbe stato un eufemismo. I loro cuori battevano ancora all’impazzata.


Per quanto riguardava Yun Che stesso… la sua espressione non era cambiata molto fin dall’inizio. Sembrava che i suoi avversari non fossero i discepoli più forti delle sette del Macigno Profound e delle Mille Lame, ma grilli qualunque per strada.


Ximen Boyun non aveva detto nulla. Non aveva letteralmente nulla da dire.


Adesso, stava riservando la maggior parte della sua attenzione su Yun Che. Il suo sguardo sembrava calmo e composto… ma se era davvero così imperturbato come sembrava, perché lo stava fissando?


Yun Che si girò con tranquillità e diede una pacca sulle spalle a Mo Cangying: “Sembra che dopotutto siamo abbastanza forti per affrontare la setta del Macigno Profound e la setta delle Mille Lame.”


“...” Mo Cangying lo fissò stordito. La sua gola stava fremendo, ma non poteva emettere nemmeno una parola, non importava quanto ci provasse.


Dopo che lasciò l’arena e tornò nel suo gruppo, Helian Lingzhu accorse subito da lui ed esclamò con lacrime di gioia: “Giovane maestro Yun Che, io… tu… io…”


“Ho finito la mia missione sua altezza.” Rispose sorridendo Yun Che. “sembra che l’impero Helian dovrà preparare altri candidati per il regno Divino dei Qilin quest’anno.”


Helian Lingzhu annuì con forza. Adesso stava fissando Yun Che come se fosse un dio.


“Yun Che,” Ku Xian chiese con evidente ammirazione, “Chi diavolo… sei?”


Yun Che scosse la testa: “Sono solo un uomo che ha perso temporaneamente il suo passato.”


Ku Xian ridacchiò, ma capì.


Fu in quel momento che Yun Che scoccò un’occhiata verso Helian Linglang e il suo seguito.


Non stava cercando di intimidirlo, ma Helian Linglang barcollò e quasi cadde all’indietro. Le sue pupille si stavano contraendo per il terrore.


“A proposito,” Yun Che adocchiò il gruppo come se stesse guardando delle formiche, “Mi chiedo se sarete abbastanza spudorati da entrare nel regno Divino dei Qilin. Non vedo l’ora.”


Prima della battaglia, la provocazione di Yun Che li avrebbe fatti infuriare. Ma desso? Tutti stavano abbassando la testa, senza osare guardarlo negli occhi.


Quest’uomo aveva letteralmente usato il giovane maestro della setta del Macigno Profound come bastone. Cos’altro potevano dire contro di lui?


Invece Ximen Qi stava tremando come una foglia dietro il suo seguito. Le sue mani in particolare stavano tremando così forte che era una sorpresa che non si fosse spaccato un osso. Era ancora più pallido di quando era stato ferito e umiliato da Yun Che.


“Vedi?” Disse con solennità Ximen Borong. “Sei stato fortunato che ti abbia solo preso un braccio!”


Ximen Qi deglutì. Fortunato? Yun Che quel giorno era stato praticamente misericordioso.


“È così forte anche se è solo un Divine Sovereign e non si fa intimidire nemmeno da un Cavaliere Abissale. Non riesco ad immaginare da dove provenga,” Ximen Borong sussultò. “In effetti… non sarei sorpreso se fosse il figlio di un Divino Reggente!”


Ximen Qi spalancò gli occhi quando sentì queste parole e Ximen Borong non era il solo ad essere giunto a questa conclusione.


C’era una citazione che Yun Che aveva imparato dalle esperienze di vita di Chi Wuyao: Ciò che terrorizza le persone non è un nemico incredibilmente potente, ma un nemico misterioso.


Non c’era paura più grande di quella dell’ignoto. Era una nozione applicabile in qualsiasi scenario.


I tre setta erano i giganti del regno dell’Abisso dei Qilin, ma sapevano molto bene di essere granelli di polvere in confronto ai veri colossi all’esterno. Queste persone potevano ridurre in polvere decine di generazioni, lacrime e sudore con uno schiocco di dita.


Yun Che era incredibilmente forte, eppure non erano riusciti a scoprire nulla su di lui. Questo li impaurì ulteriormente.


Se avessero saputo che Yun Che era una nullità qualunque nell’Abisso, si sarebbero vendicati in meno di un’ora.


Yun Che aveva usato l’ultima origine divina del Mare Meridionale per affrontare Mo Beichen. Non poteva usare God Ash nemmeno se avesse voluto. Anche se si fosse spinto fino al limite, avrebbe potuto competere a stento con un coltivatore al Semi Divine Extinction. Non avrebbe mai potuto competere con uno dei tre setta. Ma grazie alla sua dimostrazione di crudeltà e alle sue tattiche intimidatorie, li aveva fatti sottomettere completamente. Non avrebbero osato toccargli un capello finché non avessero scoperto chi era esattamente.


La seconda battaglia della conferenza si sarebbe svolta tra la setta della Sabbia Ardente e l’Alleanza della Venerazione dei Qilin.


I discepoli della setta della Sabbia Ardente si fecero avanti per primi. Schierarono sei Divine Master di livello inferiore e quattro Divine Sovereign. Non avevano rinforzi esterni.


Invece la disposizione dell’alleanza della Venerazione dei Qilin sembrava un po’ inferiore. C’erano solo due Divine Master di primo livello e sette Divine Sovereign.


Lie Qinhong, il capo della setta della Sabbia Ardente, mostrò un’espressione scontenta però.


Tutti nei tre setta sapevano che l’alleanza della Venerazione dei Qilin aveva ottenuto un potente alleato, ma nessuno sapeva chi fosse esattamente.


Aspettarono… finché un profilo bianco grigiastro discese lentamente dal cielo e si mise dietro i nove discepoli dell’alleanza.


Era una persona robusta e indossava un abito bianco grigiastro. Il suo corpo era coperto dalla testa ai piedi, letteralmente. Era quasi impossibile vedere la sua pelle, figuriamoci la sua identità.


L’abito sembrava essere fatto dal tessuto più ruvido e comune. Non solo non sembrava un’uniforme, era letteralmente stoffa senza nemmeno una linea.


Aspetto ancora più strano era che la sua testa e il suo collo erano coperti da un velo fatto dallo stesso tipo di tessuto. Non si vedevano nemmeno i suoi capelli.


Chiaramente questa persona non voleva rivelare la sua identità a nessuno, almeno non nel regno dell’Abisso dei Qilin.


In effetti la sua presenza era così debole che pochi si erano accorti della sua esistenza prima che comparisse. Ma adesso era impossibile non notarla. Innumerevoli persone stavano fissando lo strano coltivatore e stavano discutendo animatamente.


Questa era la prima volta che Zhai Kexie e Wan Lei avevano notato quella persona e le loro espressioni attraversarono la stessa serie di cambiamenti. Prima si accigliarono, poi divennero perplessi e infine rimasero profondamente scioccati.


Perfino Ku Xian e il gruppo di Helian perse la compostezza per un secondo.


Percependo il cambiamento nell’aura del suo maestro, Mo Cangying chiese: “Cosa succede, maestro?”


Ku Xian sospirò lievemente e disse: “È… un Divine Master di ottavo livello.”


“...Cosa?!” Esclamò Mo Cangying con shock e incredulità.


Un Divine Master di ottavo livello al di sotto dei seicento anni…? Era possibile?


Nella storia del regno dell’Abisso dei Qilin, il più grande genio che avesse mai visto al di sotto dei sei secoli era il diciassettesimo imperatore Helian, Helian Kunlun.


Aveva ottenuto una pianta miracolosa che si chiamava orchidea spirituale dell’osso di Qilin e poteva diventare un Divine Master di sesto livello all’età di seicento anni.


In seguito, era avanzato di stadio ed era diventato un Semidio.


L’Impero Helian allora era stato irremovibile, era stata un’epoca dell’oro per la dinastia Helian.


L’orchidea spirituale dell’osso di Qilin non gli aveva dato solo un potere inimmaginabile, aveva anche esteso di molto la durata della sua vita. Per questo era riuscito a sopravvivere fino ad ora in quanto ultimo guardiano. Altrimenti sarebbe stato impossibile resistere al passare del tempo perfino con l’arte del Sigillo del Respiro.


I tre setta erano ben consapevoli della presenza di Helian Kunlun. Era l’unico ostacolo che temevano.


A proposito dell’orchidea spirituale dell’osso Qilin, era il sogno di ogni coltivatore dell’Abisso dei Qilin. Non sarebbe stata un’esagerazione dire che ogni coltivatore del mistero che entrava nel regno divino dei Qilin avrebbe sempre sperato di trovare l’orchidea spirituale dell’osso Qilin.


Sfortunatamente, sembrava che l’orchidea spirituale era apparsa solo una volta e nessuno l’aveva più rivista. Aveva solo lasciato una descrizione e una leggenda che avrebbe per sempre riempito di desiderio in ogni coltivatore dell’Abisso dei Qilin.


Comunque, questa persona vestita di grigio era un Divine Master di ottavo livello. Era di gran lunga più potente perfino di Helian Kunlun, l’uomo che aveva creato una leggenda grazie all’Orchidea Spirituale dell’osso di Qilin.


Una persona del genere doveva discendere da un piano superiore. Come diavolo l’Alleanza della Venerazione dei Qilin era riuscita a reclutarla?


“...” Ku Xian rimase in silenzio per molto tempo.


Ciò che lo sorprese davvero… fu che non aveva notato il Divine Master di ottavo livello finché non si era rivelato.


Anche Yun Che posò gli occhi per breve tempo sulla persona vestita di grigio. Si accigliò un po’.


Se questa persona temeva così tanto di rivelare la sua identità da coprirsi da capo a piedi, perché era venuta nel regno dell’Abisso dei Qilin a partecipare alla conferenza, una battaglia estremamente pubblica?


Era perché doveva un favore a Ximen Boyun? Era perché stava lottando per l’Alleanza della Venerazione dei Qilin?


No, non poteva essere. Sembrava che volesse essere ovunque tranne che qui.


Poteva esserci solo una spiegazione allora.


Questa persona voleva entrare nel regno divino dei Qilin proprio come lui.


Lui aveva i suoi motivi per farlo, ma questa persona? Non poteva sentire nemmeno un briciolo di potere della terra nel suo corpo.


<em>Aspetta…


È… una donna?!</em>


Inostacolato dalla polvere abissale, il suo sguardo trapassò il tessuto bianco grigiastro e vide…


Un paio di cicatrici nere, erano impresse sul viso della donna come una croce.


<em>È questo il motivo per cui si è coperta? Per nascondere le cicatrici?</em>


Ximen Boyun non sembrò affatto sorpreso dalla sua entrata. Anche Ximen Borong stava sorridendo con sicurezza.


L’espressione di Lie Qianhong diventò scontenta una volta che si riprese dal suo shock.


Sapeva che l’Alleanza della Venerazione dei Qilin aveva un potente aiutante, ma non si sarebbe mai immaginato che sarebbe stato un Divine Master di ottavo livello.


L’impero Helian aveva sfidato ogni aspettativa e aveva annientato i setta del Macigno Profound e delle Mille Lame. Nel caso peggiore, sarebbero finiti secondi in classifica.


Tra i tre partecipanti, la setta della Sabbia Ardente era il più debole.


Se avessero perso contro l’Alleanza della Venerazione dei Qilin…


Allora non sarebbe stato lui a perdere il diritto di entrare nel regno divino dei Qilin, ma il suo setta della Sabbia Ardente!


Il giovane maestro della setta della Sabbia Ardente, Lie Zhuoyang si riempì di spirito combattivo ma all’improvviso per qualche motivo si sentì soffocare. Anche l’atmosfera diventò davvero strana.


Quando si girò, vide suo padre impallidire.


Percependo la sua curiosità, Lie Qianhong sospirò profondamente e trasmise: “Quell’aiutante… è all’ottavo livello del Divine Master.”


“Cosa…” Esclamò con incredulità Lie Zhouyang.


“Arrendetevi.” Disse Lie Qianhong con tono impotente. “Quella persona vestita di grigio può distruggervi tutti da sola. Non potete ribaltare la situazione.”


“Potrebbe essere imbarazzante cedere così, ma l’aspetto più importante qui è preservare le vostre forze per il prossimo incontro. I setta del Macigno Profound e delle Mille Lame sono stati distrutti da Yun Che, così… abbiamo ancora la possibilità di ribaltare la situazione.”


“...” Lie Zhouyang strinse i denti. Il suo spirito combattivo era stato spento completamente dalle parole “Divine Master di ottavo livello”.


Non si arrese immediatamente però, invece indicò la persona vestita di grigio e chiese solennemente: “Perché ti stai nascondendo, amico? Puoi avere un motivo per nascondere il tuo aspetto, ma almeno presentati, così sapremo come chiamarti.”


Per un po’ quella persona non rispose. Quando tutti pensarono che avrebbe ignorato il giovane maestro della setta, la donna rispose: “Sono Long Jiang, un drago Chi.”


La sua voce era indifferente e roca, ma era comunque abbastanza femminea da rivelare che era una donna.
                                


                                



