---
title: Capitolo 2005 - Shock
pubDate: 2025-03-10T08:57:10.537Z
tags:
    - atg
---


Capitolo sponsorizzato, ringraziamo Matteo!
3 capitoli in coda (Matteo), 0/10
-Schadenfreude


Ximen Boyun continuò: “Detto questo, il regno dell’Abisso dei Qilin probabilmente non ha mai usato una stele Profound per verificare l’età delle ossa di un drago, così potrei sbagliarmi e il margine di errore è più grande del previsto. Cosa dice maestro della setta Lie? Forse ha un modo più preciso per verificare l’età delle ossa di un drago?”


Lie Qianhong non era Yun Che, così naturalmente chinò la testa e disse: “la setta della Sabbia Ardente e l’Alleanza della Venerazione dei Qilin sono alleati stretti, e io stesso sono estremamente impressionato dal carattere del maestro dell’alleanza Ximen. Non ho nemmeno motivo di dubitare dell’integrità del Sir Cavaliere, così mi va bene questo risultato… Inoltre,,, l’unica persona di cui sospettavo davvero era Yun Che, non l’Alleanza della Venerazione dei Qilin.”


Dato che il risultato non sarebbe cambiato, perché non lusingare gli altri così da diminuire le ostilità?


Ximen Boyun sogghignò senza darlo a vedere, ma si girò verso Yun Che: “In tal caso… è il tuo turno di dimostrare l’innocenza tua e dell’impero Helian.”


Yun Che alzò le sopracciglia e sospirò lievemente.


Poteva immaginarsi cosa sarebbe accaduto.


Balzò sull’arena e premette lentamente una mano contro la stele Profound con un’espressione beffarda. Una linea di luce chiara sfrecciò verso l’alto tra innumerevoli sguardi pieni di aspettative e… rallentò appena dopo aver raggiunto il segno dei trent’anni e si fermò completamente fino ad arrivare a quello dei sessanta.


Sembrava che qualcuno avesse calato un’enorme padella sull’intero dominio divino dei Qilin. C’era così tanto silenzio che si poteva sentire cadere un ago.


Lo stupore causato da Long Jiang si era calmato a stento e adesso era tornato con ancora più intensità. Innumerevoli strabuzzarono gli occhi come se stessero per uscire fuori dalle loro orbite.


“Ha-ha-ha-ha meno di sessant’anni?!”


In effetti, era sotto i cinquant’anni dato che la luce misteriosa si era fermata a due terzi del tratto sotto i sessanta. Forse non raggiungeva nemmeno la tarda quarantina.


Era un tale shock che confuse e sbalordì tutti quanti.


Ximen Boyun perse il controllo della sua Energia Misteriosa e quasi cadde dal cielo.


Le speranze di Lie Qianhong erano state distrutte in modo così brutale che quasi perse i sensi. Avrebbe trascorso i secondi dopo a cercare di convincersi che era tutto un sogno.


“Sotto i sessant’anni?”


“Com’è possibile…”


“Folle non lo spiega nemmeno…”


…..


Un numero scioccante di persone stavano balbettando le stesse parole. Helian Lingzhu stava gridando coprendosi la bocca e Mo Cangying non si rese conto che si stava aggrappando a Ku Xian per recuperare l’equilibrio.


Un coltivatore al picco del Divine Sovereign al di sotto dei sessant’anni era già un risultato davvero lodevole. Un Divine Master di livello superiore al di sotto dei sessant’anni…? Era possibile?


“...?” In alto nel cielo, Hua Qingying scoccò una lunga occhiata verso Yun Che.


“Uh? Non credevo che sarebbe stato così giovane. È molto più giovane perfino del mio onorabile fratello più piccolo!”


Hua Caili aveva raggiunto il Semi Divine Extinction a diciassette anni, così non poteva rendersi conto di quanto fosse impossibile.


“La stele Profound dev’essersi rotta perché non è stata usata da molto tempo.”


Lie Qianhong ruggì e spinse avanti Lie Zhuoyang: “Vai a controllare se funziona, Yang’er!”


Quando l’età di Long Jiang era stata rivelata, si erano convinti che la stele Profound fosse imprecisa perché lei era un drago. Ora… l’unica scusa, ah no, spiegazione a cui potevano pensare era che fosse rotta.


“Giusto. La stele Profound della valutazione delle ossa si sarà rotta. Per questo ha anche mostrato che Long Jiang ha solo novant’anni.”


“Sì. Un Divine Master di livello superiore al di sotto dei sessant’anni? È impossibile.”


“Ora che ci penso, la stele Profound della valutazione delle ossa non è stata usata per secoli. Avrebbe senso che si rompesse con il passare del tempo.”


Nessuno credeva che Yun Che avesse meno di sessant’anni, nemmeno Helian Lingzhu e Mo Cangying. Sembrava più credibile che fosse danneggiata.


Lie Zhouyang atterrò accanto a Yun Che e premette una mano sulla stele Profound. La sua luce si sollevò fino a raggiungere il segno dei 480 anni e rimase lì.


“Cosa?” Lie Zhuoyang era sbalordito. Lie Qianhong non riuscì a parlare per diversi secondi per poi sbottare:


“I-impossibile.”


Lie Qianhong accorse volando e spinse via il figlio. Poi toccò la stele Profound personalmente.


Ancora una volta, la luce della stele Profound sfrecciò verso l’alto e si fermò dopo aver superato il segno dei 4.200 anni.


Ci fu un silenzio di tomba. Ogni coltivatore del regno dell’Abisso dei Qilin sapeva che il maestro della setta della Sabbia Ardente aveva appena festeggiato il suo 4.200esimo compleanno sette mesi fa.


In altre parole, la stele Profound funzionava perfettamente.


Lie Qianhong ritrasse le mani come se fosse stato folgorato. Le sue pupille si dilatavano e si contraevano incontrollabilmente, scosse con violenza la testa e urlò: “No! Non può essere! Non può essere!!”


All’improvviso afferrò Yun Che per una mano e gliela fece premere nuovamente sulla stele Profound. Tuttavia, il risultato fu esattamente uguale a prima. La luce si fermò ad un terzo dei sessant’anni.


“...” Lie Qianhong barcollò mentre il suo sguardo diventava sfocato. “Non è possibile… non è possibile… non è possibile!”


Il problema non era nemmeno il fatto che avesse perso la sua ultima speranza, ma l’età impossibile di Yun Che.


Tutti rimasero di nuovo storditi e, stavolta, avevano perso perfino la loro ultima scusa. Questo valeva in particolare per i discepoli delle sette del Macigno Profound e delle Mille Lame. Sembrava che qualcuno avesse risucchiato via le loro anime.


Erano i più grandi geni del regno dell’Abisso dei Qilin, eppure un giovane si era preso gioco di loro, no, nemmeno un giovane, praticamente un ragazzino che aveva meno di sessant’anni.


Come potevano accettarlo? Come potevano credere alla realtà di fronte ai loro occhi?


“Lingzhu.” Ku Xian era così scioccato che si rivolse alla prima principessa per nome, “Sembra che tu abbia trovato un vero mostro.”


“...” Helian Lingzhu si stava ancora coprendo la bocca. Non riusciva a parlare nemmeno adesso.


Yun Che scosse via la mano di Lie Qianhong e si girò per fronteggiare Ximen Boyun: “È sufficiente a dimostrare la nostra innocenza? In tal caso, dovrebbe annunciare il risultato, Sir Cavaliere.”


“Naturalmente non mi importa nemmeno se dovete chiamare tutti qui a mettere alla prova la stele.”


Ximen Boyun si ridestò quando sentì queste parole. Solo allora si rese conto di quanto aveva perso la compostezza. Si riprese velocemente e dichiarò: “Secondo la Stele Profound, sia Long Jiang sia Yun Che hanno meno di seicento anni. Perciò l’Alleanza della Venerazione dei Qilin e l’Impero Helian non hanno infranto le regole del Monarca Abissale. Accetta questo risultato, maestro della setta Lie?”


“...” Lie Qianhong chiuse gli occhi e scosse la testa impotente. Non disse un’altra parola.


Ximen Boyun dichiarò: “L’incontro tra l’Alleanza della Venerazione dei Qilin e della Dinastia Helian è finita in un pareggio. Dato che non ci sono primi in classifica, possono entrambi mandare trecentocinquanta candidati nel regno divino dei Qilin.”


Nessuno applaudì anche se era un momento glorioso.


Si limitarono a fissare Yun Che come se non riuscissero a svegliare da un sogno impossibile.


…..


Nel cielo, Hua Qingying ritirò la sua percezione divina e il suo sguardo, per poi dire: “Lo spettacolo è finito, Caili. È il momento di andare.”


“Cosa? Ce ne andiamo? Ma…” Hua Caili era restia. Non aveva finito di godersi le innumerevoli piacevoli sorprese che la conferenza dell’Abisso dei Qilin le aveva riservato.


Specificatamente, voleva sapere quali altri segreti poteva avere l’uomo di nome Yun Che.


“Anche controllare la tua curiosità è un tipo di coltivazione.” Hua Qingying capì subito le intenzioni di Hua Caili. “Nessuno può entrare nel regno divino dei Qilin senza permesso, e questo posto è inutile per la tua coltivazione. Sei rimasta già per troppo tempo. È l’ora di partire.”


“M-ma…”


“Naturalmente sta a te fare questa decisione. Ti sto solo dando un suggerimento.” Rispose amichevolmente Hua Qingying. In effetti la sua voce sembrò diventare sempre più distante: “È chiaro che ultimamente abbia reso troppo ovvia la mia presenza. A partire da ora, non risponderò ai tuoi dubbi, né ti darò più suggerimenti. Prego… che non sprecherai la prima prova della tua vita.”


Hua Caili diventò seria mentre rifletteva con attenzione sul consiglio di sua zia. Poco dopo annuì: “Molto bene. Ubbidirò, zia.”


Stavolta non ci fu nessuna risposta.


Hua Caili scoccò un’ultima occhiata verso il campo di battaglia per poi volare via senza esitare.


Si era divertita a fingere di essere la “damigella in pericolo” per poi rivelare di essere l’eroina, e sicuramente si era divertita alla conferenza dell’Abisso dei Qilin. Il nome “Yun Che” le era rimasto profondamente impresso nel cuore.


Anche così, pensava che avrebbe dimenticato velocemente questo ricordo proprio come tutto quello che aveva sperimentato fino ad ora.


Alcuni incontri, legami, amori e ostilità erano come il fato. Erano inevitabili. E non si poteva prevedere se ci sarebbe stato un lieto fine… o una disperazione abissale.


…..


Il palazzo principale presto venne a sapere di come l’impero Helian aveva conquistato il primo posto nella conferenza dell’Abisso dei Qilin 


Era una notizia così ottima che Helian Jue si era alzato dal suo “letto di morte” e rise abbastanza forte da creare un nuovo buco nella sala del suo palazzo che non era stata ancora riparata pienamente.


Perché avrebbe finto di essere malato quando la situazione era così buona? Preparò immediatamente una nave, scelse un seguito di membri della giovane generazione e si precipitò verso il dominio divino dei Qilin.


L’ultima battaglia della conferenza fu tra la setta del Macigno Profound, quello delle Mille Lame e della Sabbia Ardente, ma si sarebbe svolto tra ventiquattro ore. Tutti però sapevano come sarebbe andato a finire.


Yun Che naturalmente non era interessato e, non appena lasciò l’arena, trovò un’opportunità per discutere in pace con Helian Lingzhu.


“I draghi sono potenti come sempre.” Yun Che sospirò: “Quella Long Jiang in particolare è anormale perfino per un dra… go…”


Si fermò lì. Poi si portò una mano alla testa con un’espressione di dolore.


“Sta… sta bene? Si è fatto male durante l’incontro?” Chiese preoccupata Helian Lingzhu. Provò a toccare istintivamente la fronte di Yun Che, ma lui si raddrizzò con “naturalezza” ed evitò la sua mano.


Spiegò con tono confortante: “Naturalmente no. Sembra che le ferite dell’ultimo mese non abbiano danneggiato solo i miei ricordi. Credo che abbia anche creato delle lacune nelle mie conoscenze.”


“Per qualche motivo… non ricordo nulla dei draghi o delle bestie.”


“Non importa.” Helian Lingzhu lo consolò: “Vedendo come si è ripreso velocemente dalle sue ferite, sono sicura che anche la sua anima migliorerà gradualmente.”


“Sì, lo farà.” Yun Che annuì e disse: “Ricordo vagamente che ogni altra bestia eccetto i draghi è estinta.”


“Ma naturalmente.” Helian lingzhu rispose: “Ogni altra creatura eccetto i draghi e l’ultimo qilin sono stati sopraffatti dalla polvere abissale e si sono trasformati in bestie abissali.”


“Giusto… le bestie abissali.” Yun Che parlò con deliberata lentezza e aggrottò le sopracciglia. Stava fingendo di richiamare qualcosa alla memoria.


“Ricordo di aver letto un antico libro da qualche parte.” Sussurrò Helian Lingzhu. “Dice che le bestie in realtà sono molto più forti degli umani, in particolare i draghi.”


“Sfortunatamente sono molto più vulnerabili nei confronti della polvere abissale. Per questo alla fine si sono estinte e sono rimasti solo i draghi. Secondo il libro, i draghi probabilmente sarebbero diventati i sovrani del mondo se non fosse esistita la polvere abissale.”


Chiunque fosse l’autore dell’antico libro aveva completamente ragione. I draghi un tempo dominavano il Regno degli Dei e la loro autorità era rimasta indiscussa per un milione di anni prima dell’arrivo di Yun Che.


“Sono molto più vulnerabili nei confronti della polvere abissale”... era questa la risposta che voleva sentire.


In effetti, il frammento spirituale di Mo Beichen ricordava qualcosa delle bestie abissali. Erano bestie prive di intelletto che erano state corrose dal Potere dell’Estinzione che avevano l’istinto di distruggere ogni cosa.


“Un mese fa, ho incontrato una bestia abissale completamente corrotta dalla polvere abissale.” Helian Lingzhu continuò: “Era molto più forte di una bestia nata dalla polvere abissale. Se il nono fratello maggiore non mi avesse aiutato, forse sarei…”


Il suo tono era ancora impaurito, ma guardò velocemente Yun Che e sorrise: “Ma non ti avrei incontrato se non avessi visitato la Foschia Sconfinata allora. È stata sicuramente la decisione migliore che abbia fatto in tutta la mia vita.”


Da come lo guardava, sembrava che stesse venerando un dio.


Yun Che sorrise, ma stava pensando a memorizzare un’altra importante informazione. Sembrava che le bestie abissali che vagavano nel mare di foschia potessero essere divise in due tipi. Le antiche bestie vittime della corruzione e le altre… nate dalla polvere abissale!
                                


                                



