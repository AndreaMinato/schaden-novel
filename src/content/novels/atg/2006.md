---
title: Capitolo 2006 - Il Regno Divino dei Qilin
pubDate: 2025-03-10T08:57:10.537Z
tags:
    - atg
---


Capitolo sponsorizzato, ringraziamo Matteo!
2 capitoli in coda (Matteo) + <strong>2 Claudio</strong>, 0/10
-Schadenfreude


“È mai entrato nella Foschia…”


Helian Lingzhu all’improvviso si ricordò che Yun Che aveva perso la memoria e si scusò: “Mi scusi… me lo sono scordato.”


Ultimamente non si sentiva in sé di fronte a Yun Che. In particolare quando lo guardava negli occhi. Si sentiva così inquieta da ansimare.


Abbassò la testa e cercò di distrarsi. “Il maestro mi ha detto che la Foschia Sconfinata oggi è molto diversa rispetto a prima.”


“Normalmente una bestia o uno spettro abissale si trovavano più comunemente nelle aree interne della Foschia Sconfinata, perché cercano istintivamente una concentrazione più alta di polvere abissale. Più sono forti, più è intenso quell’istinto. Ultimamente però sono apparse potenti bestie e fantasmi abissali ai confini.”


“Alcune bestie abissali sono perfino uscite dalla Foschia Sconfinata. All’inizio, si pensava che fossero solo incidenti, ma adesso sta accadendo sempre più di frequente. Il maestro mi ha detto che probabilmente è collegato al fenomeno della Marea Nera del Tempo.”


Ancora una volta, sentì questo termine.


Si chiese quanto gli abitanti dell’Abisso sapessero davvero della Marea Nera del Tempo.


Secondo l’anima dell’Imperatore Diabolico del Nirvana, questo mondo prima o poi sarebbe collassato a causa della Marea Nera del Tempo.


Inoltre, Chi Wuyao aveva menzionato i fantasmi abissali, ma non aveva spiegato cos’erano perché probabilmente non lo sapeva nemmeno lei.


Forse era un qualche tipo spirito distruttivo che si era formato a causa dell’eccesso di polvere abissale proprio come con le bestie abissali?


Yun Che stava per chiedere informazioni ad Helian Lingzhu quando l’aura di una nave profound si avvicinò.


Helian Lingzhu arrossì con vergogna: “È arrivato mio padre.”


Yun Che fece un calcolo mentalmente e, sì, il codardo era puntato dritto verso il dominio divino dei Qilin non appena aveva ricevuto la buona notizia.


Prima aveva finto di essere morto anche se era guarito quasi completamente. Adesso che era il momento di raccogliere i frutti del lavoro di qualcun altro, non aveva aspettato nemmeno un secondo di più.


Yun Che aveva già visto il comportamento spregevole di Helian Jue, ma la prima principessa non poté che vergognarsi per conto di suo padre.


…..


Quando Helian Jue percepì l’aura di Helian Lingzhu, balzò subito fuori dalla nave Profound e atterrò accanto a lei. Poi rise fragorosamente: “Ahahah! Come previsto dal nipote Yun e mia figlia! Ahahahahahah!”


“Padre, come ha…” Helian Lingzhu non poté nemmeno finire il suo saluto prima che Helian Jue si facesse avanti e prendesse Yun Che per le spalle: “Ricorda il giorno in cui mi ha chiesto di rendere Lingzhu il capo della conferenza di quest’anno? Un’altra persona avrebbe rifiutato subito, ma no, ho riconosciuto quanto era eccezionale e che ha sempre rispettato ogni sua promessa! Per questo ho deciso di nominare lei e Lingzhu! Non ha niente a che fare con il fatto che la mia vita fosse a rischio!”


Yun Che pensò: <em>’Ahah, dovrei ringraziarti per la tua fiducia e la tua percettività allora?’</em>


“E alla fine non mi ha deluso!” Helian Jue divenne sempre più entusiasta. Malato? Era così in salute che Yun Che quasi rimpianse di aver fatto un buon lavoro curandolo. “Non so nemmeno come ringraziarla per questo!”


In passato, l’impero Helian aveva potuto fare entrare solo cento candidati nel regno divino dei Qilin perché era sempre finito all’ultimo posto. Stavolta però potevano mandare trecentocinquanta rappresentanti! Non avrebbe permesso all’impero di recuperare la gloria perduta, ma almeno la situazione sarebbe migliorata. Il prossimo anno non sarebbero stati così senza speranze come adesso.


Ciò che aveva rinvigorito Helian Jue era che finalmente, finalmente, sarebbe riuscito a gonfiare il petto da quando era diventato imperatore. Era stato a quel punto che il suo atteggiamento era cambiato drasticamente.


Yun Che aveva distrutto da solo i talenti delle sette del Macigno Profound e delle Mille Lame, aveva affrontato il Cavaliere Abissale e lo aveva costretto a dare uno schiaffo al capo della setta del Macigno Profound, inoltre era forte quanto un Divine Master di livello superiore nonostante avesse meno di sessant’anni.


Dire che Helian Jue era sbalordito sarebbe stato un eufemismo. Helian Jue poteva essere dieci volte più stupido e ancora non si sarebbe perso il fatto che Yun Che doveva provenire da un’organizzazione dalla potenza che superava ogni sua immaginazione.


Naturalmente il suo shock divenne una gioia inimmaginabile dopo averci pensato. Questo perché Yun Che aveva deciso di rimanere al fianco di Helian Lingzhu e perfino di lottare per l’impero, e questo significava che il loro rapporto era più stretto di quanto pensasse. Chissà forse potevano perfino…


In ogni caso, se Yun Che avesse continuato a rimanere nella famiglia reale o se li avesse presentati alla potente fazione che lo sosteneva, non avrebbe più dovuto temere l’Alleanza della Venerazione dei Qilin!


Questo era il motivo per cui era così entusiasta come se il suo padre morto da tempo fosse tornato in vita.


Yun Che disse con indifferenza: “Il motivo per cui ho preso parte alla conferenza dell’Abisso dei Qilin è per visitare il leggendario regno divino dei Qilin e per ripagare la gentilezza della prima principessa. Tutto qui.”


“Capisco! Capisco completamente!” Disse con un sorriso felice Helian Jue. “D’ora in avanti, per favore tratti l’impero Helian come se fosse casa sua, nipote Yun. L’accoglieremo a braccia aperte. È libero anche di porgere visita a Lingzhu o di portarla in giro da qualche parte se desidera.”


Yun Che: “...”


“Padre, cosa… cosa sta dicendo?” Esclamò nel panico Helian Lingzhu.


“Ahahah!” Helian Jue rise di nuovo fragorosamente e chiamò la prima principessa: “Vieni con me, Lingzhu. Devo dirti una cosa.”


“Sì padre.” Helian Lingzhu scoccò un’occhiata di scusa a Yun Che e si preparò ad andarsene con Helian Jue.


Fu in quel momento che risuonò la voce di Helian Linglang.


“Padre!”


Helian Jue non lo guardò nemmeno. Spinse il palmo in avanti e spinse a terra Helian Linglang.


“Non ho un figlio come te! Sparisci dalla mia vista! Più lontano sei, meglio è!”


L’imperatore sbuffò con forza e se ne andò.


Helian Linglang si era accorto di quanto era arrabbiato e deluso suo padre. Si spaventò così tanto che si inginocchiò sul posto e rimase a guardare suo padre e sua sorella andarsene via lentamente.


Quando alla fine percepì la presenza di Yun Che, si rialzò con imbarazzo e si avvicinò. Poi disse ossequiosamente: “Giovane… giovane maestro Yun, le mie scuse per non aver riconosciuto il suo potere prima. S-spero che mi perdonerà per le mie trasgressioni passate, anche solo per Lingzhu. In futuro, può darmi qualunque ordine desidera. Prometto che non questionerò mai più le sue decisioni.”


Yun Che lo guardò dall’alto in basso e strinse le labbra formando un sorriso che non raggiunse gli occhi: “Mi lusinga, principe ereditario. Giuro che non mi sono offeso affatto.”


Si sentiva sporco a doversi spiegare con quest’uomo. Come se si potesse mai offendere per via di un granello di polvere così spregevole.


Helian Linglang fu piacevolmente sorpreso nel sentire Yun Che rivolgersi a lui come principe ereditario. Immediatamente si rilassò e drizzò un po’ di più la spina dorsale: “Come previsto dal giovane maestro Yun! Ha un cuore così grande!”


“Ha qualcosa da dirmi, principe ereditario?”


Mancava ancora un po’ di tempo prima dell’apertura del regno divino dei Qilin e non aveva nulla da fare. A Yun Che non importava di usare questo idiota per fare passare il tempo.


Helian Linglang mostrò un’espressione imbarazzata e mostrò ancora più cautela rispetto a prima. Gli mancava proprio il portamento e la dignità che avrebbe dovuto possedere un principe ereditario: “A dire la verità, avrei qualcosa da dire.”


“Ultimamente mio padre è sempre più deluso nei miei confronti. Molto tempo fa, si diceva che avrebbe potuto rimpiazzarmi con Lingzhu. E dopo oggi, beh…”


<em>Ha senso. Helian Lingzhu potrebbe non essere una buona principessa, ma almeno è cento volte più normale di te.</em>


Helian Linglang alzò gli occhi e trasparì un po’ di frustrazione intristita nel suo tono: “Capisco completamente perché mio padre è arrabbiato con me ed è vero che Lingzhu è un po’ meglio di me in diverse aree. Ma… è solo una donna, vede. Se ereditasse il trono, porterebbe vergogna ai nostri antenati e diventeremmo ancora di più gli zimbelli del regno.”


“È anche lei un uomo, giovane maestro Yun. Potrebbe essere un amico stretto di Lingzhu, ma di sicuro capisce cosa sto dicendo?”


Yun Che sorrise: “Così vuole che faccia cambiare idea a suo padre e lo convinca a tenerla come principe ereditario, vero?”


“Esattamente! Come previsto dal giovane maestro Yun!” Helian Linglang annuì rapidamente: “Mio padre praticamente la tratta come un dio adesso. Ubbidirà a qualsiasi cosa che chiede. Se può convincere mio padre a perdonarmi e a considerare… pensieri così anomali, allora io le dovrò un favore che durerà per tutta la mia vita!”


“Tanto per iniziare, giuro che le darò Lingzhu o qualunque altra persona attirerà la sua attenzione quando diventerò imperatore in futuro!”


Proprio come molte persone nella famiglia imperiale, pensava che Yun Che stesse servendo l’impero Helian per via di Helian Lingzhu.


Yun Che disse: “Posso vedere la sua sincerità, principe ereditario,” poi cambiò tono all’improvviso: “Ma non c’è bisogno che venga da me per risolvere il suo problema. Secondo me può già farlo da solo.”


“Emh… chiedo umilmente la sua guida, giovane maestro Yun.”


“È semplice. Sa perché la sua vita è piena di difficoltà, principe ereditario?” Dichiarò Yun Che con tono incredibilmente arrogante: “È perché non le hanno dato un buon nome.”


“Il mio… nome?” Helian Linglang sembrava completamente confuso.


Yun Che spiegò lentamente: “Il suo nome è Linlang ed entrambi i caratteri comprendono la parola ‘re’. Come sa, può esserci un solo re, così naturalmente non può che inciampare dappertutto, qualunque cosa provi a fare.”


Helian Linglang ci rifletté per un po’ per poi esprimere il suo dubbio: “Ma anche Lingzhu ha due ‘re’ nel suo nome…”


“L’ha detto lei stesso, non è vero? Lingzhu è una donna e non può diventare re. Può essere solo una consorte!” Dichiarò Yun Che con certezza. “È una consorte con due re al suo fianco. Non vede quanto è fortunato il suo nome? È il motivo per cui può superare ogni ostacolo e attirare fortuna!”


Helian Linglang fu colpito profondamente da questa spiegazione. Mo Cangying, il più grande genio del palazzo celeste, era sempre stato leale ad Helian Lingzhu. Adesso era anche protetta da Yun Che… erano i due re nel suo nome, vero?


Il suo nome era il suo tormento, mentre per sua sorella era una benedizione… non c’era da meravigliarsi!


Yun Che non era solo incredibilmente talentuoso, non temeva nemmeno un Cavaliere Abissale! Logicamente parlando, la sua conoscenza doveva essere di molti piani superiore rispetto al regno dell’Abisso dei Qilin. Perciò doveva stare dicendo la verità.


Pensando di aver trovato il vero motivo dietro la sua sfortuna, Helian Linglang divenne ancora più ossequioso: “In tal caso, come dovrei chiamarmi, giovane maestro Yun?”


“Facile.” Yun Che incrociò le braccia e rispose pigramente: “Non sta chiedendo molto. Tutto ciò che vuole è essere l’imperatore di un regno, no?”


“Il regno dell’Abisso dei Qilin è fondato sulla terra e tutti qui coltivavano Energia Misteriosa della terra. Perciò dovrebbe avere il carattere ‘Shi’ nel suo nome.”


“Il carattere Shi può essere diviso in pollice e terra, ogni pollice di terra, di Energia Misteriosa e perfino i coltivatori della terra in questo regno appartengono a te, l’imperatore.”


Helian Linglang annuì ripetutamente: “Esatto! Sono l’imperatore! Ha solo senso che tutta la terra appartenga a me!”


“Per quanto riguarda il tuo secondo carattere, dovrebbe essere ‘Xun’.” Yun Che strizzò un po’ gli occhi: “Il carattere Xun è composto da l’erba, che allude ad una crescita infinita, e al tempo, che allude all’eternità.”


“In una sola volta, il regno Helian sarà tuo per l’eternità. Non solo, il tuo nome ha anche la parola ‘Lian’, che può essere interpretata come un comando totale.”


“Helian Shixun.” Yun Che sorrise e se ne andò lentamente. “Credo sinceramente che non ci sia un nome migliore per lei, principe ereditario. Potrebbe essere degno del suo nome.”


Helian Linglang rimase sul posto perfino dopo che Yun Che sparì dalla sua vista. Continuò a ripetere le parole: “Helian Shixun… Helian Shixun!”


Il suo sguardo esplose di gioia: “Terra, crescita infinita, tempo… tutto sotto il mio controllo! Ha ragione! Il mio nome è davvero il motivo per cui sono in questa situazione! È stata tutta colpa di mia madre che mi ha dato questo nome!”


“Ahah. Ahahah!”


Fu in quel momento che risuonò una fredda risata dietro di lui. Quando si girò a vedere chi era stato, si rabbuiò: “Perché stai ridendo, Mo Cangying?”


“...Non è niente. Credo che sia meglio che non lo sappia, sua altezza.” Mo Cangying smise di sorridere e si preparò ad andarsene.


“Come osa?! Ho notato che ti stai dimenticando sempre di più del tuo posto, Mo Cangying!” Disse con freddezza il principe. Yun Che era degno della sua adulazione, ma Mo Cangying? Chi gli aveva dato il diritto di comportarsi in questo modo?!


Mo Cangying si fermò e rispose: “Se vuole davvero saperlo, allora naturalmente glielo dirò, sua maestà.”


“Se rimuove il ‘seme’ dal carattere Xun e pone il radicale ‘umano’ vicino al carattere Shi, allora otterrà la parola ‘Gou Shi’ (merda di cane). In altre parole, ti sta definendo un pezzo di merda senza palle che sta solo fingendo di essere umano.”


Helian Linglang si fermò. Poi iniziò a tremare dalla faccia, fino alla testa, al collo e alle spalle…


<em>Crack!</em>


Era così arrabbiato e umiliato che si spaccò otto molari allo stesso tempo. Tuttavia non aveva il fegato, né le palle per gridare contro Yun Che per l’insulto. Poté solo ruggire con fare impotente.


…..


Yun Che nascose la sua aura e camminò senza emettere un solo suono. Pochi passi dopo, apparì di fronte ad un’altra persona quasi invisibile: Long Jiang.


“Non stavi origliando, vero?” Yun Che si avvicinò.


Impassibile, lei rispose freddamente: “Non condivido le tue misere abitudini.”


“Strano. Se non stavi origliando, allora come sapevi che era un’abitudine misera?” Yun Che fece un sorrisetto: “Credo proprio che quel nome gli si addica proprio però.”


Long Jiang: “...”


“A proposito,” Yun Che la squadrò senza riserve: “Stai nascondendo la tua aura perfino adesso. Scommetto che non è solo perché desideri nascondere la tua razza, vero?”


“Lasciami indovinare. Ci sono i draghi Chi, quelli cornuti, Hui, Ying, i draghi Blu, quelli dei Fiumi e i Draghi Miraggio… Mi chiedo a quale razza appartieni.”


“Non ti riguarda!” Rispose senza emozione Long Jiang.


“Ti rendi conto che più provi a nascondere qualcosa e più renderai curiosa l’altra persona, vero?” Yun Che ritirò lo sguardo e sospirò: “Oh beh, non sono così interessato a te. Ma una cosa mi incuriosisce. Che diavolo hai fatto per perdere così tanta essenza di sangue? Sei rimasta gravemente ferita o…”


“Silenzio!”


Stavolta il suo tono rivelò un po’ d’emozione. Rabbia.


Yun Che strizzò un po’ gli occhi: “Un conto è rimanere feriti e un altro è perdere essenza di sangue. Nel migliore dei casi, perderai talento e durata della vita, e progredirai più lentamente. Nel peggiore dei casi…”


“Sparisci dalla mia vista!!” Long Jiang lo interruppe scortesemente e si girò: “Avvicinati di nuovo e ti ucciderò!”


Yun Che smise di parlare, ma non se ne andò immediatamente. Quando lei quasi sparì dalla sua vista, disse all’improvviso: “Sei un drago ancestrale!”


Il profilo bianco grigiastro si fermò per un solo istante per poi svanire dalla vista di Yun Che.


<em>“Il sangue dell’antico Dio Drago scorre sicuramente nelle tue vene e la sua purezza… non è lontana da cosiddetti Draghi Ancestrali, tsk, tsk.”</em>


Aveva mormorato Mo Beichen quando lo stava strangolando.


Per questo era curioso riguardo al motivo per cui Long Jiang doveva entrare nel regno divino dei Qilin.


Non gli interessava cosa stesse cercando, ma la possibilità che potesse interferire con i suoi piani in un modo imprevedibile.


All’inizio era al settanta per cento sicuro che l’ultimo seme del Dio Malvagio fosse con il Qilin. Ma dopo aver saputo del fato delle bestie da Helian Lingzhu, ormai ne era certo.


Figuriamoci cercare il seme del Dio Malvagio, nessuno in questo mondo sapeva della sua esistenza. Per questo era certo che Long Jiang cercasse qualcosa di diverso.


Il motivo per cui le aveva fatto diverse domande era che temeva che anche lei cercasse indirettamente l’ultimo Qilin.


Il regno divino dei Qilin possedeva la più ricca quantità dell’elemento della terra nell’intero Abisso. Era anche il luogo dove nascevano innumerevoli tesori della terra. Tuttavia probabilmente non erano l’obiettivo di Long Jiang.


Così doveva stare cercando anche lei l’ultimo qilin.


<em>Spero che non causi troppi problemi.</em> Yun Che si consolò.


Poi drizzò le orecchie e origliò la conversazione tra Helian Jue e sua figlia.


“Lingzhu, non riguarda solo la tua vita, ma anche il futuro dell’intera dinastia. Devi fare di tutto per convincere Yun Che a rimanere con noi! Anche se non è fattibile, devi almeno dare alla luce suo figlio!”


“Padre, il giovane maestro Yun e io siamo…”


“Risparmiatelo!” Helian Jue abbassò la voce: “Quando ci siamo incontrati per la prima volta, l’ho esiliato dal nostro impero. Anche così, ha comunque scelto di salvarmi la vita. Stavolta ha dichiarato di voler visitare il regno divino dei Qilin, ma credi davvero che qualcuno di potente come lui ammiri il regno divino dei Qilin? Chiaramente è solo una scusa. Sta facendo tutto questo per te, Lingzhu.”


La prima principessa: “...”


“Comunque intendo dire che puoi sposarti con lui finché mostrerai un po’ di iniziativa. Nel peggiore dei casi, puoi sempre drogarlo… giusto! Possiamo drogarlo! Preparerò subito le droghe!”


“Padre! Sei… sei impazzito!”


Dopodiché risuonarono i passi di Helian Lingzhu che se ne andava frettolosamente.


Poco tempo dopo, sentì Helian Jue ruggire contro i discepoli che avevano scelto di ritirarsi dalla battaglia.


“Fang Zhonghe! Helian Peng! Sapete quanto l’impero ha investito in voi? È così che ripagate la nostra gentilezza?”


“Sua… sua maestà! Noi… abbiamo ricevuto l’ordine di non partecipare dal principe ereditario. Non abbiamo potuto fare altro che ubbidire!”


“Sì sua maestà! Anche gli altri possono dimostrarlo…”


“Silenzio! Spazzatura! Già siete privi di pudore, ma volete addossare la colpa su mio figlio?!” Helian Jue era così arrabbiato che la sua voce stava tremando: “Permettetemi di dire una cosa allora. Alcuni giorni fa, l’Alleanza della Venerazione dei Qilin è marciata dritta di fronte a me e ha dichiarato che avrebbero rimpiazzato la dinastia Helian!”


“Se ci fossero riusciti, tutta la dinastia sarebbe andata agli impostori! Continuerete a ritirarvi come tartarughe nel loro guscio quando succederà?!”


Fang Zhonghe rispose: “Naturalmente no! Il mio nome significa anche lealtà, sua maestà! Sono nato nel regno di Helian e morirò nel regno di Helian! Se la dinastia sarà davvero in pericolo, morirò per proteggere l’impero!”


Anche Helian Peng disse: “Chiunque ci invaderà sarà…”


“Sparite!” Risuonò il rumore di uno stivale che calciava dei sederi: “Persone come voi non possono dire cose del genere!”


….


La conferenza dell’Abisso dei Qilin giunse velocemente alla sua conclusione e il risultato dell’ultimo scontro non sorprese nessuno. la setta della Sabbia Ardente finì all’ultimo posto e perse il diritto di entrare nel regno divino dei Qilin.


I setta del Macigno Profound e quello delle Mille Lame combatterono tra di loro alla pari finché Zhai Liancheng non si svegliò all’ultimo secondo e non entrò nell’arena nonostante le strane occhiate che gli rivolgeva la gente.


Anche ferito com’era, restava un Divine Master di quarto livello. Mise sotto pressione gli avversari al punto da sconfiggere la setta delle Mille Lame. In quanto secondo in classifica, la setta del Macigno Profound poteva mandare duecento persone nel regno divino dei Qilin, mentre quello delle Mille Lame aveva un seguito di solo cento giovani.


Passarono altre ventiquattro ore e finalmente arrivò il momento di aprire il regno divino dei Qilin.


Ximen Boyun si mise di fronte alla barriera mentre le rune divine sul dorso della sua mano brillarono con fare minaccioso. Stavano entrando in risonanza con la protezione.


Ximen Boyun era davanti al gruppo. Anche l’Impero Helian, l’alleanza e i setta del Macigno Profound e delle Mille Lame erano presenti.


Yun Che gettò un’occhiata verso Long Jiang. Era altera e isolata dagli altri.


Ritirò lo sguardo e si concentrò. Poi aspettò silenziosamente che il regno segreto si aprisse.


<em>Quando questo giorno finirà, diventerò il vero Dio Malvagio. Il Dio Malvagio Ni Xuan e l’Imperatrice Diabolica Colpo Celeste Nemesi dei Diavoli Jie Yuan… con le vostre benedizioni, sono certo che potrò proteggere il mio mondo, il mondo per cui avete rinunciato a tutto per proteggere!</em>
                                


                                



