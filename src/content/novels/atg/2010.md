---
title: Capitolo 2010 - Orchidea Spirituale dell’Osso di Qilin
pubDate: 2025-03-10T08:57:10.538Z
tags:
    - atg
---


Capitolo regolare,
1 capitoli in coda (Claudio), 0/10
-Schadenfreude


Yun Che aveva ricevuto innumerevoli opportunità in passato, ma nessuna di esse era stata così facile, eppure così pesante.


Dopotutto questo dono era dovuto alla natura del Qilin e alla sua gratitudine nei confronti del Dio Malvagio, Ni Xuan.


Yi Yun si sentiva un po’ in colpa per aver manipolato il Qilin Divino, ma represse subito questa emozione.


Finché fosse stato nell’Abisso, non poteva permettersi di venire commosso da nessuno. Doveva mantenere sempre la sua lucidità mentale.


“Sta al fato decidere quanto il tuo corpo sarà compatibile con il mio sangue e il mio midollo dell’origine. Per una persona ordinaria ci vorrebbe una decade per raffinarli, mentre chi ha una grande compatibilità con esso ci metterebbe diversi anni. Ma dato che hai le Vene Misteriose del Dio della Creazione degli Elementi, avrai bisogno solo di pochi mesi.”


<em>Posso raffinarlo in pochi giorni.</em> Pensò Yun Che annuendo con forza di fronte agli occhi che stavano scomparendo: “Non si preoccupi, signor Qilin. Mi assicurerò che la stirpe del Qilin Divino brilli come non mai nel Caos Primordiale.”


Disse specificatamente “Caos Primordiale” invece che Abisso.


“Molto bene.” Il Qilin Divino sorrise mentre la luce si offuscò completamente, lasciando solo un paio di occhi rocciosi e antichi. “Così non ho più rimpianti… anche se però ho un po’ di preoccupazioni.”


Yun Che alzò gli occhi: “Si senta libero di dirmi quali sono le sue preoccupazioni, signore.”


Un lungo silenzio dopo, il Qilin Divino alla fine disse: “Durante la guerra tra dei e diavoli, la mia razza è stata per lo più massacrata e il mio antenato, il vero Dio dei Qilin è stato inseguito fino al Regno degli Dei dell’Inizio Assoluto. Messo all’angolo, ma riluttante a perire per mano dei diavoli, lui e il resto della mia razza sono saltati nell’Abisso. Pensavano di essersi suicidati, invece sono stati salvati dal Monarca Abissale.”


Alcune delle domande di Yun Che furono risolte. Si stava chiedendo perché i Qilin fossero stati cacciati nell’Abisso dato che solo i Veri Dei che avevano commesso crimini imperdonabili sarebbero stati condannati a morte in questo modo. Conoscendo la loro natura, non si poteva immaginare che commettessero un crimine del genere. A quanto pareva, era stato un suicidio.


“Tuttavia l’erosione della polvere abissale è un incubo da cui non si può sfuggire. Chi viene completamente corrotto si trasformerà in una bestia abissale che sa solo portare distruzione.”


“Le parole non possono descrivere il dolore e la disperazione che ho provato quando la mia amata, la mia famiglia, i membri della generazione più grande che rispettavo e il resto della mia razza sono diventati lentamente dei mostri. Tutto ciò che posso dire è che è un milione di volte peggio rispetto alla morte. Anche adesso, quell’incubo mi perseguita.”


“Se il mio antenato non mi avesse ordinato di vivere, se non avessi aspettato un miracolo, sarei andato nell’aldilà molto tempo fa.”


“...” Yun Che non disse una sola parola di consolazione. Visto che aveva provato lo stesso tipo di dolore, una sofferenza così intensa da aver perso completamente la volontà di vivere, era certo… che la disperazione del Qilin Divino poteva essere solo peggiore. Non sarebbe mai riuscito a capire quel livello di sofferenza e così non aveva il diritto di offrire parole di conforto.


“Dopo poche generazioni, la razza divina dei Qilin è perita, lasciando solo me e il mio antenato.”


“Il mio antenato era incredibilmente potente. Era ancora più forte dei sette capi dei sei regni divini di oggi. Tuttavia, l’Abisso era anche molto più letale allora rispetto ad adesso, e la polvere abissale ci erode molto più velocemente rispetto a voi umani. Per quanto fosse forte, ha continuato a perdere le forze e il suo corpo finché non è decaduto dallo stadio di Vero Dio… a quello del Limite Divino.”


“Allora, oltre il novanta per cento del suo corpo era stato corrotto dalla polvere abissale.”


Yun Che rimase sbalordito. Poter mantenere la lucidità e anche una coltivazione al Limite Divino nonostante avesse perso più del novanta per cento del proprio corpo… quanto era forte questo Dio ancestrale dei Qilin?


Non interruppe il Qilin Divino. La sua aura vitale si stava ancora dissipando rapidamente e anche il sacro palazzo stava svanendo lentamente. Tutto indicava che al Qilin Divino non rimaneva molto tempo da vivere.


“È stato il mio antenato a trovare il seme elementale. Se avesse scelto di tenerlo per sé, sono sicuro che sarebbe vissuto a lungo, invece ha deciso di passarlo a me.”


“Mi ha detto che era un dono celeste, ma che alla fine non apparteneva a questo mondo. Sperava che un giorno qualcuno l’avrebbe riportato dove apparteneva.”


“Ha detto che, dal momento in cui l’ha trovato, il nostro ultimo dovere sarebbe stato di proteggerlo finché non fosse arrivata la persona giusta. Non avremmo dovuto permettere assolutamente che cadesse nelle mani di una creatura malvagia e che venisse macchiato dalla colpa.”


Yun Che non poté che commuoversi.


Gli antichi dei dei qilin si erano estinti molto tempo fa nel Regno degli Dei. Non era rimasto un briciolo della loro eredità, né della loro stirpe. Era il motivo per cui i qilin veneravano i Qilin dell’Inchiostro condotti da Qi Tianli come loro capo. Ogni altro Qilin nel Caos Primordiale era ordinario.


Esistevano delle note storiche riguardo ai Qilin Divini ed era difficile capire cosa fosse vero e cosa fosse falso. Avevano tutte un punto in comune però, che la loro razza esistesse… per proteggere tutti.


“Per questo il mio antenato voleva che continuassi a vivere. Inoltre mi ha dato un ultimo ordine. Voleva che lo uccidessi prima che venisse corroso completamente dalla polvere abissale.”


Yun Che sospirò: “Non ha potuto farlo alla fine, vero?”


“Esatto. Il mio antenato ha abbassato tutte le sue difese così che potessi ucciderlo, ma… non ci sono riuscito.”


Erano passati centinaia di millenni da quel giorno, ma il tono del Qilin Divino era pieno di dolore. Diceva di non avere rimpianti,ma solo lui sapeva se avesse rimpianto questa decisione in particolare o no.


“Alla fine ho deciso di fargli perdere conoscenza e di portarlo tra la Foschia Sconfinata.”


Ormai Yun Che aveva capito qual era l’ultima “preoccupazione” del Qilin Divino.


Non sapeva se il Qilin Divino avesse fatto la scelta giusta.


Razionalmente, il Qilin Divino avrebbe dovuto uccidere il suo antenato, ma era il suo benefattore che aveva rinunciato alla sua possibilità di sopravvivere per lui. Come poteva essere razionale al riguardo?


Facendogli perdere conoscenza e portandolo nella Foschia Sconfinata… almeno poteva fingere che il suo antenato fosse ancora vivo sotto un’altra forma.


Yun Che chiese: “Il dio dei Qilin ancestrale esiste ancora nella Foschia Sconfinata?”


“Esatto.” Rispose il Qilin Divino. “È una delle bestie abissali più forti nella Foschia Sconfinata.”


Yun Che: “...”


“Il mio antenato era un qilin compassionevole e degno che non si è mai discostato dalle sue convinzioni, la protezione e la gentilezza, per tutta la sua vita. Anche al picco della sua potenza, non avrebbe fatto del male nemmeno al più piccolo e al più debole degli innocenti. Ormai chissà quanti coltivatori innocenti ha ucciso contro la sua volontà.”


“Allora, era il qilin più rispettato in questo mondo. Oggi tutto ciò che rimane è infamia. È tutta colpa mia. Ho commesso una grave colpa contro il mio antenato e non potrò mai guardarlo in faccia nell’aldilà.”


“Così,” Yun Che disse, “Vuole che io… lo liberi se lo incontrerò nella Foschia Sconfinata?”


Ormai le pupille enormi del Qilin Divino si erano strette e la sua voce sembrava effimera come il fuoco morente di una candela. “Ho solo ripagato ciò che devo. Non mi devi nulla, così non ho il diritto di affidarti questo compito. Posso… solo… implorare…”


“Lo farò.” Yun Che annuì con fermezza. “Se un giorno sarò abbastanza forte per farlo, allora prometto che gli darò il riposo che merita.”


Gli occhi del Qilin Divino si chiusero completamente e scomparirono. Ultimi sussurri risuonarono nell’anima di Yun Che.


“Non basterebbero milioni di parole per mostrarti la mia gratitudine… ero già al limite anche se non ti avessi ridato il seme, così non devi preoccuparti che il Monarca Abissale sospetti qualcosa… anzi, sono sicuro che si è dimenticato di me da molto tempo.”


“Ricorda, questo regno segreto collasserà tra sei ore. Ora va’.... Che il tuo futuro brilli quanto la luce del mio antenato.”


Un ultimo bagliore giallo dopo e la sua voce si ammutolì per sempre.


Anche il Sacro Palazzo che lo aveva isolato dall’ambiente esterno scomparì completamente.


Era tornato nel mondo esterno dove regnavano sabbia e polvere… ma era avvenuto un drastico cambiamento.


Gli Spiriti della Terra avevano smesso di danzare, invece si agitavano nel panico come se fossero stati spaventati da qualcosa.


Le sabbie mobili sotto i piedi di Yun Che avevano perso all’improvviso la loro coesione. Poi iniziarono a sprofondare verso il basso.


All’inizio lo fecero lentamente, poi gradualmente aumentarono il ritmo della loro caduta, come se ci fossero enormi fauci sotto che stavano consumando tutta la sabbia.


Dato che Yun Che si era ripreso il seme, l’elemento della terra di questo mondo aveva perso la sua fonte d’energia e il suo ordine. Dato che la vita del Qilin Divino era legata all’esistenza di questo regno, la sua morte avrebbe anche decretato la fine di questo mondo. Detto questo, il sangue e il midollo primari del Qilin coprivano Yun Che con una barriera gentile che non mostrava segno di dissiparsi.


Yun Che depositò con cautela gli oggetti nella Perla del Veleno Celeste e si inchinò profondamente verso la dimora del Qilin Divino. Poi volò verso ovest dov’era l’uscita.


Ora il suo unico obiettivo rimasto sarebbe stato di lasciare il regno divino dei Qilin e trovare un posto sicuro. Per quanto riguardava come spiegare la sua partenza dopo nemmeno un giorno, sarebbe stato facile.


<em>Cos’è quello?</em>


Il collasso non stava accadendo solo nel posto dove riposava il Qilin Divino, ma anche nel resto del suo regno.


Nel sud distante, Long Jiang si stava spostando lentamente verso est mentre veniva assalita da raffiche di sabbia e polvere. Sembrava una barca che stava cercando di sopravvivere ad un mare in tempesta. Tuttavia né la solitudine, né i pericoli la fecero tirare indietro.


La luce gialla dei Qilin a nord-est all’improvviso aumentò e un enorme palazzo apparì dal nulla. Pensando di essere stata scoperta dal Qilin Divino, si fermò e non si mosse per molto tempo. Tuttavia nessuna aura provò a toccarla e poco dopo decise di riprendere il suo viaggio. Stavolta era ancora più lenta e attenta.


La luce del palazzo brillò ancora per un po’ per poi attenuarsi all’improvviso fino a scomparire completamente.


Anche il bagliore giallo che permeava il cielo orientale era svanita.


Si fermò e, stavolta, non si mosse più. Perché la scomparsa di quella luce… significava che il Qilin Divino era morto.


Come a dimostrare che aveva ragione, vide gli spiriti della terra venire colti dal panico e la sabbia sprofondare lentamente verso il basso. Rimase scossa quanto gli spiriti ed ebbe un tuffo al cuore. Un profondo dolore e impotenza si diffusero per tutto il suo corpo.


<em>Perché…


Perché proprio oggi…


Ero così vicina…


Perderò anche la mia ultima speranza…?</em>


Fu in quel momento che intravide uno strano bagliore, accompagnato da un’aura che le diede la sensazione di stare sognando.


Il bagliore era nascosto nelle profondità della terra. La sua luce e la sua aura erano state nascoste da una ricca quantità di elementi della terra, ma ora che il mondo stava collassando e la sabbia stava sprofondando rapidamente verso il basso, la sua presenza era stata rivelata.


Era così lontana, eppure la vide chiaramente. Non era solo la polvere ad oscurare la vista, c’era anche una densa polvere abissale che ostacolava la percezione spirituale. Tuttavia, poteva comunque sentirne chiaramente l’aura.


Una gioia incredibile rimpiazzò il suo dolore in un istante. Senza preoccuparsi più di nascondere la sua presenza, scatenò tutto il suo potere e caricò verso la luce.


Allo stesso tempo, i membri dell’impero Helian, dell’Alleanza della Venerazione dei Qilin e dei due setta rimasero sbalorditi dall’improvviso collasso del regno. Non avevano capito che stava crollando, sapevano solo che era scoppiato il caos.


Proprio mentre stavano cercando di capire la causa di questo cambiamento, un’aura potente ad est infilzò la loro percezione come un coltello.


Quando l’aura entrò nei loro corpi, ebbero la sensazione che la loro percezione fosse molto più limpida rispetto a prima. Ciò che li scioccò ancora di più era che la loro Energia Misteriosa iniziò a circolare da sola, come se non potessero controllare la loro gioia.


“Cosa… cos’è quello?!”


Helian Jue, Zhai Kexie, Wan Lei e Ximen Borong sembravano tutti sbalorditi. Quando guardarono ad est, videro una luce gialla lieve, ma inequivocabile che trafisse i loro spiriti.


“Come mai è così pura che la percepiamo da così lontano?!” Esclamò con incredulità Ximen Borong.


Non appena disse queste parole, tutti e quattro pensarono le stesse parole.


“Che sia…”


Ku Xian disse lentamente: “Purifica l’anima e agita le Vene Misteriose da migliaia di chilometri di distanza… può essere solo… la leggendaria…”


“Orchidea Spirituale dell’Osso di Qilin!”


<em>Boom!</em>


Ci fu una forte esplosione e Ximen Borong, Wan Lei e Zhai Kexie iniziarono a sfrecciare verso est.


Helian Jue fu più lento, ma anche lui emise uno strano grido e si precipitò verso est quando si rese conto cos’era successo.


“Dobbiamo seguirli! Voi altri, rimanete dove siete!” Ordinarono i tre Anziani più forti della setta del Macigno Profound prima di inseguire i tre capi. Gli esperti della setta delle Mille Lame e dell’Alleanza della Venerazione dei Qilin stavano facendo la stessa cosa.


Per quanto riguardava l’impero Helian, Ku Xian era il coltivatore più formidabile a parte Helian Jue. I setta del Macigno Profound e delle Mille Lame avevano tre Anziani allo stadio Semi Divine Extinction, e perfino il capo della sala dell’Alleanza della Venerazione dei Qilin era a quel livello. Anche se Helian Jue avesse raggiunto l’Orchidea Spirituale dell’Osso di Qilin per primo, era improbabile che potesse tenersela per sé.


Questo era il motivo per cui non aveva altra scelta se non seguirli.


Proprio mentre Ku Xian stava per intervenire, Mo Cangying apparì accanto a lui e disse: “Verrò con lei, maestro.”


Ku Xian esitò per un secondo, ma non c’era tempo. Annuì, afferrò Mo Cangying e volò verso est.


“Maestro! Nono fratello maggiore!”


La voce di Helian Lingzhu fu sovrastata completamente dalle esplosioni di oltre una decina di Energia Misteriosa, così poté solo guardare impotente verso est insieme agli altri discepoli. Yun Che da ovest, Long Jiang da nord e le quattro fazioni da est… si stavano tutti dirigendo verso il bagliore giallo.
                                


                                



