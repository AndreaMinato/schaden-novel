---
title: Capitolo 2011 - Avidità
pubDate: 2025-03-10T08:57:10.538Z
tags:
    - atg
---


Capitolo sponsorizzato, ringraziamo Claudio!
0 capitoli in coda (Claudio), 0/10
-Schadenfreude


Yun Che non cercò di rallentare la sua velocità. Visto che la parte orientale del regno del Qilin Divino era proibita, era estremamente improbabile che qualcuno mettesse piede in quest’area. Anche se qualcuno fosse stato attirato qui da del trambusto, non sarebbe importato troppo. Aveva già raggiunto il suo obiettivo. Poteva inventarsi qualsiasi menzogna volesse per evitare di attirare l’attenzione.


Tuttavia all’improvviso percepì un intero gruppo di coltivatori al Semi Divine Extinction. Ne contò undici, cioè tutti gli esperti al Semi Divine Extinction entrati nel regno divino dei Qilin.


Yun Che si irrigidì. Le undici aure si stavano precipitando verso di lui e ognuna di loro stava volando a gran velocità, come se stessero inseguendo i loro nemici giurati.


Ebbe un tuffo al cuore. <em>’Cosa sta succedendo? Ho rivelato qualcosa per sbaglio?</em>


In un istante, considerò che il collasso e la distorsione di questo spazio avessero in qualche modo trasmesso la sua conversazione con il Qilin Divino in ogni angolo del regno segreto. Se avessero saputo che possedeva l’eredità del Dio della Creazione degli Elementi, certamente si sarebbero precipitati su di lui senza esitare.


<em>È estremamente improbabile, ma cos’altro può spingerli a comportarsi così?</em>


Fu in quel momento che percepì un’altra aura volare verso di lui a tutta velocità da sud.


Era l’aura di Long Jiang.


Long Jiang aveva fatto del suo meglio per nascondere la propria aura da quando era entrata nella conferenza del Qilin Divino. Era chiaro che stesse usando un qualche tipo di artefatto profound di occultamento. Ma ora che stava scatenando tutto il suo potere, e la sua aura apparteneva chiaramente ad un Dio Drago, la razza suprema tra tutti i draghi!


Qualsiasi altra persona avrebbe potuto trovare difficoltà nel capire che era un Dio Drago, ma non lui. Per puro caso, il “Drago Ancestrale” di cui Mo Beichen aveva parlato era un Dio Drago.


Allora, Mo Beichen aveva menzionato che la sua aura assomigliava molto a quella di un Drago Ancestrale. Questo significava che i cosiddetti Draghi Ancestrali dell’Abisso in realtà erano draghi con una stirpe del Dio Drago incredibilmente ricca.


Anche se Long Jiang aveva nascosto la sua presenza molto bene, Yun Che possedeva il sangue del Dio Drago originale. Era così che l’aveva scoperta non appena era entrato in contatto con lei.


Poteva perfino dire che la sua stirpe poteva essere perfino più ricca della sua.


Perciò doveva essere uno dei “Draghi Ancestrali” di cui aveva parlato Mo Beichen.


Non ne era sicuro però. Era il motivo per cui aveva cercato di provocarla un paio di volte. Ma adesso era certo che le sue ipotesi erano vere.


Yun Che presto notò che Long Jiang non stava volando direttamente verso di lui, ma stava puntando a qualcosa leggermente ad ovest.


Lo stesso valeva per gli undici coltivatori al Semi Divine Extinction. Quando guardò in quella direzione, si rese conto che c’era una luce gialla insolita.


Yun Che si rilassò immediatamente.


<em>Mi hanno spaventato.</em>


Il solo tesoro che poteva essere trovato nel regno Divino dei Qilin era dell’elemento terra. Doveva essere incredibile considerando quanto erano entusiasti gli esperti qui.


Quando si trattava di tesori, chi primo arrivava meglio alloggiava. La loro urgenza aveva perfettamente senso.


Non capiva però perché Long Jiang stesse accorrendo. Era un Dio Drago, la razza più forte tra tutti i draghi. Non coltivava nemmeno energia della terra. Così perché sembrava frettolosa quanto gli altri?


Pochi secondi dopo, gli altri percepirono l’aura di Yun Che.


Yun Che li avrebbe aggirati. Dato che erano completamente concentrati sul tesoro, dubitava che lo avrebbero importunato, non importava quanto alcuni di loro potessero odiarlo.


Alla fine mantenne la sua direzione.


Come previsto, percepirono tutti l’aura di Yun Che, ma nessuno di loro lasciò un briciolo d’aura per tenere traccia dei suoi movimenti.


Questo raddoppiò la curiosità di Yun Che. Dopotutto stava volando dal posto in cui era risieduto il Qilin Divino. Questo avrebbe dovuto almeno scioccarli e allarmarli.


<em>Cos’è quella luce gialla?</em>


Inevitabilmente, il bagliore giallo rivelò il suo vero aspetto. Era un fiore spirituale alto circa un metro. Aveva quattro petali simili a gemme e un gambo in cui scorreva luce gialla. Mentre fluttuava sopra la sabbia, almeno cento spiriti della terra di ogni dimensione ci stavano danzando attorno. Le nuvole di polvere sembravano essersi dimenticate come volarci attorno e anche la sabbia sotto scorreva lentamente, come se temesse di disturbare questo imperatore dei fiori spirituali.


“Ah… Quello è… quello è…”


Una voce roca e tremante sfuggì dalla gola di Ku Xian.


“È l’Orchidea Spirituale dell’Osso del Qilin! Lo sapevo!” Zhai Kexie ruggì a squarciagola. Tutti avevano sentito parlare del fiore leggendario.


“Come mai è così grande?” Helian Jue strabuzzò gli occhi.


Ku Xian mormorò stordito: “L’Orchidea Spirituale dell’Osso del Qilin ottenuto dall’antenato imperatore era alta solo sedici centimetri. E pensare che questa… è alta un metro!”


Le sue parole fecero esplodere l'entusiasmo e  il desiderio della gente come cento vulcani. Allora, Helian Kunlun aveva usato l’Orchidea Spirituale dell’Osso di Qilin di sedici centimetri per diventare un Semidio, cementando la sua era e creando un’era dorata per la dinastia Helian.


Era anche il motivo per cui l’Orchidea Spirituale dell’Osso del Qilin era diventato il tesoro più ambito da ogni abitante del regno dell’Abisso dei Qilin.


Se un’orchidea spirituale alta sedici centimetri poteva rendere Helian kunlun una leggenda, allora questa…


Per un po’ nessuno disse una parola. Gli abiti svolazzarono e i denti si strinsero. Tutti stavano volando a tutta velocità. Certo, potevano percepire le aure di Yun Che e di Long Jiang, ma non se ne sarebbero preoccupati adesso.


La loro opinione riguardo a Long Jiang però cambiò velocemente, perché anche il drago stava puntando chiaramente verso l’Orchidea Spirituale dell’Osso di Qilin. In effetti era più vicina lei al tesoro.


La distanza tra il fiore e chi correva si stava rapidamente accorciando. La sua luce divina pura attaccò le loro Vene Misteriose come se potesse materializzarsi. Non solo accelerò la circolazione della loro energia, ma anche i loro flussi sanguigni.


Se solo la sua aura poteva influenzarli così, non potevano immaginarsi come si sarebbero sentiti se lo avessero raffinato. Di sicuro lo stadio di Semidio non sarebbe stato più un sogno.


Proprio quando il sogno più bello era alla loro portata, una mano avvolta da una manica bianca grigiastra entrò di scatto nella loro visuale. Era proprio Long Jiang. Solo allora si erano resi conto che il drago era a soli trecento metri di distanza dal tesoro.


Tutti e undici i coltivatori al Semi Divine Extinction gridarono con orrore allo stesso tempo: “Ferma!”


I loro ruggiti combinati erano così forti che scossero perfino lo spazio attorno, ma Long Jiang non si fermò nemmeno un istante. Come un fulmine bianco grigiastro, era apparsa all’improvviso vicino all’Orchidea Spirituale dell’Osso di Qilin.


Il motivo per cui gli undici coltivatori al Semi Divine Extinction erano così inorriditi era perché raccogliere un tesoro naturale del genere richiedeva la massima premura. Perfino il più piccolo danno avrebbe diminuito di netto l’efficacia della pianta.


Long Jiang però era chiaramente preparata. Un bizzarro artefatto profound apparì tra le sue dita e una barriera semitrasparente avvolte perfettamente l’Orchidea Spirituale dell’Osso del Qilin. Era sparita così.


Ximen Borong, Zhai Kexie, Wan Lei, Helian Jue… tutti e undici gli esperti si fermarono. L’ambiente era buio per via della sabbia e della polvere che bloccavano luce, ma non era cupo quanto loro.


Ad est, Yun Che atterrò con tranquillità.


“Ah? Fratello Yun? Perché è qui?” Dietro Ku Xian, Mo Cangying lo chiamò istintivamente. Tuttavia il suo saluto amichevole non attenuò minimamente l’atmosfera tesa.


Yun Che rispose: “È un po’ imbarazzante, ma mi sono perso mentre stavo viaggiando verso nord. Sono tornato indietro velocemente quando mi sono reso conto che stavo andando verso est. Ma cosa state facendo l’imperatore e voi altri qui?”


Mo Cangying si guardò attorno con attenzione per poi fargli cenno di avvicinarsi: “Avanti fratello Yun, glielo dirò dopo.”


Yun Che annuì e si allontanò con calma da Long Jiang. Poi si mise accanto a Mo Cangying e Ku Xian.


Nessuno gli prestò attenzione, erano tutti concentrati su Long Jiang.


“È l’Orchidea Spirituale dell’Osso del Qilin.” Disse tramite una trasmissione del suono Mo Cangying.


Questo spiegava molte cose. Helian Lingzhu l’aveva menzionato quando Yun Che aveva chiesto indirettamente delle informazioni sul loro antenato guardiano. Quell’uomo era diventato un Semidio grazie alla pianta.


Mo Cangying continuò: “Non è tutto. L’imperatore Kunlun è diventato Semidio usando un’Orchidea Spirituale dell’Osso del Qilin di sedici centimetri, ma questa è alta un intero metro. È una netta differenza.”


“...!” Yun Che si accigliò e scorse la folla con gli occhi. Alla fine posò lo sguardo su Long Jiang.


Finalmente capì perché gli esperti del regno dell’Abisso dei Qilin sembravano essere impazziti.


Comprese anche perché Long Jiang era in pericolo.


Non importava più chi era e a che fazione apparteneva.


Se fosse stato un altro tesoro ordinario, avrebbero soppesato pro e contro, e si sarebbero arresi senza troppe fanfare. Tuttavia, alcune tentazioni erano abbastanza potenti da sopraffare la ragione e questo tesoro era ancora più formidabile dell’Orchidea Spirituale delle leggende del passato. Era un motivo sufficiente a spingerli a rischiare tutto.


Inoltre si trovavano nel Regno Divino dei Qilin, un posto completamente isolato dal mondo esterno. Era il luogo perfetto per ucciderla e biasimare i pericoli del regno segreto per la sua morte.


“Venerabile Drago.” Ximen Borong iniziò a parlare: “Ciò che ha appena preso è il tesoro più grande del regno Divino dei Qilin, l’Orchidea Spirituale dell’Osso del Qilin. È estremamente utile per chi coltiva l'Energia Misteriosa della terra, ma è praticamente una decorazione per un drago come lei.”


Il suo tono e le sue maniere erano rispettosi come sempre, ma la sua aura era fissa su Long Jiang. Se avesse fatto una sola mossa falsa, nessuno dubitava che l’avrebbe attaccata senza nessuna esitazione.


“Così per favore ci dia l’Orchidea Spirituale dell’Osso del Qilin. Se lo farà, prometto che le darò tutti gli artefatti profound e i tesori dell’alleanza.”


Se Long Jiang avesse dovuto solo affrontare Ximen Borong, naturalmente l’avrebbe ignorato completamente. Tuttavia stava fronteggiando undici coltivatori al Semi Divine Extinction. Era una pia illusione pensare che sarebbe riuscita a tenere l’Orchidea Spirituale dell’Osso del Qilin.


Per questo la scelta più logica sarebbe stata rinunciare al fiore prima che fosse troppo tardi. Era la sua unica possibilità.


La reazione di Long Jiang però superò completamente le aspettative di Yun Che però.


“Chi primo arriva meglio alloggia è una regola elementare che perfino un bambino di tre anni conosce. Non mi interessa effettuare uno scambio. Ora sparisci!”


<em>Questo è un suidicio.</em> Pensò Yun Che. Per qualcuno dalle origini e il talento straordinari, era sorprendentemente stupida. <em>Forse è inesperta proprio come la Figlia Divina della Distruzione Celeste?</em>


Il tono di Ximen Borong si incupì mentre sollevava un braccio: “Per favore non mi metta in difficoltà, Venerabile Drago.”


“È questa la sua risposta?” Il tono di Long Jiang diventò ancora più cupo di quello di Ximen Borong: “Osa derubare un drago?”


<em>Adesso non ha la minima possibilità di uscirne.</em> Yun Che sospirò con esasperazione. Normalmente usare i draghi come intimidazione era uno strumento eccellente, ma adesso? Figuriamoci intimidirli, li avrebbe solo spinti ad intervenire. E così fecero.


Zhai Kexie, Ximen Borong, Wan Lei, Helian Jue… tutti e quattro i coltivatori al Semi Divine Extinction si scambiarono delle occhiate.


Zhai Kexie suggerì: “Ce lo dividiamo tra noi quattro. Non uno di più, non uno di meno.”


“Molto bene.” Wan Lei annuì.


“Sicuri che verrà diviso equamente?” Helian Jue era chiaramente esitante.


“Naturalmente,” Ximen Borong non stava più mostrando il minimo riguardo. “Ormai siamo tutti nella stessa barca. Soffriremo tutti se i draghi sapranno della sua morte. Nessuno qui è abbstanza stupido da rischiare tutto per una porzione leggermente più grande.”


Helian Jue si rilassò all’istante. Un quarto era comunque molto di più di quanto Helian Kunlun aveva ottenuto in passato, e chi non voleva diventare un Semidio?


“Davvero?” Il tono di Long Jiang divenne gelido quanto l’inverno. “Dovete essere impazziti per pensare di poter offendere noi draghi!”


“Eheheh!” XImen Borong ridacchiò. “Non oseremmo farlo se fossimo fuori nel regno divino dei Qilin, ma qui? Nessuno saprà della tua morte. Sarai perita per via dei disastri naturali del regno Divino dei Qilin, un regno segreto creato dal Monarca Abissale in persona. La tua razza può essere forte, ma oserebbero sfidarlo?”


“Inoltre…” Il suo sorriso diventò ancora più inquietante. “Abbiamo un Cavaliere Abissale come testimone. Tutti gli altri diranno la stessa cosa.”




“...” Long Jiang strinse i pugni e mise da parte l’artefatto spaziale che conteneva l’Orchidea Spirituale dell’Osso del Qilin. Ancora una volta, la sua reazione sorprese e confuse Yun Che.


Nemmeno adesso aveva intenzione di rinunciare all’Orchidea Spirituale. Sembrava che questo oggetto fosse molto più importante della sua vita.


L’Orchidea Spirituale dell’Osso del Qilin… è il motivo per cui è entrata in questo regno?


“Indietro fratello Yun.” Mo Cangying afferrò Yun Che per il braccio e lo fece ritrarre lentamente. Tuttavia il suo avvertimento ricordò a tutti che c’era ancora un altro estraneo a parte Long Jiang.


Innumerevoli sguardi e aure si concentrarono su Yun Che all’istante.
                                


                                



