---
title: Capitolo 2013 - Furia Abissale
pubDate: 2025-03-10T08:57:10.538Z
tags:
    - atg
---


<em>Capitolo sponsorizzato, ringraziamo Matteo!
11 capitoli in coda (6 Matteo + 5 Federico), 0/10
-Schadenfreude</em>


Ku Xian si accigliò. Non capì minimamente i mormorii di Long Jiang.


Ku Xian si stava avvicinando alla fine della sua vita, così era molto più informato ed esperto in confronto ai presenti. Long Jiang non si era solo rivelata un Drago Ancestrale, ma superava in talento qualsiasi membro della sua razza.


Il suo imperatore, i maestri della setta e dell’Alleanza non sembravano rendersi conto che le conseguenze nell’uccidere Long Jiang sarebbero state di gran lunga più gravi di quanto si immaginavano. Sfortunatamente la loro razionalità era completamente sparita pensando a come diventare Semidei.


Inoltre, non poteva capire cosa stesse facendo qui un genio unico come Long Jiang senza una guardia e mascherata. Una persona come lei doveva essere stata trattata come una principessa, eppure non si comportava affatto così. Stava perfino cercando di prendere l’Orchidea Spirituale dell’Osso del Qilin, che per un drago non era così rilevante.


Alla fine però, c’era solo una cosa da fare. Ku Xian sospirò e radunò una sfera di energia profound letale. Poi la avvicinò alla testa di Long Jiang.


Prima che potesse avvicinarsi però, una violenta raffica di vento lo travolse e disperse la palla d’energia.


“...?!” Ku Xian si girò scioccato e vide Yun Che in piedi dov’era un momento fa. Stava per fare una domanda quando sbiancò.


Il giovane aveva una calma e un’alterigia che non si addicevano alla sua età e questo gli aveva permesso di affrontare senza paura perfino un Cavaliere Abissale. Sembrava che nulla al mondo meritasse la sua attenzione. Ora però, la sua aura era così caotica che perfino lo spazio attorno si stava agitando. Ku Xian percepì anche una traccia di qualcosa di… mostruoso, che terrorizzò perfino la sua antica anima.


“Cosa stai facendo, Yun Che?!” Ximen Borong ringhiò cupamente.


“Nipote Yun?” Anche Helian Jue si stava accigliando.


Nessuno se lo aspettava, ma Yun Che tanto non avrebbe potuto cambiare nulla. Perciò il gruppo era solo scioccato, arrabbiato e un po’ cauto.


“Fratello Yun?” Mo Cangying lo raggiunse velocemente: “Cosa… stai facendo?”


Yun Che non rispose alle loro domande. Stava già cercando di fare del suo meglio per calmarsi, ma era inutile. Chinò un ginocchio sulla sabbia macchiata di sangue, afferrò il braccio sinistro rotto di Long Jiang e chiese con tono urgente e roco: “Chi sei? Dove… dove l’hai sentito?”


“Lui,


Una strana nuvola


Incontra del fumo brillante e vede la luce.


Lei


il primo bagliore dell’alba


Caccia via il caos e nutre la strana nuvola.


Insieme hanno dormito su un letto di fiori.”


L’ispirazione lo aveva colto mentre stava tenendo tra le braccia Shen Xi su un letto di fiori. Da allora, Shen Xi aveva spesso usato il poema per prenderlo in giro.


Considerando il contesto, era un poema imbarazzante. Le uniche tre persone che lo conoscevano era Shen Xi, lui ed He Ling. Immaginava di dover contare anche Yun Wuxin, visto che aveva recitato il poema di fronte alla lapide di Shen Xi quando l’aveva portata nella Terra Proibita del Samsara, anche se lei non sapeva la vera storia dietro. Ma questo era l’Abisso! Un mondo completamente separato! Così come mai questo Drago Ancestrale lo conosceva?!


Aveva incontrato Shen Xi? 


Shen Xi era ancora viva?


Era qui…?


Era ancora viva?


Lei… lei…


Yun Che si morse la lingua e alla fine recuperò un po’ di lucidità, ma la mano con cui stava tenendo il braccio sinistro di Long Jiang stava ancora tremando incontrollabilmente.


La sua forza d’animo era superiore rispetto a quella di un tempo ed era rimasto completamente calmo da quando era entrato nell’Abisso. Non avrebbe dovuto perdere la lucidità in questo modo nemmeno se avesse saputo che Shen Xi era viva.


Così perché gli doleva così tanto il cuore? Perché stava perdendo il controllo? Perché…?


La voce di Yun Che fece alzare gli occhi a Long Jiang. Quando vide completamente il suo viso, lui si irrigidì.


No, non era per via delle cicatrici terrificanti. Erano… i suoi occhi.


Anche se il suo sguardo aveva perso lucidità, rifletteva comunque mille sogni e desideri.


“Shen… Xi…” Mormorò stordito come la prima volta che l’aveva incontrata.


I suoi occhi erano i laghi di stelle più splendidi che avesse mai visto in tutta la sua vita. Avrebbe voluto rimanere sommerso in essi per l’eternità. Erano lo stesso paio di occhi che avevano illuso Long Bai per centinaia di millenni.


E pensare che Long Jiang avrebbe avuto degli occhi simili.


<em>Lei…


Lei è…?</em>


“Eheh…” Long Jiang sorrise quando vide le pupille contratte di Yun Che. Non era un sorriso gentile però, era pieno di sdegno e tristezza. “Non credevo… che ti saresti ricordato del nome di mia madre…”


A Yun Che si gelò il sangue per un istante e poi gli salì alla testa: “Tua madre… è…”


“Shen Xi… è… tua madre?”


Aveva perso il controllo al punto da poter dire a stento una frase.


Shen Xi…


Madre…


Al di sotto dei novant’anni…


La Marea Nera del Tempo…


Nove anni fa…


Era sconvolto adesso, eppure queste briciole di informazioni in particolare riaffiorarono e si organizzarono facilmente. In quel momento, ebbe la sensazione di essere stato folgorato.


Si sporse in avanti e gridò incontrollabilmente: “Tuo padre… Chi è tuo padre?! Che sia… tu…”


Il sorriso di Long Jiang rimase freddo e sprezzante: “Non ho un padre. Quell’uomo… non merita di essere mio padre!”


Era proprio di fronte a lui e i suoi occhi erano quasi identici a quelli di Shen Xi. Tuttavia erano pieni di rifiuto straziante e alienazione: “Ho anche abbandonato il nome che mi ha dato mia madre molto tempo fa… Yun Xi!”


Le pupille di Yun Che si dilatarono in un istante.


<em>Yun… Xi…?</em>


Confuso, ripensò alle tavolette di bambù che aveva trovato sepolte nella Terra del Samsara allora.


Su una di esse era inciso il carattere “Yun” e sull’altra “Xi”.


Non era affatto il messaggio che pensava.


Era…


Yun Xi!


Una delle più grandi domande che si era posto… Perché Long Bai aveva perso così tanto il controllo al punto da uccidere la donna che aveva amato e protetto per centinaia di millenni…


A quanto pareva, Shen Xi era già rimasta incinta quando aveva lasciato la Terra Proibita del Samsara ed era partito per il regno degli Dei Stellari per una missione suicida.


E il nome della bambina… era Yun Xi.


Quegli occhi simili…


La sua anima familiare…


Il dolore al cuore venuto dal nulla…


La sua completa perdita di lucidità…


<em>Non c’era da meravigliarsi…


È la figlia di Shen Xi!


È nostra figlia!


È mia figlia!


…..</em>


Anche se non c’erano altre prove, solo quegli occhi erano l’unica dimostrazione di cui aveva bisogno.


Il suo sangue circolò in modo caotico e la sua mente era confusa… si morse di nuovo la lingua al punto da sentire il sapore del ferro in tutta la bocca.


Lentamente riprese la lucidità, vide la macchia rossa accanto alle sue labbra e il sangue che aveva infradiciato il suo abito e stava formando una pozza sotto di lei…


Ebbe la sensazione che il suo cuore fosse stato tagliato in un milione di pezzi. Ritirò frettolosamente la mano quando si rese conto che le stava stringendo il braccio rotto.


Non disse altro. Chiuse gli occhi, espirò tutta l’aria che aveva nei polmoni… e quando li riaprì, erano diventati abissi.


Mentre tutti lo stavano guardando in modo strano, Yun Che raccolse Long Jiang con il suo braccio sinistro e la tenne stretta contro il suo petto. Poi lentamente e silenziosamente la avvolse con Energia Misteriosa.


Il modo in cui il loro sangue entrava in risonanza era così chiaro. Provava la stessa sensazione quando abbracciava Yun Wuxin.


<em>Ho un’altra figlia…


Non ho mai saputo che avevo avuto un’altra figlia…


Quanta disperazione… doveva aver provato Shen Xi allora…</em>


Long Jiang non provò a resistere, ma il suo sguardo rimase privo di calore.


“Cosa stai facendo, Yun Che?” Ximen Borong strinse gli occhi.


Ciò che ottenne in risposta fu uno sguardo truce.


La spada Colpo Celeste Nemesi dei Diavoli apparì e una pressione terrificante calò su tutti quanti.


“Sparite.” Disse senza emozione tenendo Long Jiang con il braccio sinistro e la sua spada con la destra: “Chiunque mi ostacolerà morirà.”


Le sue parole fecero impallidire tutti per un secondo. Poi iniziarono a ridacchiare cupamente.


“Eheheheh, interessante.” Zhai Kexie sembrava contento invece che arrabbiato. “Imperatore Helian, sembra che il tuo nipote Yun sta cercando di darci una piacevole sorpresa.”


Tutti sapevano che Zhai Kexie voleva fare a pezzi Yun Che dall’incontro di Zhai Liancheng.


Precedentemente, non aveva avuto modo di attaccarlo senza mettersi nei guai, ma adesso? Era chiaro che Yun Che si stesse suicidando!


Le origini di Yun Che non importavano più a questo punto. Avrebbero ucciso Long Jiang anche se era un Drago Ancestrale, così perché avrebbe avuto paura di Yun Che?


Anzi, era l’opportunità perfetta per cogliere due piccioni con una fava!


“Nipote Yun, tu…” Helian Jue ovviamente era confuso: “Conosci suo padre? Hai qualche rapporto con i Draghi Ancestrali?”


Helian Jue non voleva perdere Yun Che naturalmente. Si era già immaginato chissà quante volte come Helian Lingzhu si sarebbe sposata con lui entrando nella famiglia di un Regno Divino. Ma se era davvero connesso a Long Jiang e stava cercando di portarla via, allora…


Yun Che non rispose alle loro domande, invece avanzò lentamente verso il gruppo mentre la spada vermiglia stava diventando sempre più pesante.


“Ahahahah! È interessante.” Wan Lei rise fragorosamente. “Non importa quali sono le sue origini, alla fine è solo un moccioso. Pensava di fare ciò che voleva quando era ancora fuori dal regno Divino dei Qilin. Le persone che non capiscono le circostanze in cui si trovano e si comportano di conseguenza muoiono giovani, lo sai?”


“Yun Che!” Anche il tono di Helian Jue si era incupito, come se stesse cercando di dargli un ultimo avvertimento.


<em>Bang! Bang!! Bang!!!</em>


Yun Che stava camminando sulla sabbia, ma i suoi passi assomigliavano ai battiti di un enorme martello contro la pietra. Scosse i cuori della gente.


“Mettila giù, fratello Yun! Fratello Yun!!” Mo Cangying urlò nel panico mentre la distanza tra Yun Che e i coltivatori al Semi Divine Extinction si accorciò gradualmente.


“Così la salverà anche a costo della vita. Eheh… Imperatore Helian.” Disse con tono cupo Ximen Borong. “Dovrebbe sapere che conseguenze ci saranno se la lasceremo viva. È chiaro che Yun Che ha un rapporto speciale con lei. Se Long Jiang morirà, ma Yun Che uscirà vivo da qui, cosa credi che farà quando lascerà il regno Divino dei Qilin?”


“Sì, dobbiamo essere grati per come ha rivelato la sua stupidità. Se avesse fatto finta di niente… chissà cosa sarebbe successo!”


Zhai Kexie si rabbuiò mentre si voltava: “La sua posizione è chiara, imperatore Helian. Non lo difenderà ancora, vero?”


“...” Helian Jue sembrava ancora nel pieno di un dilemma. Alla fine disse: “Ku Xian, catturalo!”


Aveva dato l’ordine di catturarlo e non ucciderlo, non poteva ancora abbandonare le sue delusioni.


Ku Xian accettò l’ordine e alzò le braccia… ma si irrigidì prima di scatenare il suo attacco.


Era la persona più vicina a Yun Che, così poteva percepire perfettamente la sua aura e vedere i suoi occhi terrificanti.


Ora Yun Che sembrava una persona completamente diversa rispetto a prima. L’oscurità e la crudeltà nel suo sguardo… sembrava che avesse scalato montagne di cadaveri e attraversato mari di sangue in passato!


Poteva giurare di non aver mai visto un’aura e uno sguardo così terrificanti in tutta la sua vita.


Mentre Ku Xian era distratto, Mo Cangying accorse e gridò: “Aspetti! Non lo attacchi, maestro! Il fratello Yun sicuramente non la conosceva. Se l’avesse conosciuta, non avrebbe aspettato fino ad ora per fermarci!”


Dopo essersi messo in mezzo tra Ku Xian e Yun Che, disse: “Dev’esserci un qualche malinteso qui. Per favore mi permetta di parlare con il fratello Yun prima di fare una decisione, va bene?”


Prima che gli altri potessero reagire, Mo Cangying si girò verso Yun Che e disse con serietà: “Fratello Yun, sei la persona più intelligente che conosco. Dovresti sapere che è impossibile salvarla… non sarà troppo tardi se la metti giù adesso.”


<em>Bang!</em>


La risposta di Yun Che fu un altro passo avanti. Era così forte che Mo Cangying ebbe la sensazione che avesse calpestato il suo cuore. Quegli occhi neri come la pece e simili ad un abisso gli fecero stringere il cuore.


Mo Cangying strinse i denti e si lanciò verso Yun Che. Radunò una manciata di energia della terra distruttiva e cercò di afferrare Long Jiang.


Ku Xian gridò: “Non avvicinarti a lui!!”


<em>Boom!</em>


Mo Cangying si irrigidì a mezz’aria. Il potere distruttivo nella sua mano era sparito prima ancora di poter entrare in contatto con Long Jiang.


La sua espressione era incredula e i suoi occhi che si dilatavano si abbassarono per guardare la spada vermiglia che aveva penetrato il suo torso.


“Ho detto… che chiunque mi ostacolerà… morirà…” Parlò con voce roca Yun Che, i suoi occhi neri erano completamente privi del calore e della gentilezza con cui Mo Cangying era familiare. In effetti lo stava guardando con indifferenza come se avesse ucciso una formica.


“SEI… SORDO?!”


BANG!!


Mo Cangying fu ridotto in mille pezzi.
                                
                                                


                                



