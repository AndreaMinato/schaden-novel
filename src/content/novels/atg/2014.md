---
title: Capitolo 2014 - God Ash Abissale
pubDate: 2025-03-10T08:57:10.539Z
tags:
    - atg
---


<em>Capitolo sponsorizzato, ringraziamo Matteo!
10 capitoli in coda (5 Matteo + 5 Federico), 0/10
-Schadenfreude</em>


La folla vide il sangue e le budella schizzare ovunque.


Chiunque poteva capire che Mo Cangying stava cercando di fare del suo meglio per salvare Yun Che, al punto da rischiare la vita contro undici esperti al Semi Divine Extinction.


Anche il suo improvviso attacco era stato fatto per la disperazione. Sperava di uccidere Long Jiang così che Yun Che non commettesse l’errore fatale che lo avrebbe ucciso. Ma prima che Ximen Borong e gli altri potessero ucciderlo, Yun Che… aveva ucciso con un solo colpo l’uomo che stava cercando di salvarlo con tutte le sue forze.


Il sangue piovve su Yun Che, ma non mostrò la minima riluttanza o esitazione.


Ku Xian si irrigidì, e così anche Helian Jue, Zhai Kexie e gli altri.


“Yun Che, tu…” L’espressione di Helian Jue fu sfigurata dallo shock e dall’incredulità: “Cosa… stai facendo?!”


Non se l’era aspettato. Non capiva minimamente la situazione adesso.


<em>Bang!</em>


La sola risposta che ricevette fu un passo incredibile e, stavolta, il cuore di Helian Jue sobbalzò insieme alla sabbia. Nemmeno Ximen Borong, Zhai Kexie e Wan Lei poterono più sorridere. L’assassinio sorprendentemente crudele e l’intento omicida inimmaginabile li aveva fatti inquietare.


Un’esplosione infranse il silenzio. Era Ku Xian che aveva trasformato il suo braccio in roccia e stava lanciando un attacco devastante. Mentre i suoi occhi brillavano pieni di Energia Misteriosa, era impossibile dire se avesse attaccato per il dolore, la tristezza o entrambi.


Ovunque la sua mano passava, lo spazio veniva spinto via e il mare di sabbia sotto di lui si divise in un abisso profondo tremila metri.


Non gli rimaneva molto tempo. Ogni volta che attaccava, la durata della sua vita sarebbe diminuita ancora un po’. Non poteva ricordarsi l’ultima volta in cui aveva combattuto, ma adesso… stava scatenando ogni briciolo del suo potere con determinazione fatalistica.


Non era perché Yun Che aveva ucciso il suo discepolo, Mo Cangying, ma perché aveva sentito un grosso pericolo provenire da Yun Che.


Era solo un Divine Sovereign, eppure il suo sguardo e la sua oscurità… Ogni volta che guardava i suoi occhi, aveva la sensazione di venire trascinato in un abisso nero come la pece. Un abisso da cui non si poteva scappare.


La sua gentilezza e la sua affabilità erano una finzione. Il suo rapporto con Mo Cangying era falso. La sua vicinanza con Helian Lingzhu era falsa. Anche il “fatto” che fosse stato salvato da Helian Lingzhu e Mo Cangying… era falso!


Si diceva che una persona sull’orlo della morte potesse intravedere barlumi del destino.


Ora che Yun Che si era smascherato, Ku Xian aveva visto… un diavolo distruttore di mondi che aveva abbandonato tutta la sua umanità!


Il mondo negli occhi di Yun Che si oscurò mentre i poteri della roccia letali occuparono lo spazio di fronte a lui strato dopo strato. Fu accompagnato da uno stridore che assomigliava al ruggito di un gigante disperato.


Dedicando il sessanta per cento della sua forza a proteggere Yun Xi e il resto nel suo braccio destro, Yun Che eseguì un fendente verso l’alto con la spada Colpo Celeste Nemesi dei Diavoli.


<em>Kaboom!</em>


La sabbia si ribaltò e la roccia esplose. Uno scoppio abbastanza forte da fare tremare metà del regno lo assordò mentre veniva respinto almeno un paio di metri indietro. La terra sotto i suoi piedi si divise e crepitò.


Dal primo giorno in cui aveva visto Ku Xian, Yun Che aveva già capito che la sua Energia Misteriosa era immensa. Anche se non era paragonabile agli Scudieri che accompagnavano Mo Beichen, Nan Zhaoming e Nan Zhaoguang, era comunque di gran lunga superiore a quella di Long Bai.


Yun Che era un po’ più forte rispetto a quando aveva affrontato l’Imperatore dei Draghi, ma adesso stava usando solo il quaranta per cento della sua forza. Naturalmente Ku Xian poteva spingerlo un po’ indietro.


Per quanto riguardava gli esperti al Semi Divine Extinction, erano tutti potenti quanto Nan Zhaoming e Nan Zhaoguang.


Helian Jue e gli altri sembravano scioccati. Ku Xian aveva usato tutto il suo potere durante il suo attacco. Si poteva dire che fosse il picco di quanto poteva scatenare un Divine Master dell’elemento terra. E tutto ciò che aveva fatto… era stato spingere lievemente Yun Che?


Questo significava che Yun Che, un Divine Sovereign, aveva bloccato l’assalto totale di un Divine Master al picco del suo stadio con una mano sola. Significava anche che alla conferenza del Qilin Divino non aveva rivelato tutta la sua potenza… Era stato solo un gioco a cui aveva dovuto partecipare a causa delle regole. Come potevano non rimanerne scioccati?


Che tipo di origini e talento aveva da essere potuto diventare un mostro del genere, come poteva sfidare ogni immaginazione?


E aveva anche meno di sessant’anni!


Se questo mostro fosse potuto crescere, li avrebbe schiacciati tutti come insetti!


Gelo e intento omicida percorsero i cuori della gente. Nemmeno Helian Jue fu un’eccezione.


Yun Che era incredibilmente terrificante ed ogni riconciliazione era impossibile. In tal caso, potevano solo ucciderlo qui. Erano infinitamente grati per il fatto che fosse ancora giovane e che erano in un regno segreto isolato dal mondo esterno adesso. Per ora, la situazione era ancora sotto il loro controllo.


“Lui… Yun Che… deve morire!” Mormorò a denti stretti Zhai Kexie.


<em>Rumble!</em> Il mare di sabbia sprofondò di nuovo mentre Ku Xian lanciava un altro attacco. Il suo corpo emanò una densa luce color roccia che calò su Yun Che come un’aquila. Aveva evocato tremila lance di roccia mentre si era avvicinato e ognuna di esse brillava con un’energia incredibile.


Yun Che alzò lentamente lo sguardo e incontrò gli occhi di Ku Xian. In quel momento, Ku Xian esitò per un istante anche se non avrebbe dovuto.


Yun Che era stato spinto indietro dal suo attacco. Era una situazione da cui non poteva scappare. Eppure Ku Xian non notò alcuna ansia, rabbia o frustrazione nel suo sguardo.


Il giovane sembrava così calmo da sembrare terrificante.


Per un istante, Ku Xian si chiese se avessero commesso un errore; forse avevano risvegliato un diavolo che prima aveva intenzione di nascondere le sue zanne e i suoi artigli.


<em>Bang!</em>


La spada vermiglia sprofondò nel mare di sabbia e una sfera di luce gialla apparì nella mano di Yun Che. Era solo delle dimensioni di un lampo, ma attirò subito la loro attenzione.


La luce misteriosa delle tremila lance era magnifica, ma questo bagliore giallo era mille volte più profondo.


<em>Cos’è… quello?</em>


Yun Che stava tenendo il seme del Dio Malvagio che aveva ricevuto dal Qilin Divino perito.


Sfortunatamente, non aveva avuto il tempo di assorbirlo tutto. Comunque il seme del Dio Malvagio era imbevuto con l’ultima origine divina del Qilin, completamente.


Se lo avesse raffinato assorbendo l’ultimo seme del Dio Malvagio, la sua coltivazione sarebbe aumentata drasticamente.


Non importava però.


Il suo piano di ritirarsi senza causare trambusto, la sua possibilità di aumentare di diversi livelli in poco tempo… ormai non importavano più!


Avrebbe dovuto trattare con freddezza e lucidità ogni persona nell’Abisso. Ma la donna che stava portando adesso… era sua figlia!


La sua sicurezza era più importante di tutto l’Abisso!


<em>Bang!</em>


Piantò il seme del Dio Malvagio nel suo petto.


Aveva sacrificato tutte le sue origini divine durante la battaglia contro Mo Beichen. Tuttavia, il seme del Dio Malvagio era coperto dall’origine divina del Qilin, completamente illesa e intoccata da un’eredità.


In termini di capacità, superava qualsiasi origine divina che aveva sacrificato nel Regno degli Dei.


Perciò, era sufficiente…


A permettergli di attivare God Ash una volta nell’Abisso!


<em>BOOM!!</em>


Non risuonò un ruggito liberatorio o di dolore. Ci fu solo un’esplosione di carne e sangue, con un’onda d’urto dal raggio di cinquantamila chilometri.


“Mhh…?!” Ku Xian fu spinto indietro dall’onda d’urto. Metà delle sue tremila lance si sgretolarono.


Dietro di lui, sentì una cacofonia di grida scioccate e incredule. Di fronte a lui, vide solo un raggio di spada vermiglia e un paio di occhi iniettati di sangue che assomigliavano ad un paio di abissi. Stava disintegrando, non distruggendo, disintegrando, le ultime lance rimaste. La sua espressione continuò a cambiare finché la pressione non lo travolse, lasciando intatti solo i suoi occhi privi di colore.


L’ultima luce nei suoi occhi non rivelava paura, ma confusione. Il tipo di confusione che sarebbe esistita solo in un sogno folle.


<em>Psssh!</em>


Yun Che superò Ku Xian e le tremila lance di roccia svanirono nella sabbia come lucciole. Poi il vecchio Divine Master e la luce misteriosa nel suo corpo si spaccò a metà ed esplose più e più volte…


Undici paia di pupille si dilatarono e si contrassero freneticamente. Sembrava che innumerevoli spettri li avessero prosciugati del loro sangue.


“Semi… Semidio…” Ximen Borong fu il solo a pronunciare a stento queste parole.


Per la prima volta nella sua vita, non riusciva a credere ai suoi occhi o alla sua percezione spirituale.


Aveva percepito molte volte la pressione di un Semidio da Ximen Boyun finora. Si poteva dire che avesse familiarità con essa, per non parlare di come desiderava anche lui di diventare un Semidio un giorno.


L’aura di Yun Che apparteneva ancora a quella di un Divine Sovereign, ma questa pressione incredibile che faceva afflosciare le sue gambe e faceva tremare come una foglia la sua anima… era chiaramente quella di un Semidio!


In effetti, era superiore a quella di Ximen Boyun!


Non solo… era leggermente più forte di quella di Mo Beichen, un uomo considerato una leggenda nel regno dell’Abisso dei Qilin!


Prima che il loro shock si trasformasse in orrore, la pressione da incubo si avvicinò all’improvviso.


Il primo obiettivo di Yun Che fu la persona più vicina, Helian Jue.


Mentre God Ash era attivo, Yun Che non era solo dotato di una forza incredibile. Apparì in un batter d’occhio di fronte all’imperatore, che era così sbalordito che riuscì solo ad alzare le braccia.


Ci fu una forte esplosione ed entrambi i suoi avambracci furono polverizzati. Helian Jue precipitò nelle profondità della sabbia urlando.


<em>Rumble!!</em>


Si stava semplicemente girando, ma emise un fragore tonante. Ximen Borong aveva appena pensato di scappare quando la luce vermiglia apparì di fronte a lui. Ebbe la sensazione che milioni di montagne lo stessero schiacciando e non riuscì a respirare.


“Yun Che, fe…”


<em>Boom!!</em>


Ximen Borong cercò di parlare, ma tutto ciò che ricevette fu un fendente contro il petto.


La sua energia protettiva si lacerò come un misero pezzo di carta e una ferita terrificante profonda diversi centimetri apparì sul suo petto. Dopo che la pioggia di sangue si esaurì, si potevano vedere chiaramente le ossa e gli organi schizzati.


“MAESTRO DELL’ALLEANZA!!”


Il capo della sala dell’alleanza urlò con shock e orrore mentre Ximen Borong veniva scaraventato via come una sacca di sangue rotta.


All’improvviso Yun Che si fermò e radunò una scia di Energia Misteriosa. Poi la usò per rimuovere una perla di sangue che aveva toccato i capelli di Yun Xi.


Poi caricò verso Zhai Kexie.


Yun Che aveva distrutto le braccia di Helian Jue e ferito gravemente Ximen Borong in un solo colpo. Questa era la vera differenza tra un guerriero al Semi Divine Extinction e una persona che aveva raggiunto quello stadio; era un divario incolmabile.


Era anche il motivo per cui avevano perso la testa di fronte all'opportunità di diventare Semidei. Tuttavia avevano dovuto pagare fin troppo velocemente il prezzo della loro avidità. Era il caso peggiore che si fossero mai immaginati.


“Scappate! Scappa maestro della setta!!”


Tutti avevano perso il coraggio dopo aver visto cos’era successo a Ku Xian, ad Helian Jue e a Ximen Borong. Non avevano nemmeno pensato di rimanere a combattere perché sarebbe stato solo stupido.


Per quanto riguardava il loro piano iniziale di mettere a tacere Yun Che, era diventata la battuta più triste e ridicola che avessero mai sentito in tutta la loro vita. Sfortunatamente, era anche una dichiarazione che non avrebbero mai potuto rimangiarsi.


Sembrava che Zhai Kexie fosse ben rispettato nel setta del Macigno Profound, perché i tre Anziani scelsero di spingerlo via per salvarlo e attaccarono Yun Che per guadagnare tempo.


Zhai Kexie fu spinto via per almeno cinque chilometri per via della loro forza combinata e non si guardò indietro. Incanalando tutta la sua forza, scappò volando verso l’uscita come un cane con la coda tra le gambe.


Visto che i tre Anziani coltivavano la stessa arte, sapevano bene qual era il loro livello. Poterono combinare facilmente il loro potere per creare una formazione isolante ampia oltre tre chilometri. Quando avvolse il nemico, si rimpicciolì rapidamente e bloccò lo spazio all’interno.


Yun Che rispose solo con un fendente.


<em>Boom!</em>


Apparirono decine di migliaia di fessure per la formazione e i tre Anziani sembrarono venire colpiti da un martello. Tremarono, impallidirono e il sangue salì nelle loro gole. Cercarono di forzarlo a restare giù.


“AAAAAAAAAAAAAH!!!!” Ruggirono a squarcia gola e non fecero un passo indietro. La formazione misteriosa d’isolamento si riprese velocemente mentre ci iniettavano potere.


Fiamme nere eruttarono dalla spada vermiglia e, quando Yun Che menò un altro fendente, tagliò la formazione misteriosa isolante come se fosse del tessuto scadente.


La formazione misteriosa si sgretolò e l’enorme contraccolpo fece vomitare sangue ai tre Anziani. Dopodiché seguì il loro più grande incubo finale delle loro vite.


La fiamma diabolica della Calamità Eterna li colpì alla testa.


Il potere brutale dello spadone si abbatté sul trio e ammutolì le loro grida. Caddero dal cielo come meteore. Rimanendo sul posto, Yun Che mantenne lo sguardo fisso davanti a sé mentre menava altri fendenti.


<em>Rumble! Rumble! Boom!</em>


Un Lupo Celeste Decaduto li ridusse in brandelli e un Annientamento Supremo li spinse ancora di più nell’abisso della morte. I tre barcollarono impotenti come barche in mezzo ad una tempesta di mare di fuoco nero.


Le loro urla erano così terrificanti che Zhai Kexie si guardò indietro istintivamente. Vide immediatamente le tre colonne portanti del suo setta, i tre grandi Anziani, venire sopraffatti dalle fiamme nere come fantasmi torturati dalle fiamme infernali per via delle loro colpe.


Sentì torpore dalla testa ai piedi. Ogni osso del suo corpo stava tremando per il gelo agghiacciante.


Riluttante a guardare i suoi Anziani soffrire e temendo di sprecare un secondo di più, usò tutta la sua Energia Misteriosa. Se distruggere le sue Vene Misteriose l’avesse fatto andare più veloce, l’avrebbe fatto. Ma proprio mentre stava tornando a guardare davanti a sé, sentì il crepitio di un tuono. Poi trovò un paio di occhi che lo scossero fin dal profondo.


“Yun…”


Riuscì a dire solo una parola prima che il mondo diventasse buio come la pece.


La sua testa era stata strappata dal suo torso. In un solo colpo.


Non sarebbe dovuto accadere, ma il maestro della setta del Macigno profound era così scioccato e spaventato da essersi dimenticato di usare la sua Energia Misteriosa protettiva, un istinto che aveva imparato innumerevoli anni fa.


Ci era voluto solo un momento per Yun Che per eliminare i quattro potenti coltivatori della setta del Macigno Profound e non aveva detto una sola parola.


Perché? Perché tutti i presenti meritavano di morire. Perché avevano commesso una colpa imperdonabile.
                                


                                



