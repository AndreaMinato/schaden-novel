---
title: Capitolo 2017 - Straziante
pubDate: 2025-03-10T08:57:10.539Z
tags:
    - atg
---


<em>Capitolo sponsorizzato, ringraziamo Matteo!
7 capitoli in coda (2 Matteo + 5 Federico), 0/10
-Schadenfreude</em>


Yun Che volò fuori dal regno Divino dei Qilin con Yun Xi. Quando uscì dal raggio percettivo di Ximen Boyun, aumentò il passo e attraversò innumerevoli deserti e città finché non atterrò in mezzo ad una tempesta di sabbia.


In confronto a dov’erano prima, la tempesta di sabbia qui era molto più calma.


Invece che diventare più limpida, la luce attorno a loro si oscurò all’improvviso quando lasciarono l’area.


Il mondo davanti assomigliava ad un velo grigio che si estendeva a vista d’occhio, come se fosse avvolto da uno strato di nebbia incancellabile. Il cielo e la terra erano indistinguibili ed era impossibile percepire i confini della foschia che non sembravano nemmeno esistere.


La Foschia Sconfinata… Queste due parole apparirono nel mare spirituale di Yun Che.


La nebbia era una distesa piena di polvere abissale. Avvolgeva almeno il novanta per cento dell’abisso e chiunque sapeva quanto era letale. Più ci si inoltrava nella foschia, più si incontrava polvere abissale e più le bestie all’interno sarebbero state terrificanti, avvicinandoti sempre di più alla morte.


Aveva già imparato che il regno dell’Abisso dei Qilin era vicino alla Foschia Sconfinata proprio il primo giorno.


Dopo aver lasciato il regno dell’Abisso dei Qilin, i nervi tesi di Yun Che si rilassarono un po’. Dolore e fatica si abbatterono su ogni pollice del suo corpo con il peso di diecimila montagne.


Yun Xi notò il suo stato anomalo dalla sua aura scossa e dalla sua traiettoria barcollante. Disse freddamente: “Mettimi giù.”


Poche creature vivevano vicino ai confini di questa terra e, dato che era vicino alla Foschia Sconfinata, era un posto completamente disabitato.


In passato, ogni volta che aveva attivato God Ash, sarebbe svenuto per il contraccolpo. Stavolta però era resistito così a lungo. Non solo il suo corpo era sull’orlo del collasso, ma anche la sua coscienza era chiaramente confusa.


Yun Che atterrò lentamente senza fare una sola protesta. Non appena i suoi piedi toccarono il terreno, fu colto dalla stanchezza e da un immenso desiderio di inginocchiarsi a terra. Anche se era ciò che voleva fare, si rialzò e fece del suo meglio per riprendere l’equilibrio.


Dopotutto doveva guarire le ferite di Yun Xi prima… Doveva.


Se non altro, non poteva collassare di fronte a lei.


Solo dopo che si riprese dal suo stato confuso che si rese conto che Yun Xi si era già allontanata di dieci passi da lui.


Le sue ferite si erano chiuse da molto tempo e la sua aura era particolarmente stabile. Non era affatto gravemente ferita com’era nel regno Divino dei Qilin.


Un normale essere umano non sarebbe riuscito a camminare, ma lei dopotutto era un Dio Drago.


Anche se la coscienza di Yun Che era un po’ caotica, si rese conto che Yun Xi doveva aver finto di essere gravemente ferita prima. Lo aveva fatto per fare abbassare la guardia a Ximen Borong e agli altri, oppure… per farlo infuriare.


La sua gola pulsò, aveva difficoltà a chiamare quel nome perfino adesso, gli sembrava ancora un sogno. “Yun… Xi…”


“Il mio nome è Long Xi!” Disse freddamente ancora voltata. “Long, la stirpe di mia madre. Xi, il nome che mi ha dato mia madre. Smettila!”


Una luce misteriosa incredibilmente pura e sacra fluttuò sul suo corpo, guarendo lentamente le sue ferite.


Era il Divino Miracolo della Vita… Aveva proprio ereditato l'Energia Misteriosa della luce di sua madre, e aveva anche praticato con successo il Divino Miracolo della Vita.


Yun Che fece un passo avanti e disse con tono gentile: “So… che vi devo così tanto, a tutt'e due. Non merito di essere un padre e non ti biasimo se mi odi per…”


“No, non ti odio, nemmeno un po’.”


Il tono di Yun Xi era ancora calmo. “La causa principale delle disgrazie di mia madre è dovuta alla sua decisione allora. Non aveva niente a che fare con te. Non aveva nessun rimpianto o risentimento. In quanto sua figlia, dovrei condividere i suoi stessi sentimenti. Nemmeno io provo ostilità e odio.”


Yun Che: “...”


“Sì, sei il mio padre biologico, ma…” Si girò finalmente e guardò Yun Che dritto negli occhi. Tuttavia il suo sguardo era ancora più freddo del tono della sua voce: “Non ho più bisogno di un padre. Non ho bisogno di te.”


“Se non fosse stato per il fatto che avevo bisogno di usarti per scappare, non ti avrei nemmeno fatto sapere della mia esistenza.”


Non c’era la minima traccia di risentimento nel suo linguaggio del corpo, rimanevano solo estrema indifferenza e alienazione.


Per Yun Che era ancora più straziante dell’odio.


Aveva sempre nascosto la sua aura e il suo aspetto prima. Quando si era avvicinato, lei lo aveva sempre rifiutato e lo aveva anche minacciato.


Aveva capito da tempo chi era lui, ma non si era mai disturbata a riconoscerlo.


La sua figlia più grande Yun Wuxin… non solo non era stato presente quando era nata e si era perso com’era cresciuta, ma quando si erano incontrati, l’aveva salutato con un entusiasmo puro come quello di una fata.


Era perché, nonostante non avesse avuto un padre al suo fianco, aveva comunque avuto la compagnia di sua madre.


Yun Xi invece…


Le gravi ferite e un intenso dolore nel suo cuore gli fecero sfocare la vista. Quando tornò a vedere chiaramente, i suoi occhi tornarono sulla cicatrice nera a forma di croce sul suo viso.


Chiese: “La cicatrice sul tuo viso… chi l’ha fatto…”


“Eheh.” Yun Xi rise senza emozione: “Sono stata io a farlo naturalmente.”


Yun Che: “...?!”


Yun Xi rispose freddamente: “Mia madre era la donna più bella al mondo. Fortunatamente o piuttosto sfortunatamente, ho ereditato il suo aspetto.”


“Quando ho compiuto quindici anni, ho notato che la gente mi guardava in modo diverso e che i loro sguardi rimanevano sempre più a lungo sul mio corpo.”


“Così ho rubato il nucleo di una bestia abissale della Foschia Sconfinata e l’ho sfregato contro la mia faccia, rilasciando la sua polvere abissale. Ho eroso il mio viso al punto che nessuno avrebbe osato darmi un’altra occhiata.”


“...!!!” Yun Che tremò violentemente e alla fine non riuscì più a rimanere in piedi. Cadde in ginocchio, incapace di rialzarsi. Il dolore e la crudeltà trafissero il suo cuore come una freccia, ma dal suo tono, sembrava che Yun Xi stesse raccontando una storia insignificante.


“Questa è una corrosione causata dalla polvere abissale. In queste ultime decadi, si è da tempo fusa con me. Nemmeno il Divino Miracolo della Vita può rimuoverla dal mio corpo.”


“...” Yun Che strinse i denti. Desiderava rialzarsi, ma il dolore straziante lo privava di ogni forza, non importava quanto ci provasse.


“Perché… faresti…”


All’improvviso ricordò qualcosa e alzò di colpo la testa, mentre le sue pupille si rimpicciolivano: “E tua madre? Non… non è più al tuo fianco?”


“Naturalmente è al mio fianco!” Il tono di Yun Xi si indurì e si girò immediatamente, nascondendo la tristezza nel suo sguardo. Mormorò con tono assente: “Sempre al mio fianco… mia madre non mi abbandonerebbe mai… Mai…”


A Yun Che si strinse il cuore. Quel mormorio raddoppiò la sua inquietudine: “Cos’ha Shen Xi? Cosa le è successo? Dimmelo!”


“Non sono affari tuoi!”


Le parole dette con tono freddo e tagliente infilzarono il cuore di Yun Che, facendolo bloccare sul posto.


Yun Xi si girò di nuovo e sospirò lentamente.


<em>Potevo allontanarmi senza guardarlo, perché ho comunque perso il controllo?</em>


“Non eri al suo fianco durante il suo momento più doloroso e disperato. Ha tenuto duro tutta da sola e per salvarmi, ha…”


“Non sei mai stato presente durante il mio momento più solitario, cupo e disperato, quando volevo morire e avevo bisogno di un briciolo di sostegno.”


Fece un respiro profondo e il suo tono gradualmente si calmò: “Ma non importa. Ho già reagito. Mia madre è forte ed esiste ancora.”


“...” Yun Che chiuse gli occhi, il sangue colava dagli angoli dalla sua bocca mentre il suo corpo tremava.


Da come si era sfigurata da sola e dall’aura gelida che proveniva dalle sue stesse ossa… Non poteva immaginarsi, né avrebbe osato immaginare come aveva trascorso i suoi anni nell’Abisso.


“Sono forte ora. Posso già proteggermi da sola. E ho anche trovato un modo per risvegliare mia madre… Ora non ho bisogno, né voglio alcun supporto, dovevi proprio comparire in quel momento!”


“E nel momento in cui sei comparso…” Yun Xi strinse i denti: “Hai quasi distrutto l’unica speranza che ho per salvarla!”


“...?” Yun Che mormorò stordito: “Hai preso l’Orchidea Spirituale dell’Osso del Qilin… per Shen Xi?”


“Sì.” Rispose lentamente Yun Xi. “All’inizio, se avessi nascosto la mia aura e mi fossi avvicinata silenziosamente al Qilin Divino, avrei potuto ottenere facilmente l’Orchidea Spirituale dell’Osso del Qilin. Mio nonno, il Drago Azzurro Primordiale, ha fatto un enorme favore al clan dei Qilin durante l’antica Era.
I Qilin sono una razza che ricorda i favori ricevuti e avrebbero tramandato il loro debito alle generazioni future. Il QilIn Divino avrebbe riconosciuto la mia aura. Finché avessi espresso il mio desiderio, sarebbero stati più che disposti a darmi l’Orchidea Spirituale dell’Osso del Qilin.”


“All’inizio avrei potuto ottenerlo facilmente e andarmene in silenzio.”


“Ma tu…” Il petto di Yun Xi ansimò. “Osi dire che l’improvvisa morte del Qilin Divino non ha niente a che fare con te?!”


“...” La mano con cui Yun Che si stava sorreggendo tremò per molto tempo, come se avesse subìto un altro duro colpo.


Nonno… Drago Primordiale Azzurro…


Così Shen Xi era davvero la figlia del Drago Primordiale Azzurro… Ma in quel momento provava solo dolore all’anima. Non aveva più la forza di pensare.


“Così non credere che ti sarei grata solo perché mi hai salvato. Questo è ciò che mi dovevi e sono anche rimasta ferita!”


La coscienza di Yun Che cadde in un profondo mare oscuro. Sensi di colpa, agonia e dolore…


Nel Regno degli Dei, era un potente imperatore. Tutti lo temevano, tutti si inchinavano di fronte a lui. Ma non aveva idea che nell’altro mondo, sua figlia aveva dovuto camminare da sola nell’abisso, aiutando sua madre.


“Yun… Xi…” Disse piano. Ogni parola al mondo impallidì in quel momento. “Mi dispiace… non sapevo… davvero… non sapevo…”


“Io… non sapevo nemmeno che tu esistessi... Quando… mi sono separato da tua madre quel giorno… non ho avuto scelta… e allora… non sono più riuscito a trovarla…”


Lo interruppe freddamente: “So delle tue difficoltà, di come sei stato costretto e delle molte mogli e figli che avevi da proteggere. Ma che importa?”


“Devo accettarlo e basta? Devo perdonarvi tutti? Devo perdonare tutto al posto di mia madre? E poi chiamarti rispettosamente padre nel momento in cui appari nella mia vita?”


“...” Yun Che abbassò la testa e rimase in silenzio per molto tempo per poi dire con dolore: “Almeno dammi una possibilità per rimediare…”


“Non c’è bisogno!” Yun Xi si girò e rifiutò senza la minima esitazione. “L’ho già detto chiaramente. Non ho più bisogno di un padre e non ho bisogno che rimedi nulla.”


“Non ti odio nemmeno. Se mia madre vorrà rivederti dopo che la salverò, non la fermerò. Ma prima di allora, per favore non disturbarci! Perché puoi solo portare disastri!”


“Consideralo una mia preghiera.”


Dopodiché iniziò a volare e se ne andò con decisione.


“Aspetta!”


Non si sapeva da dove avesse recuperato le forze visto che il suo corpo era sul punto di collassare, ma riuscì a mettersi di fronte a Yun Xi.


La donna fu costretta a fermarsi.


“Dimmi… Shen Xi… dimmi cosa le è successo… Dov’è…” Chiese con sguardo implorante Yun Che.


Yun Xi lo guardò con freddezza: “E se lo facessi? Cosa potresti fare? Salvarla? Proteggerla?”


Yun Che: “...”


“Credi di essere eccezionale dopo aver ucciso un po’ di tirapiedi del regno dell’Abisso dei Qilin?” Yun Xi sogghignò. “Sai, sei solo una formica appena più grossa di fronte ai guerrieri più potenti dell’Abisso! Credi di poter proteggere mia madre? Continua a sognare!”


Prima che Yun Che potesse rispondere, il suo tono cambiò all’improvviso: “Hai ucciso quel Cavaliere Abissale, Mo Beichen, vero?”


A Yun Che rimasero le parole in gola per lo shock.


“Umpf, come previsto.”


Yun Xi mostrò un’espressione strana. “Probabilmente puoi farlo usando quel potere che hai mostrato quando hai ucciso quei tirapiedi e i tuoi tesori celesti. In tal caso, il motivo per cui sei qui è perché stai cercando di trovare un modo per impedire all’Abisso di corrodere l’altro mondo.”


“...” Yun Che la fissò senza parole.


Poi sfrecciò in avanti, arrivò dietro Yun Che e in un lampo si era già allontanata: “Sta’ lontano da me se non vuoi che riveli la tua identità a tutti, altrimenti…”


La sua voce divenne distante finché lei non scomparì all’orizzonte.


Yun Che si premette una mano sul petto e chiuse lentamente gli occhi.


Così intelligente…


Così spaventosamente intelligente…


Come previsto da…


Mia figlia…


La sua coscienza collassò e lui cadde dal cielo, svenendo subito.
                                


                                



