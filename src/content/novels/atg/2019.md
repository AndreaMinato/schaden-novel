---
title: Capitolo 2019 - Li Suo
pubDate: 2025-03-10T08:57:10.540Z
tags:
    - atg
---


<em>Capitolo regolare,
6 capitoli in coda (1 Matteo + 5 Federico), 0/10
-Schadenfreude</em>


“Li… Suo?”


“La Dea della Creazione della Vita… quella Li Suo?”


Yun Che fissò la figura bianca di fronte a lui, scioccato.


“Sì.” La figura bianca rispose piano. “La tua sorpresa e incredulità sono piuttosto normali, perché la Dea della Creazione da tempo è perita da tempo.”


Li Suo, una dei quattro Dei della Creazione!


La più rispettata e riverita.


Lo spirito della fenice di ghiaccio nel Lago Celeste del Ghiaccio Infernale pensava che il suo più grande onore fosse stato aver servito il Divino Palazzo della Vita.


Li Suo aveva creato numerose creature e razze… e la prima era stata quella degli spiriti del legno.


L’arte che aveva sviluppato era proprio un vero miracolo che aveva salvato chissà quante creature.


Note della sua esistenza parlavano costantemente della sua gentilezza, della sua purezza, potenza e incredibile bellezza.


In quanto unica Dea della Creazione femmina, era l’origine e il picco della bellezza nel gentil sesso.


Le antiche note del regno del Dio Drago un tempo ne descrivevano l’aspetto.


<em>Dea detentrice del potere della creazione dei regni, della vita e dell’energia della luce. Era un’anima gentile e compassionevole che possedeva un potere sacro che poteva salvare ogni creatura vivente o nonmorta nel mondo, e la sua bellezza esterna e interna trascendeva i limiti della creazione stessa.


Era così splendida che si diceva che la Dea Ancestrale le avesse donato tre decimi del concetto di bellezza al mondo e il resto a Li Suo quando aveva creato l’universo.


Le stelle e le lune erano brillanti come la polvere al suo cospetto.</em>


Sembrava una versione a stento credibile, ma la “tragedia d’amore” del Divino Imperatore Heaven Punishing, del Dio della Creazione degli Elementi e della Dea della Creazione rivelava la magnificenza di Li Suo.


I due più potenti Dei della Creazione si erano infatuati di lei.


Quando l’Imperatrice Diabolica Colpo Celeste Nemesi dei Diavoli era tornata e aveva saputo della morte della Dea della Creazione della Vita, anche se erano passati centinaia di millenni, quando menzionava il nome Li Suo il suo tono si sarebbe riempito di una gelosia che avrebbe terrorizzato Yun Che.


Dato che era “gelosia” e non “sdegno”, era ovvio che l’Imperatrice Diabolica Jie Yuan aveva un complesso di inferiorità nei confronti della magnifica Li Suo.


Era proprio la dea della creazione più sacra, la prima a cadere durante il conflitto, ad essere apparsa di fronte ai suoi occhi, mormorando piano il suo nome come se fosse un sogno.


“Da ciò che sai, la Dea della Vita è perita per via del veleno letale dell’Imperatore Diabolico Nine Fiend, e la sua sepoltura ha causato l’inizio della guerra. Ma secondo le antiche note, nessuno ha trovato i suoi resti, né ha recuperato il suo Sigillo Primordiale della Vita e della Morte.”


La voce della figura bianca era delicata come fioca luce della luna. Chiaramente stava parlando di sé, ma lo stava facendo in terza persona.


Sembrava che la sua vita e la sua anima fossero rinate, come se i frammenti delle sue conoscenze passate fossero diventati più chiari perché si erano connessi impercettibilmente, ma che fossero comunque accaduti ad un estraneo.


La voce della figura bianca agitò il mare spirituale di Yun Che, facendogli ricordare un’altra nota:


<em>“Scoppiò una guerra terribile e l’universo soffrì… per eliminare l’energia divina una volta per tutte, l’Imperatore Diabolico Nine Fiend rubò il Sigillo Primordiale della Vita e della Morte, trapassò dimensioni, discese nel Palazzo Divino della Vita e disperse il veleno diabolico Nine Fiend… Il palazzo divino della vita cadde… e l’aura divina della vita cessò di esistere…


Tutti i regni piansero e si infuriarono per la morte della Dea della Creazione della Vita. Tuttavia il corpo di Li Suo non fu mai più ritrovato… forse visto che emanava aura divina della luce, la razza dei diavoli Nine Fiend l’ha distrutto per la paura…”</em>


“Tu…” Yun Che la fissò stordito, aveva difficoltà a trovare le parole. Tutto ciò che sapeva gli rendeva impossibile accettare la realtà.


Era una Dea della Creazione!


Nell’antica era distante, era un’entità suprema tra gli dei!


Come poteva esistere ancora?!


La figura bianca rimase imperturbabile di fronte all’incredulità di Yun Che. ritirò lentamente il dito e questo mondo crepuscolare perse la sua unica fonte di pura luce bianca.


“Credo che, quando la Dea della Creazione è stata attaccata dall’Imperatore Diabolico Nine Fiend quell’anno e il veleno diabolico era al suo picco, non sia morta immediatamente. Durante quell’ultimo momento, ha diviso la parte di sé non ancora avvelenata, è fuggita nel Sigillo Primordiale della Vita e della Morte e l’ha sigillato con l’ultimo briciolo delle sue forze.”


“Dopodiché è caduta in un lungo sonno profondo. A causa della distruzione degli dei e dei diavoli però, l’aura nel Caos Primordiale si è assottigliata sempre di più e l’energia primordiale ha smesso di esistere. Di conseguenza, non è riuscita a risvegliarsi perché non poteva percepire energia primordiale mentre il sigillo nel tesoro si è allentato.”


Queste erano tutte conclusioni che era giunta dopo aver messo insieme tutte le conoscenze di Yun Che, sovrapponendole ai frammenti dei suoi ricordi.


Sentiva di aver dormito per fin troppi anni. Era passato così tanto tempo che aveva la sensazione che l’ultimo briciolo della sua anima si fosse separato completamente da lei.


“Quel giorno, il Sigillo Primordiale della Vita e della Morte ha incontrato te e anche quello spirito del legno, He Ling.”


Yun Che sentì una fitta di dolore all’anima sentendo il nome He Ling. Alla fine chiese: “È stata l’aura di He Ling a svegliarti?”


“Sì e no.” La figura bianca gli diede una risposta elusiva. “L’aura vitale di He Ling era estremamente pura, come se provenisse dalla stessa origine della mia aura vitale. Quando la sua aura mi ha toccato, ho avuto la sensazione di aver trovato dolce nettare che rinvigoriva la mia vita e la mia coscienza, destandomi dal mio sonno profondo.”


“Mettendo insieme tutti i pezzi… ho capito di essere la Dea della Creazione della Vita, che gli spiriti del legno erano spiriti puri che ho creato usando la mia fonte vitale. Così, sì, le nostre origini sono le stesse. Il fatto che sia riuscita a risvegliarmi può essere considerato normale.”


“In seguito, solo dopo averti accompagnato mi sono resa conto che sei stato tu ad avermi risvegliato e ‘ completato’ in realtà, non lei.”


“È stato per via della tua aura divina della Dea Ancestrale.”


“...” Yun Che divenne serio.


Questa entità che diceva di essere “Li Suo” era sempre stata nel Sigillo Primordiale della Vita e della Morte?! Era stata Qianye Ying’er a passarglielo e non aveva mai potuto attivarlo con successo. Le note riguardo al sigillo erano così rare che alla fine ci aveva rinunciato e se lo era dimenticato. Il Sigillo Primordiale della Vita e della Morte era rimasto in un angolo della Perla del Veleno Celeste per molto, molto tempo.


Se si era risvegliata nel momento in cui aveva ottenuto il Sigillo Primordiale della Vita e della morte, allora aveva assistito ad ogni sua esperienza dopo, inclusa la sua conversazione con la volontà ancestrale!


Si ricordò all’improvviso della voce illusoria che aveva pensato di aver sentito quando aveva ottenuto per la prima volta il Sigillo Primordiale della Vita e della Morte.


“Hai detto il nome ‘Ni Xuan’ quando ti sei svegliata?” Chiese.


“Sì.” Rispose direttamente. “Ero come una bambina appena nata quando mi sono svegliata dal mio sonno profondo. C’erano così tanti frammenti di ricordi… e la tua aura ha rievocato qualche memoria riguardo a Ni Xuan, facendomi pronunciare istintivamente quelle parole.”


“È stato come un richiamo istintivo dalla mia coscienza. Allora, non sapevo nemmeno chi fosse Ni Xuan, né avevo capito chi ero.”


La figura bianca continuò a riflettere: “All’inizio potevo distinguere solo qualche nome.”


“Mo E, Ni Xuan, Xi Ke, Li Suo… Colpo Celeste Nemesi dei Diavoli… Nine Fiend… Original Darkness… Nirvana…”


“E i due nomi che mi hanno portato più pace… solo dopo un po’ di tempo ho capito… Tra i due, uno era la mia discepola e l’altra la mia figlia adottiva…”


“La mia discepola… Longshen Xi. La mia figlia adottiva… Ling Wanhu.”


<em>Woosh!</em>


Un bagliore rosso volò fuori dal corpo di Yun Che, trasformandosi in una ragazza adorabile. “Chi sta chiamando Wanhu?” Hong’er ovviamente era ancora assonnata. I suoi occhi vermigli e luminosi batterono con stupore mentre guardava la figura misteriosa di fronte a lei.


“?? Sorellona Bianca, come sapevi che il mio altro nome è Wanhu? Solo la sorellona Shen Xi dovrebbe conoscere questo segreto.”


“…” La figura bianca guardò silenziosamente la ragazza e la luce pura sembrò diventare un po’ più calorosa.


Yun Che guardò Hong’er, poi osservò la figura bianca… e all’improvviso ripensò alla reazione insolita di Jie Yuan quando aveva visto Hong’er.


L’anima divina di Hong’er che era stata “rigenerata” usando l’attributo trasformante “Devil Slayer” dopo che la “componente” oscura era stata rimossa… era stata la Dea della Creazione della Vita a darglielo?!


“È esattamente come pensi.” La figura bianca sembrò leggergli nel pensiero. “Quando Mo E e Ni Xuan hanno combattuto allora, Ni Xuan ha perso, ma Mo E sapeva che non c’era onore in una battaglia ingiusta, così fece un po’ di concessioni. Invece di annientare la figlia di Ni Xuan e di Jie Yuan, decise di rimuovere la sua componente oscura.”


“In quanto figlia di un Dio della Creazione e di un’Imperatrice diabolica, il livello della sua vita e della sua anima era incredibilmente elevato. L’unica entità capace di ricostruire completamente un corpo e un’anima dopo una separazione del genere era la Dea della Vita.”


“...” Yun Che ascoltò in silenzio. Poteva intuire dal tono della sua voce che non erano mere congetture, ma la dura verità ricavata dal frammento di un ricordo.


“La Dea della Vita ha ricostruito la figlia incompleta di Ni Xuan e l’ha adottata. I fiori Wanhu sbocciavano durante quel periodo nel Divino Palazzo della Vita, così l’ha chiamata Wanhu. Alla fine, è stata affidata al clan degli Spiriti della Spada secondo i desideri di Ni Xuan. Dopo essere diventata lo spirito di una spada, ha preso il cognome Ling ed è diventata la principessa del clan degli spiriti della spada.”


“Nel frammento dei miei ricordi, come se avesse fatto davvero una promessa, non è mai venuto a trovare sua figlia e non è nemmeno mai apparso nelle ultime memorie della dea della Vita.”


“Tuttavia né Mo E, né la Dea della Vita sapevano che la ‘parte’ oscura non è mai stata uccisa. L’ha nascosta dal mondo intero.”


Non c’erano dubbi che stesse parlando di You’er.


“Sei… davvero la Dea della Creazione della Vita, Li Suo?”


Non era solo Yun Che. Nessuno avrebbe osato crederle in quest’era, nemmeno gli altri Dei della Creazione se fossero ancora sopravvissuti.


La figura bianca rispose gentilmente: “Anche se il mio Divino Miracolo della Vita è inferiore a com’era in passato, è comunque una prova sufficiente. A questo punto ti sei reso conto di chi sono ormai.”


Yun Che aveva già iniziato a crederle, perché tutto corrispondeva fin troppo bene con l’identità della Dea della Creazione della Vita.


Le parole “Dio della Creazione” erano troppo altere e fuori dalla sua portata. L’impatto era secondo solo alla presenza della “Dea Ancestrale”.


A parte Li Suo, tra gli Dei della Creazione e gli Imperatori Diabolici, solo Mo E era morto di vecchiaia e Jie Yuan non era perita per la Miriade di Tribolazioni rilasciata dalla Perla del Veleno Celeste e dalla Ruota dell’Infante Diabolico.


Ogni forma di vita era vulnerabile a quel veleno. Ma Li Suo era stata infettata dal veleno diabolico Nine Fiend.


Era sfuggita alla Miriade di Tribolazioni ed era riapparsa nel mondo dopo un lungo sonno? E coesisteva perfino con lui!


In lui vivevano Hong’er e You’er, e anche He Ling l’aveva fatto…


Non si sarebbe mai sognato che anche una Dea della Creazione lo stesse accompagnando!


“A parte il nome Li Suo e il titolo di Dea della Vita, non ho trovato un’altra identità che si addice ai miei ricordi incompleti.” Nel frattempo guardò con calma Hong’er. Occhi, lunghi capelli vermigli, un aspetto simile ad un elfo, un’aura indescrivibilmente familiare… tutto scaldava la sua anima. Era sicura che in passato volesse proprio bene a questa ragazza.


“Sei la Dea della Creazione Li Suo…” Mormorò Yun Che. Ansimò per molto tempo prima di calmarsi. “Se ti sei svegliata da così tanto tempo, perché non sei apparsa fino ad ora?”


“Perché non potevo. La mia vita era appesa ad un filo quando mi sono svegliata. Se fossi apparsa allora, la mia origine vitale avrebbe istintivamente assorbito quella di He Ling per riprendersi. La differenza di livello avrebbe reso inevitabile questo risultato.”


“Per questo non sono potuta comparire nello spazio in cui esisteva.”


“Fino alla battaglia con Mo Beichen, quando ha sacrificato la vita.”


Questa era la Dea della Creazione della Vita… Era una suprema entità che non avrebbe mai osato uccidere qualcuno, nemmeno nel suo momento più debole.


Ripensando alla bizzarra resurrezione dell’Imperatrice del Drago Blu e al rapido ritmo di guarigione quando era rimasto ferito… tutto era accaduto dopo il sacrificio di He Ling.


“C… capisco.”


Quando He Ling fu menzionata, la pesantezza nel suo cuore attutì il suo shock. Sorrise con amarezza: “Non c’è da meravigliarsi… non c’è da meravigliarsi…”


“Hai potuto curare all’istante le ferite fatali dell’Imperatrice del Drago Blu… Ma non ho potuto… nemmeno Shen Xi… Solo tu…”


Anche quando la sua anima era indebolita, il Divino Miracolo della Vita che poteva controllare era di gran lunga superiore a quello di Yun Che o di Shen Xi.


“Quanto sarebbe grandioso se avessi potuto salvare He Ling…” Mormorò con tono spento.


La figura bianca… No, la Dea della Creazione Li Suo disse piano: “Come avrei potuto lasciarla scomparire.”


Yun Che pensò di stare sognando quando sentì quelle parole dolci.


RImase stordito per tre secondi per poi alzarsi all’improvviso. Barcollò e cadde su un ginocchio. Non pensò nemmeno a correggere la sua postura mentre ringhiava incontrollabilmente: “Cosa? Cos’hai appena detto?!”
                                



