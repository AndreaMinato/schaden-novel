---
title: Capitolo 2020 - Dare il benvenuto all’imperatore nella Foschia Sconfinata
pubDate: 2025-03-10T08:57:10.540Z
tags:
    - atg
---


<em>Capitolo sponsorizzato, ringraziamo Matteo!
5 capitoli in coda (0 Matteo + 5 Federico), 0/10
-Schadenfreude</em>


“Non c’è bisogno di essere scioccati.” Una voce calma tinta da un’aura sacra calmò Yun Che. “Sapevo che avrei potuto salvarla mentre stava per scomparire. È un istinto impresso nella mia origine vitale e  non ha niente a che fare con i miei ricordi. È probabilmente perché… sono la Dea della Creazione della Vita.”


In quel momento, Yun Che ormai era completamente convinto della sua identità.


“Dove… dov’è He Ling adesso?” Yun Che si raddrizzò lentamente. “Le nostre vite sono connesse, così perché non posso percepirla?”


Li Suo sussurrò: “La sua origine vitale e spirituale si è dissipata. Anche se le nostre vite erano legate, naturalmente la sua connessione con te e la Perla del Veleno Celeste è stata troncata.”


Le sue parole sbalordirono Yun Che: “È davvero possibile… fare risorgere qualcuno… che ha perso sia la sua origine spirituale che quella vitale?”


“Secondo le nozioni di questo mondo attuale, naturalmente no.” Disse Li Suo. “Ma sono la dea della Creazione della Vita, e l’origine vitale di He Ling è simile alla mia. Perciò sono riuscita a salvarla e a proteggerla nel Sigillo Primordiale della Morte. Quando arriverà il momento, riacquisterà la sua vita e la sua anima.”


Li Suo sembrava non avere idea di quanto fosse impossibile mentre parlava con tono indifferente.


“Quando arriverà il momento? Quando esattamente?” Chiese frettolosamente Yun Che.


Giusto, era la Dea della Creazione della Vita! Non posso fare quello che ha detto… ma lei sì!


“Quando avrò recuperato potere a sufficienza. Tuttavia il ritmo con cui potrò farlo dipenderà interamente da te.”


Li Suo gli diede una risposta inaspettata, ma poco sorprendente.


Invece di fare un’altra domanda, Yun Che si calmò e rifletté. Poi chiese: “Così stai dicendo che hai bisogno di me per recuperare i tuoi poteri?”


“Non è tutto,” rispose Li Suo. “La mia stessa esistenza dipende dall’aura della Dea Ancestrale dentro di te.”


Forse era perché il cuore della Dea della Creazione della Vita era assolutamente puro o forse perché era come una bambina appena nata dato che non ricordava quasi più nulla, ma aveva rivelato tutto a Yun Che senza nessuna riserva.


Un tempo, era una Dea della Creazione superiore ad ogni forma di vita. Ora… stava ammettendo di aver bisogno di lui per esistere.


“...” Yun Che strizzò gli occhi per lo stupore. Era tutto così ridicolo… eppure lei aveva assolutamente ragione.


Dopotutto era l’unica persona nell’intero universo a possedere un fisico che trascendeva perfino gli Dei della Creazione, il Sacro Corpo del Nulla!


L’aura del Dio Ancestrale menzionata da Li Suo Naturalmente era l’aura vitale emanata naturalmente dal quel fisico speciale.


Li Suo non poteva percepire quest’aura Ancestrale, proprio come Jie Yuan non se n’era accorta. Era stata sbalordita dalla sua capacità di accomodare sia la vita che l’oscurità. Solo dopo aver notato l’aura vitale di Xia Qingyue e aver esaminato i suoi ricordi che si era finalmente resa conto dell’esistenza della Dea Ancestrale.


All’inizio, Li Suo aveva pensato che fosse stata l’aura vitale di He Ling ad averla risvegliata. Solo dopo aver assistito alla conversazione tra Yun Che e la Volontà Ancestrale che aveva notato il suo fisico speciale.


Praticamente, Yun Che aveva ricevuto il potere dei seicento cicli di reincarnazione dalla Volontà Ancestrale. Certo, era un granello di polvere in confronto al potere della vera Dea Ancestrale, ma era comunque sufficiente a sfidare il cielo e ad infrangere l’ordine della natura. Era così che funzionava la soppressione dei piani.


“Capisco.” Yun Che annuì lentamente. “Ora capisco. Stai dicendo che una volta che avrò raggiunto un certo livello, una volta che la mia aura vitale sarà abbastanza forte, la mia stessa presenza rigenererà la tua vita perduta, l’anima e i tuoi poteri da Divinità della Creazione. E quando li avrai recuperati fino ad un certo punto, potrai fare risorgere He Ling.”


Se non fosse stata Li Suo, Yun Che avrebbe sospettato che stesse usando la resurrezione di He Ling come pedina di scambio, che lo stesse costringendo a diventare più forte nel più breve tempo possibile in modo che potesse recuperare la libertà e il suo potere. Tuttavia Li Suo possedeva un Cuore e un’Anima Sacri. Non era stata disposta a danneggiare l’aura vitale di He Ling nemmeno nel suo momento più debole, così come avrebbe potuto escogitare un piano del genere?


“Esatto.” Continuò con tono indifferente ed effimero Li Suo. “Non so se i tuoi progressi determinano il limite delle mie capacità di recupero, ma è ragionevole pensare che, più diventerai potente, più mi riprenderò velocemente e prima potrò fare risorgere He Ling.”


Ci volle un momento per Yun Che per controllare la gioia folle e il suo entusiasmo. Un attimo d’esitazione dopo, chiese: “Posso… vederla adesso?”


“Potresti, ma non lo raccomanderei.” Rispose Li Suo. “Questo mondo è pieno di polvere abissale. Se aprissi il Sigillo Primordiale della Vita e della Morte e ci entrasse polvere abissale, potrebbe causare conseguenze inaspettate. Inoltre ha bisogno di dormire adesso. Non potresti comunicare con lei nemmeno se la vedessi. E costringerla a svegliarsi… potrebbe causare imprevisti.”


Yun Che represse subito i suoi desideri e rispose: “Capisco. Me lo sarei dovuto immaginare.”


<em>È ancora viva…


Grazie al cielo… grazie al cielo…


Dieci anni… cento, mille, diecimila… sono disposto ad aspettare quanto vuoi per vederti sana e salva…


L’abisso è un posto pericoloso e crudele, così dovresti solo dormire in pace. Non ti farò preoccupare, né addosserò su di te le mie colpe.</em>


Ripensò a ciò che gli aveva detto Hong’er. Aveva detto che la sorellona bianca sarebbe caduta in un sonno profondo dopo averlo guarito. Chiaramente, usare il Divino Miracolo della Vita nelle sue condizioni l’avrebbe danneggiata gravemente.


Le sue ferite esterne erano già guarite. Quelle interne erano gravi, ma considerando il suo passato, si sarebbe dovuto riprendere pienamente una volta che avesse assimilato il Seme del Dio Malvagio.


Sembrava che sarebbe rinato ogni volta che avesse ottenuto un Seme del Dio Malvagio.


“Li Suo…” Yun Che esitò per un momento prima di chiedere: “O vorresti che mi rivolgessi a te come Signora Dea della Creazione?”


La risposta di Li Suo rimase indifferente come una sorgente tranquilla. “I miei ricordi precedenti sono stati ridotti in briciole. Mi sono dimenticata da tempo come si dovrebbe comportare un Dio della Creazione. Così puoi rivolgerti a me come desideri.”


“Capisco.” Yun Che ci pensò per un secondo: “Stai recuperando lentamente i ricordi, ma visto che sono frammentati, è come se appartenessero ad un’altra persona. Le memorie che consideri tue sono quelle che hai accumulato dopo il tuo risveglio di qualche anno fa. Vero?”


“Sì.” Yun Che aveva dedotto con chiarezza il punto di vista di Li Suo.


“Ho ottenuto il Sigillo Primordiale della Vita e della Morte da meno di cinque anni. Sei Li Suo, ma non completamente. Sei come la sua reincarnazione.”


Fissò il viso confuso di Li Suo e aumentò al massimo la sua percezione. “In tal caso, posso chiamarti… piccola Li Suo?”


“Va bene.”


“..” Yun Che non si aspettava una risposta del genere.


Non c’era da meravigliarsi che fosse una Dea della Creazione! Non c’era da meravigliarsi che fosse la donna che nemmeno due Dei della Creazione potevano gestire! Chiaramente le ho dato un soprannome offensivo, eppure l’aveva trattato come un qualsiasi altro appellativo.


“Emh…” Yun Che fu colto alla sprovvista al punto da non sapere cosa dire: “Era una battuta.”


“Uh?”


Yun Che non ebbe altra scelta se non cambiare argomento. “La tua esistenza è ancora incredibilmente debole adesso. A meno che non sia assolutamente necessario, cerca di non usare i tuoi poteri. Non devi preoccuparti delle mie ferite interne.”


Il contraccolpo di God Ash era incredibilmente spaventoso. Poteva sembrare in buone condizioni all’esterno, ma metà delle sue vene erano rotte, i suoi organi interni erano pieni di crepe e la sua Energia Misteriosa fuoriusciva dal suo corpo in modo caotico.


Li Suo sussurrò: “Dato che hai ripreso i sensi, naturalmente non hai bisogno delle mie cure. Adesso dovresti cercare un posto tranquillo e assimilare il Seme del Dio Malvagio che hai appena ottenuto.”


“Ho intenzione di farlo.”


Yun Che spostò lo sguardo in lontananza. La tempesta di sabbia che accerchiava il Regno dell’Abisso dei Qilin era proprio dietro l’angolo e non poteva eliminare la possibilità che Ximen Boyun potesse scoprire le sue tracce e inseguirlo.


Giunse velocemente ad una decisione: “Ci dirigeremo verso la Foschia Sconfinata.”


Nel regno dell’Abisso dei Qilin, aveva già confermato che la polvere abissale avrebbe limitato di molto la percezione spirituale di una persona.


La polvere abissale era ancora più concentrata nella Foschia Sconfinata, così naturalmente avrebbe ridotto ulteriormente il raggio d’azione della percezione spirituale, mentre la sua stava diventando immune a questa influenza. Questo significava che aveva un vantaggio enorme in confronto agli altri. Inoltre voleva capire quanto potesse manipolare la polvere abissale.


Li Suo smise di parlare e scomparì in un lampo di luce bianca. Svanì come una nuvola effimera soffiata via dal vento.


“Ah! Sorellona Bianca, non hai ancora risposto alla mia domanda!” Anche Hong’er si era trasformata in un bagliore rosso ed era tornata nella Perla del Veleno Celeste, inseguendo Li Suo.


Era sempre stata un’anima spensierata che non prestava molta attenzione all’ambiente attorno, ma stavolta aveva la sensazione che il nome “Wanhu” fosse molto importante per lei.


Yun Xi, He Ling, le notizie riguardo a Shen Xi e la rinata Li Suo… in un solo giorno, erano successi così tanti imprevisti sconvolgenti.


Yun Che volò basso verso il mondo grigio che consumava ogni cosa.


<em>Yun Xi, figlia mia… hai ragione. Al mio attuale livello non potrei proteggerti nemmeno se ti accompagnassi a forza… ora posso solo causare un disastro per voi.


Così aspettami…


Tuo padre… è amato dalla dea Ancestrale e possiede sia l’eredità del Dio Malvagio che quella dell’Imperatrice Diabolica Colpo Celeste Nemesi dei Diavoli. Ho anche l’aiuto di un Dio della Creazione, per non parlare della mia determinazione nel salvare il Caos Primordiale…


Che importa se sono nell’Abisso? Dammi un po’ di tempo e crescerò al punto che nulla potrà ostacolarmi.


Qualunque cosa tu sia stata costretta a sopportare in passato, me ne farò carico la prossima volta che ci incontreremo…</em>


Mentre la Foschia Sconfinata si avvicinava, Yun Che rivolse istintivamente lo sguardo verso la direzione in cui era scomparsa Yun Xi.


<em>Draghi…


Se avrete protetto mia figlia e Shen Xi nel frattempo, giuro che la mia pietà includerà tutti voi. Ripagherò cento volte qualsiasi gentilezza che avete dato ai miei cari!


Ma…


Se scoprirò che avete maltrattato mia figlia e Shen Xi…


Allora mi assicurerò che la vostra razza si estingua insieme all’Abisso!</em>


Non appena entrò in contatto con la Foschia Sconfinata, ebbe la sensazione di venire divorato da delle enormi fauci grigiastre. Così svanì!


…..


Catena montuosa dei Draghi Ancestrali, sotto la vetta più alta.


Quasi ogni esperto del clan era radunato qui. Anche se non c’erano barriere, il loro potere invisibile, ma maestoso, allontanava naturalmente ogni creatura.


Era perché questo era il posto dove si trovava la Sala Divina del Drago Ancestrale.


Normalmente c’era un silenzio di tomba nella sala, ma all’improvviso una serie di passi lenti interruppe la quiete.


“Chixin.” Disse un’antica voce. Sembrava così potente da congelare il cielo e la terra, ma nascondeva anche una vena di fatica.


Un uomo di mezz’età si inginocchiò di fronte alla sala: “Chixin porge i suoi rispetti al signore dei draghi.”


“Alzati. Parla.” Disse il signore dei draghi da dentro il tempio. Long Chixin si alzò, ma rimase chinato in segno di rispetto.


“Long Xi è andata in un posto lontano chiamato regno dell’Abisso dei Qilin stavolta. Ha usato una fazione che si chiama Alleanza della Venerazione del Drago per entrare nel regno Divino dei Qilin. Sfortunatamente, proprio durante il primo giorno, il regno è collassato ed è riuscita a scappare in tempo. Le ferite che ha ricevuto probabilmente sono state causate dalla turbolenza spaziale che ha causato il collasso.”


“Il regno dell’Abisso dei Qilin… il regno dell’Abisso dei Qilin.” Mormorò l’antica voce per poi chiedere: “Cos’ha detto quando sei andato a trovarla prima?”


Long Chixin rispose: “Ha detto di aver ottenuto l’Orchidea Spirituale dell’Osso del Qilin, il tesoro dell’elemento terra.”


“...”


Il signore dei draghi rimase in silenzio per molto tempo, così a lungo che Long Chixin non poté che chiedere: “Signore dei draghi, perché… la preoccupa così tanto questa questione?”


Risuonò un lungo sospiro nella sala.


“Il regno dell’Abisso dei Qilin può essere una erra di confine, ma è il posto con la più ricca quantità di elemento della terra. Perciò, solo lì si può trovare un cosiddetto tesoro spirituale della terra. Ho scelto l’Orchidea Spirituale dell’Osso del Qilin perché è apparsa solo una volta nella storia del regno ed ero sicuro che non sarebbe mai più apparsa. E pensare che…”


“È davvero destino?”


Long Chixin alzò gli occhi con stupore: “Cosa sta dicendo, signore dei draghi? No… che… i cinque tesori spirituali di cui sta parlando siano…”


“Esatto. I cosiddetti cinque tesori spirituali… sono una menzogna.” Il signore dei draghi alla fine rivelò la verità.


“Cos…” Long Chixin sembrava sbalordito.


Il signore dei draghi spiegò: “La polvere abissale non sta solo divorando le nostre vite, ma anche il nostro talento. Il declino di ogni generazione è ovvio, e Wangchu… sigh.”


Bastava questo sospiro per fare capire quanto fosse deluso.


“La comparsa di Long Xi è stato un miracolo e rappresentavano una grande speranza. Nelle ultime decadi, mi sono chiesto più di una volta cosa sarebbe potuto accadere se l’avessimo scelta come nostro successore…”


“Inaccettabile!” Long Chixin esclamò con shock prima che il signore dei draghi potesse finire di parlare. “Non importa quanto è talentuosa Long Xi, è comunque un’estranea. Non solo, è per metà drago e le manca la capacità di assumere la forma di un drago. Come possiamo essere guidati da una persona solo per metà drago?”


“Capisco molto bene le tue preoccupazioni.” Rispose il signore dei draghi: “Per questo ho pensato che usare la sua essenza di sangue per aiutare Wangchu fosse la scelta migliore. In effetti, Wangchu ha fatto dei progressi miracolosi.”


“Tuttavia non ho bisogno di dirti che tipo di persona è Long Xi.”


“È come se la sua indifferenza fosse impressa nelle sue ossa. Non è disposta a diventare familiare con nessuno, che siano vecchi o giovani, uomini o donne. Non è disposta a dire nemmeno una parola in più quando parla. Anche il nostro scambio… ha posto grande enfasi su uno scambio equivalente e nessun conto in sospeso.”


Naturalmente Long Chixin conosceva il temperamento di Long Xi. “Sparisci” era il suo termine preferito.


Non desiderava avere nessun legame con i draghi. Pareva che ci fosse un profondo trauma irrecuperabile dietro il suo rifiuto estremo.


“Ha continuato a scambiare la sua essenza di sangue per ricevere protezione, ma sta comunque crescendo più velocemente di quanto abbia diritto di fare. La maggior parte delle persone non raggiungerebbero mai lo stadio Divine Extinction, non importa quanto lavorano sodo, eppure a lei mancano solo pochi anni dal poterlo fare nelle sue attuali condizioni…”


“Quando diventerà abbastanza forte da proteggersi da sola, non darà più essenza di sangue a Wangchu. Dato che è uno scambio equivalente, non ho motivo per trattenerla. Se l’avessi costretta a rimanere, avrebbe scelto sicuramente di uccidere più persone possibile prima di morire e di suicidarsi.”


“Una volta che ho saputo della sua unica ossessione, mi sono inventato una storia riguardo ai cinque tesori spirituali. Le ho detto che i cinque tesori spirituali, combinati con i miei poteri draconici, sarebbero stati sufficienti a risvegliare l’anima in quella spada.”


“La mia condizione per sacrificare la mia energia è che continuasse a rimanere tra noi e pagasse il suo ‘tributo’ a Wangchu finché non avesse trovato i cinque tesori spirituali.”


La voce del signore dei draghi diventava sempre più debole con il passare del tempo. Era senza dubbio l’azione più ignobile che avesse mai commesso in tutta la sua vita, eppure aveva dovuto farlo per il futuro dei draghi.”


“Per convincerla che stessi dicendo la verità, mi sono assicurato che fossero tutti veri tesori apparsi almeno una volta nelle note storiche. Ma naturalmente, ho anche selezionato tesori che sono apparsi solo una o due volte. Dovrebbe essere quasi impossibile per lei ottenere anche solo uno dei tesori, eppure… ne ha trovati quattro in pochi decenni."


Non c’era da meravigliarsi che si fosse lamentato del destino.


Nessuna antica nota nell’Abisso menzionava i “Cinque Tesori Spirituali”, ma il signore dei draghi aveva quasi un milione di anni. Aveva senso che le sue conoscenze e le sue esperienze sarebbero state di gran lunga superiori ad ogni nota nell’Abisso.


Inoltre, era un signore dei draghi, un’esistenza suprema seconda solo alla Terra Pura e ai sette regni divini. Perché si sarebbe inventato una menzogna così spregevole per ingannare un membro della giovane generazione?


Figuriamoci Long Xi, tutti credevano fermamente che stesse dicendo la verità.


Long Chixin abbassò la testa come se sentisse un forte peso. Le sue labbra stavano tremando per lo shock.


Non poteva credere… non poteva credere che il signore dei draghi avrebbe… Ma quando ripensò al talento e ai progressi di Long Wangchu passati e al futuro dei draghi ancestrali, poté solo sospirare con impotenza.


“Signore dei draghi, mi sta dicendo questo oggi perché…”


“Esatto.” Il signore dei draghi disse con lentezza e solennità: “Long Xi non deve trovare l’ultimo tesoro spirituale… almeno non finché Wangchu non avrà raggiunto lo stadio Divine Extinction.”


A questo punto non avevano altre alternative.


Long Chixin annuì con significato: “Capisco. Continuerò ad eseguire i miei doveri.”


Esitò per un momento per poi chiedere: “SIgnore dei draghi, se può soddisfare la mia curiosità, è… davvero impossibile risvegliare l’anima della spada che ossessiona Long Xi?”


Un lungo silenzio dopo e il signore dei draghi scelse di rispondere con sincerità: “Ho sondato quella barriera con la mia coscienza diverse volte e il risultato è sempre stato lo stesso.”


“Quella spada è antica, ma è perfettamente ordinaria… ed è una spada… morta.”


“Non ha un’anima. È impossibile che una spada ordinaria possa dare alla luce ad un’anima, no?”


“Ma…”


“Forse non riesce ad accettare la verità…. O forse c’è davvero un’anima dormiente che solo lei può percepire.” “Ma è la sua unica ossessione. Posso perfino dirti che è il solo motivo per cui è ancora viva. Se la perdesse, allora nulla in questo mondo potrebbe impedirle di lasciarsi dietro tutto.”


Long Chixin annuì: “Capisco. La ringrazio per avermelo detto, signore dei draghi. Giuro che nessun altro lo saprà.”


“Puoi andare ora… Mi imbarazza dirlo, ma dovresti sapere quanto è importante questa questione.”


“Sì, signore dei draghi!”


Long Chixin porse i suoi rispetti con solennità per poi andarsene. Tuttavia all’improvviso si fermò e fece un’altra domanda: “Signore dei draghi, Long Xi è una donna intelligente e diffidente. Quante possibilità ci sono che sapesse già fin dall’inizio che era una menzogna?”


Il signore dei draghi rispose: “Anche se una persona è consapevole di essere in una situazione disperata, non può che nutrire delle speranze, non è vero?”


“Sono stato io ad aver sfruttato la sua ossessione, ma… non deve condurre al caso peggiore.”


“...Capisco, signore dei draghi.” Long Chixin gli porse i suoi saluti un’ultima volta per poi congedarsi.


La sala divina del Drago Ancestrale ritornò silenziosa.


Molto tempo dopo, riecheggiò un cupo sospiro.


“Sarei morto senza rimpianti se fossi stata la mia discendente, Long Xi.”


Aveva pensato di adottare Long Xi diverse volte in passato, ma ogni volta lei aveva rifiutato senza mostrare la minima esitazione.
                                
                                



