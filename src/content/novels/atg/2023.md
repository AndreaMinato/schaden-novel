---
title: Capitolo 2023 - Nebbia di Mistero
pubDate: 2025-03-10T08:57:10.540Z
tags:
    - atg
---


<em>Capitolo sponsorizzato, ringraziamo Federico!
3 capitoli in coda (3 Federico), 0/10
-Schadenfreude</em>


“Capisco.” Rispose Yun Che. Cosa poteva dire quando Ni Xuan era così determinato a seppellire quella parte del suo passato?


Fu in quel momento che un puro profilo bianco si manifestò vicino a Yun Che. Chiese con voce eterea: “Perché… hai questo aspetto, Ni Xuan?”


Ni Xuan si girò e fissò la figura bianca. Molto tempo dopo, mormorò con shock e incredulità: “Li… Suo?”


“Esisti ancora?”


Li Suo rispose: “Sì, ma non sono più come prima. Tanto per iniziare, il novanta per cento dei miei ricordi sono confusi o inesistenti. Comunque… sono certa che non era questo il tuo aspetto.”


“Ahah,” Ni Xuan ridacchiò. “Le Miriadi di Tribolazioni è un veleno inimmaginabile. Perfino un Dio della Creazione come me è stato ridotto in queste condizioni.”


“Sinceramente non mi aspettavo di rivederti. Rimpiango di averti mostrato senza volerlo il mio lato sgradevole e…” Ni Xuan sospirò: “Ho promesso a Jie Yuan che non ti avrei mai più rivisto, ma ho infranto quella promessa quando ti ho affidato Jie’er. Oggi è la seconda volta che non mantengo la parola.”


Jie’er?


Ci volle un momento per Yun Che per capire che si stava riferendo a sua figlia, la ragazza che era stata divisa in Hong’er e You’er, Ni Jie.


Li Suo scomparì lentamente. Solo la sua voce rimase mentre rispondeva: “I miei ricordi sono effimeri come le nuvole. Non riesco a ricordarmi di questa questione, mi scuso sinceramente.”


Ni Xuan scosse la testa sorridendo. Provò rimorso per aver infranto la sua promessa con Jie Yuan, ma era ugualmente contento di rivedere una vecchia amica che pensava fosse perita da tempo. “Sono passati milioni di anni e il mondo è cambiato completamente. Puoi non essere la Dea della Creazione della Vita di un tempo, ma sei quasi identica alla Li Suo che ricordo.”


“Ora che ci penso, Mo E e io ci sbagliavamo. Non avremmo mai dovuto provare a corteggiare una persona così pura e sacra come te. Eri, e sei ancora, la stella intoccabile che fluttua sopra il mondo mortale.”


Yun Che: “...” <em>Era davvero così pura e sacra? Perché ho la sensazione che sia solo… ingenua?</em>


“Lasciamoci alle spalle il passato.” Li Suo rispose: “Ero senza direzione quando mi sono svegliata da un lungo sonno profondo, ma poco dopo ho trovato un nuovo motivo per esistere. Credo di essere molto, molto più fortunata di te.”


“È meraviglioso sentirtelo dire.” Ni Xuan rispose con un sorriso gentile. “Sono fortunato ad avere un’amica come te. È un peccato che sia già morto e che non possa più ripagare il favore che ti devo.”


Li Suo toccò Yun Che con la sua percezione divina. “È il motivo per cui esisto adesso. Dato che se il suo benefattore, il favore che gli hai mostrato si riflette su di me. Perciò non devi sentire nessun rimpianto.”


“...” Yun Che non la conosceva da molto tempo, ma aveva capito che era un tipo sincero. Implicazioni o sottigliezza non esistevano nel suo dizionario. Anche così, sentì l’impulso di scappare quando lei disse la frase: “È il motivo per cui esisto adesso.”


Grazie al cielo Ni Xuan era solo un debole frammento spirituale e aveva rinunciato a Li Suo molto tempo fa. Altrimenti, il Dio Malvagio sarebbe stato tentato di picchiare il suo successore, non importava quanto fosse benevolente e temperato.


Dopotutto, Ni Xuan aveva trascorso milioni e milioni di anni a cercare di corteggiare Li Suo, senza ottenere risultati, e adesso stava dicendo che un mortale era il suo motivo per continuare ad esistere…


Come previsto, nelle sue Vene Misteriose aleggiò un silenzio preoccupante. Yun Che ebbe perfino la sensazione che Ni Xuan lo stesse esaminando con occhio critico.


Poi il Dio Malvagio gli fece la domanda che temeva di più: “Perché hai…”


Si fermò prima di finire la domanda però. “Non importa. Questo mondo non ha più niente a che fare con me. Semmai dovrei essere contento che tu abbia trovato un nuovo motivo per esistere.”


“Un motivo…” Sussurrò piano tra sé e sé: “E pensare che ho passato la maggior parte della mia vita senza sapere che era un lusso avere un motivo. Valeva lo stesso per Mo E…”


<em>…Cosa diavolo aveva sperimentato Ni Xuan per aver detto una cosa del genere?


Era così stanco da non poter trovare una ragione per continuare ad esistere?


…?


Aspetta un secondo. Valeva lo stesso… per Mo E?


Sta dicendo che Mo E, l’Impertore Divino Heaven Punishin… non poteva trovare un motivo per continuare ad esistere nemmeno lui?


Il Dio della Creazione… è morto di depressione?!


Che diavolo era accaduto allora… Cosa diavolo era accaduto allora?!


Ni Xuan poteva perire da un momento all’altro… Il passato è davvero destinato a rimanere sepolto per l’eternità?</em>


Era un po’ fuori luogo, ma Yun Che non poteva permettersi di lasciare che due Dei della Creazione continuassero a chiacchierare.


Interruppe: “Signor Ni Xuan, ho trovato l’iscrizione che ha lasciato nel Regno degli Dei. il motivo per cui ha gettato un seme nell’Abisso era perché temeva che le Vene Misteriose del Dio Malvagio avrebbero permesso ad un mortale di trascendere i limiti dell’attuale universo e potenzialmente distruggerlo un’altra volta.”


“Tuttavia, ora sono sicuro che aveva un altro obiettivo. Aveva intenzione di iniettare una parte della sua anima nel seme, un oggetto che non poteva essere estinto da nessun potere, così da poter individuare le anomalie dell’Abisso.”


“Hai indovinato.” Ni Xuan annuì con approvazione. “Ancora prima che gli dei e i diavoli entrassero in conflitto, avevo già notato che c’era qualcosa di strano nell’Abisso. Tuttavia non ci ho prestato attenzione pensando che fosse solo per via del numero sempre maggiore di dei peccatori che venivano scagliati nell’Abisso.”


<em>Lo sapevo</em>, pensò Yun Che.


“Volevo balzare nell’Abisso e indagare personalmente, ma alla fine mi sono tirato indietro perché non avevo ancora raggiunto i miei obiettivi.”


Gli obiettivi di Ni Xuan era lasciare la sua eredità e impedire a Jie Yuan di iniziare un massacro una volta che fosse tornata nel Caos Primordiale. Non poteva rischiare sapendo cosa c’era in gioco.


“Come hai detto, ho iniettato parte della mia anima nel seme e l’ho gettato nell’Abisso.”


“Pensando che il mio seme sarebbe sopravvissuto alla caduta, il mio frammento spirituale sarebbe dovuto sopravvivere e capire la situazione. Ma naturalmente non potevo trasmettere ciò che ho saputo dall’altra parte visto che la mia connessione con la mia anima principale è stata troncata.”


Considerando quanto era debole questo frammento, Yun Che temeva che avesse passato la maggior parte del suo tempo dormendo profondamente. Anche così, doveva aver saputo molti segreti preziosi.


Secondo Mo Beichen, nessuno sapeva quale fosse il vero nome del Monarca Abissale. Lo conoscevano solo come Monarca Abissale.


Sembrava che il suo nome originale fosse un qualche tipo di terribile tabù.


Non importava chi fosse, doveva essere un dio o un diavolo dell’antica era. In effetti, Chi Wuyao aveva ipotizzato che fosse un diavolo superiore che usava l’artefatto spaziale più potente della sua razza.


Il primo dio dei Qilin e il suo successore avevano conservato il seme della terra fino all’arrivo di Yun Che, ed entrambi i Qilin Divini un tempo erano stati in rapporti stretti con il Monarca Abissale.


Non c’era nessuno nell’Abisso che conoscesse il vero Monarca Abissale, ma Ni Xuan era un Dio della Creazione. Non importava quanto fosse potente il Monarca Abissale, non avrebbe mai potuto essere superiore al Dio Malvagio. Perciò, anche un frammento spirituale avrebbe dovuto identificare facilmente quell’uomo.


Yun Che chiese direttamente: “Sa chi è la persona che ha fondato l’Abisso, il Monarca Abissale, signore?”


Se lo stava immaginando? Per un istante, Yun Che ebbe la sensazione che si fossero formate lacrime negli occhi di Ni Xuan.


Pochi secondi dopo, Ni Xuan alla fine rispose: “Sono il motivo per cui il mondo è così. È tutta colpa mia.”


“...??” Le pupille di Yun Che si dilatarono un po’. “Non… non capisco cosa sta dicendo, signor Ni Xuan.”


Non riusciva a capire una sola parola.


“...” Ni Xuan non aggiunse altro. Si limitò a chiudere gli occhi come se stesse facendo del suo meglio per dimenticare il suo passato doloroso.


Quando Yun Che aveva riconosciuto il frammento spirituale, aveva pensato sicuramente che la maggior parte dei suoi dubbi sarebbero stati risolti.


Non si sarebbe mai immaginato che sarebbe solo diventato più confuso.


<em>Non credo che mi risponderà anche se insistessi…</em>


Fu in quel momento che Ni Xuan alla fine disse: “Fermalo. Devi fermarlo ad ogni costo.”


Il tono della sua voce era in parte triste e per lo più determinato. “Ogni colpa e tragedia deve finire in quest’era. Puoi farcela. Solo tu puoi farlo.”


“Se hai bisogno di motivazioni, trattalo come un modo per ripagare il mio favore.”


Yun Che non aveva idea di cosa stesse parlando, figuriamoci l’identità del Monarca Abissale. Tuttavia guardò comunque Ni Xuan negli occhi e annuì con convinzione: “È il motivo per cui sono venuto nell’Abisso. Ha la mia parola che ci riuscirò… e non è che abbia un’altra opzione.”


“...Bene.” Ni Xuan alzò lo sguardo e poi richiuse gli occhi. “Se puoi davvero porre fine a tutto in quest’era, allora almeno… non risulterà nel peggiore risultato possibile.”


“Sei ancora giovane, mentre lui ha da tempo superato il fiore degli anni. Questo tuo viaggio è destinato ad essere lungo e arduo.”


“So che la tua determinazione e il tuo fato sono forti dato che sei riuscito a riunire i miei semi, ma assicurati di non avvicinarti a lui troppo presto… dopotutto sarebbe molto facile per lui riconoscere la tua, o meglio, la mia aura.”


“...!” Le pupille di Yun Che tremarono un po’.


<em>Cosa… significa?</em>


Non poteva chiederglielo però, poté solo dire: “La ringrazio per il consiglio. Non lo farò.”


Ni Xuan disse lentamente: “Chi era in passato non importa più e francamente… non ho il diritto di parlarne. Tutto ciò che devi sapere è che è un ragazzo perso che sta annegando nella sua ossessione. Dev’essere fermato. Dev’essere salvato.”


“Lascio a te questo peso.”


“E ora… il mio tempo è scaduto.”


La sua voce si indebolì e il suo profilo iniziò a diventare sfocato.


“Aspetti!” Yun Che si destò dai suoi pensieri confusi e lo chiamò frettolosamente: “Non se ne vada ancora, signor Ni Xuan!”


Allo stesso tempo, evocò le immagini spirituali di Hong’er e di You’er al suo fianco.


I loro corpi e i loro volti erano perfettamente identici. L’unica differenza era il colore dei loro occhi e dei loro capelli, e le aure dei loro spiriti.


Ni Xuan si irrigidì. Il suo profilo stava ancora scomparendo, ma il suo sguardo era fisso sulle due ragazze, senza distoglierlo da loro nemmeno per un istante.


Hong’er esaminò il mondo curioso attorno a lei per poi chiedere: “Cos’è questo strano mondo… e chi è questo strano vecchio?”


La reazione di You’er fu completamente opposta. Sembrava sbalordita e confusa quanto Ni Xuan. L’impressione che aveva di lui era rimasta così impressa nel profondo della sua anima che disse:




“Pa… dre…”


“Uh???” Hong’er girò di 180° e fissò You’er.


“...”


Ni Xuan stava tremando. Se un’anima avesse potuto versare lacrime, l’avrebbe fatto adesso.


“Hong’er.” Yun Che afferrò la sua mano e quella di You’er e disse con solennità: “Il suo nome è Ni Xuan ed è tuo padre. Il tuo vero padre.”


“Davvero?” L’espressione di Hong’er divenne seria per un momento. Poi sorrise e salutò Ni Xuan: “Ciao padre! Sono Hong’er. Sia la sorella Shen Xi che la sorellona bianca mi hanno detto che un tempo avevo uno strano nome, Wanhu… Mi hai chiamato così perché sono golosa?”


“...” Ni Xuan stava ancora fissando lei e You’er, tremando incontrollabilmente. Non riusciva ancora a parlare.


“Così ho davvero un padre e una madre.” Hong’er sorrise contenta. “E io che pensavo che il ma…. Mm! Mmm! Mmmmmmmmmm!”


Un certo maestro che si era preparato le tappò subito la bocca e disse con un’espressione seria: “So che ti manca tua madre, ma ora non è il momento. Ora andate da vostro padre.”


Mentre Yun Che stava spingendo Hong’er da Ni Xuan. You’er si era già avvicinata fluttuando. Sporse le mani e cercò di toccare il viso di suo padre con le sue dita delicata, ma poté solo causare un’increspatura nella sua immagine che stava scomparendo.


Lacrime traslucide iniziarono a scorrere per le sue guance bianche quanto il latte, una dopo l’altra. Per un po’ non riuscì a fermarsi.


Allora, dopo che suo padre l’aveva fatta entrare in quel mondo cupo e solitario, non aveva avuto altro che un prato di fiori infernali Udumbara a tenerle compagnia.


Era andato a trovarla molte volte dopo. Durante la sua ultima visita, le aveva dato una stella nera come la pece, le aveva detto molte, molte cose e… non era più tornato.


Ni Xuan alzò lentamente le mani tremanti per asciugare le lacrime di sua figlia, ma… poté solo rimanere a guardare mentre i gioielli più brillanti del mondo scivolarono attraverso il suo palmo nel modo più crudele.




“Padre!” Hong’er alla fine volò da lui e lo esaminò da vicino. I suoi occhi erano pieni di curiosità: “Perché hai i capelli e la barba così lunghi?”


“La sorella He Ling mi ha detto che un padre e una madre sono le persone più care che si possono avere, ma mia madre è scappata via mentre non guardavo.”


“Non scapperai via anche tu, vero padre? Mi darai da mangiare molte cose deliziose in futuro?”


Yun Che distolse lo sguardo e sospirò silenziosamente. Era chiaro che la comprensione di Hong’er del concetto di “padre” e “madre” era molto diversa da quella di una persona normale, ma per quanto fosse differente, il desiderio di ricevere l’amore di una famiglia esisteva in ogni creatura vivente. Non c’era nulla al mondo che potesse davvero troncare questo legame. Né lo spazio, né il tempo, nulla.


Ni Xuan gettò un’occhiata alle due per poi sussurrare: “Non… non merito… di essere vostro padre. Vi ho portato in questo mondo… ma sono stato anche la persona ad avervi spinto nell’abisso…”


“Eh? L’Abisso? Mannò! È stato il maestro a saltare giù da solo. Non sei stato tu a spingerci quaggiù!” Corresse Hong’er.


“~!@#￥%” Yun Che fece un gesto imbarazzato. Nonostante i suoi sforzi, la ragazza aveva detto quella parola terrificante. Fortunatamente, l’anima di Ni Xuan si era già ridotta a foschia e sembrò non aver sentito l’appellativo con cui Hong’er si era rivolta a lui.


Al suo ultimo respiro, Ni Xuan offrì alle sue figlie il suo ultimo briciolo d’amore: “Quando questa colpa finalmente finirà… qualcuno si prenderà cura di voi per conto mio e di vostra madre… vi mostrerà quanto è splendido il mondo… e vi darà tutto ciò che non ho potuto darvi per via del mio fallimento…”


Yun Che annuì solennemente e dichiarò: “Sarà fatto, signor Dio Malvagio!”


“Per quanto riguarda vostro padre e vostra madre… sentitevi liberi di ricordarci o dimenticarci… tutto ciò che vi chiedo… è di essere felici… per sempre…”


L’immagine di Ni Xuan alla fine si disperse in innumerevoli stelle. Gli astri volarono verso Yun Che e si sciolsero nel suo mare spirituale. Il Dio Malvagio gli aveva lasciato un ultimo messaggio:


“Grazie Yun Che… Così non ho più rimpianti in questa vita.”


Yun Che chiuse gli occhi e sospirò con tristezza.


<em>Come può ringraziarmi? Ciò che ho fatto per lei è così insignificante in confronto al favore che mi ha mostrato…</em>


“Eh? È scomparso? Dev’essere sgattaiolato via proprio come mia madre… perché stai piangendo, You’er? Puoi smettere di piangere? Vederti piangere intristisce anche me… Oh no, voglio davvero piangere adesso… Uu… all’improvviso mi sento così triste… uu…. Uwaaaaaaaaaaaah!”


Yun Che si avvicinò e abbracciò sia Hong’er che You’er, consolandole gentilmente. Fu in quel momento che le stelle che erano volate nel suo mare spirituale si espansero rivelando una scena di un passato molto distante…
                                


                                



