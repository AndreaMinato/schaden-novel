---
title: Capitolo 2024 - Ricordi di un Dio della Creazione
pubDate: 2025-03-10T08:57:10.540Z
tags:
    - atg
---


<em>Capitolo sponsorizzato, ringraziamo Federico!
2 capitoli in coda (2 Federico), 0/10
-Schadenfreude</em>


Le montagne erano sconfinate e il mare di nuvole si estendeva all’orizzonte. Sembrava una scena paradisiaca.


Un uomo vestito di bianco stava sulla cima di una montagna che svettava perfino oltre le nubi. Teneva le mani dietro la schiena e i suoi lunghi capelli svolazzavano liberamente al vento. Sembrava raffinato e di bell’aspetto. La terra e le altre creature viventi stavano sotto i suoi piedi.


Era solo fermo sul posto, eppure le nuvole si stavano radunando automaticamente sotto di lui. Anche gli elementi e l’energia attorno si stavano accumulando vicino, riluttanti ad andarsene.


Una raffica di vento soffiò dietro di lui e risuonarono subito le grida entusiaste di un giovane: “Signor Ni Xuan! Fiuu… finalmente l’ho trovata.”


L’uomo vestito di bianco sorrise e si girò. In quel momento, il vento si fermò, le nuvole si gelarono e la luce si offuscò. Sembrava l’incarnazione dell’uomo più bello al mondo e la fantasia assoluta di qualsiasi donna. La sua pelle era perfettamente liscia, le sue sopracciglia sembravano taglienti e dritte, i suoi occhi scintillavano come stelle e i suoi lineamenti erano raffinati.


Un aspetto così perfetto normalmente avrebbe destato repulsione in una persona, ma era ammorbidito dalla giusta quantità di spensieratezza, malizia e calore. Il suo sguardo era particolarmente incantevole.


Era Ni Xuan, il Dio della Creazione degli Elementi. Riconosciuto sia dagli dei che dai diavoli, era anche l’uomo più bello nell’intero universo. Era la controparte maschile della donna più splendida nel Caos Primordiale, Li Suo.


Chiese con un sorriso che assomigliava a vento immortale che passava per le nubi più alte: “A giudicare da quanto sei entusiasta, che sia…”


Il giovane annuì ripetutamente. Il suo viso era nascosto da questo punto di vista, ma chiunque poteva capire quanto era entusiasta il giovane dal suo linguaggio del corpo: “Mio padre ha accettato! Ha accettato che lei possa diventare il mio maestro e che possa coltivare accanto a lei per i prossimi mille anni a venire!”


Poi si inginocchiò e dichiarò con solennità: “Il discepolo Mo Su porge i suoi rispetti al suo ma-”


“Aspetta!”


Ni Xuan non si mosse, ma un’energia invisibile sigillò la bocca del giovane e lo fece rialzare. “Tuo padre può avere accettato, ma io non l’ho fatto.”


Il giovane si irrigidì per un secondo per poi chiedere preoccupato: “Il suo discepolo… emh, intendo dire, ho fatto qualcosa di sbagliato signore? Se è così, per favore me lo dica. Prometto di correggere i miei errori e di migliorare.”


Ni Xuan scosse la testa sorridendo, esasperato: “Guardati, uno così meticoloso con le regole che non teme nulla di più che fallire. Sigh.”


“Ma prima di parlare di questo, devo dire che sono sorpreso che quel vecchio brontolone testardo avrebbe accettato di lasciare che diventassi mio discepolo.” Continuò Ni Xuan: “I tuoi recenti progressi… sono stati così scarsi che non poteva più sopportare di vederti?”


L’ipotesi di Ni Xuan fu diretta e dolorosa. Il giovane chinò la testa con vergogna e mormorò: “Sì… sono rimasto bloccato alla settantatreesima delle novantanove Spade della Distruzione Celeste per 320 anni, e ha detto che non sarei mai riuscito a padroneggiare l’arte della spada Heaven Punishing di questo passo.”


Ni Xuan rise fragorosamente: “Sembra proprio qualcosa che direbbe quel vecchio brontolone testardo! Tutti nell’universo sanno quanto sei talentuoso. Si può dire che nessuno tra gli dei e le miriadi di razze possa competere con te.”


“È ovvio che quel vecchio brontolone sia solo un pessimo insegnante, ma non lo ammetterà mai. Il suo stile di insegnamento trasformerebbe il migliore genio in un blocco di legno che non oserebbe fare mai esperimenti.”


“Il fatto che tu sia riuscito a padroneggiare le prime settantadue spade nonostante le tue braccia, le tue gambe e la tua anima siano stati legati è una dimostrazione di quanto tu sia talentuoso.”


Il giovane alzò gli occhi contento: “Mio padre non mi ha mai lodato così. Ha sempre detto che…”


“Sei straordinariamente privo di talento? Pigro? Distratto? Troppo cauto?” Ni Xuan fece battute spensierate.


Il giovane sembrava sorpreso e impressionato: “È proprio l’uomo che conosce di più mio padre, signor Ni Xuan. Sono tutti termini che ha usato prima.”


“È perché quel vecchio brontolone testardo non può inventarsi nulla di nuovo.” Ni Xuan sbuffò con sdegno: “Lo giuro, anche le sue scoregge hanno lo stesso odore dopo milioni di anni.”


Ni Xuan parlava in modo volgare nonostante il suo viso impossibilmente bello. Perfino il giovane era pieno di ammirazione e riverenza nei confronti di Ni Xuan anche se stava insultando direttamente suo padre. Era perché Ni Xuan era l’unico nell’universo che osava criticarlo così.


Ogni volta che parlava con Ni Xuan, aveva la sensazione di trovarsi in un mondo completamente diverso, un mondo dove non aveva bisogno di reprimersi, preoccuparsi del minimo errore e di dubitare di sé stesso, un mondo dove non doveva preoccuparsi se la sua andatura e la sua espressione fossero corrette, o il suo respiro fosse calmo.


“In effetti, tuo padre sa molto bene di essere un pessimo insegnante, ma non può abbassarsi a chiedermelo di persona. Per questo ha finto di essere furioso e deluso di te quando hai chiesto di diventare mio discepolo. Probabilmente ha gridato: ‘Sparisci! Potrò avere un po’ di quiete finalmente!’ quando ti ha cacciato via di casa, vero?”


Il giovane strabuzzò gli occhi e rimase a bocca aperta. “Il tono e le parole che ha usato… sono esattamente uguali a quelli di mio padre…”


Ni Xuan rispose in modo pratico: “In questo mondo, non c’è nulla di più facile che capire quel vecchio brontolone ostinato di tuo padre.”


“Mo Su,” si rivolse al giovane per nome, “se diventerai mio discepolo, ti garantisco che padroneggerai le Spade della Distruzione Celeste in appena mille anni.”


Il giovane alzò gli occhi con incredulità: “M… Mille anni?”


Le sopracciglia di Ni Xuan ondeggiarono. “Cosa? Tuo padre non ti ha detto che mi ci sono voluti solo quattro secoli per padroneggiare le Spade della Distruzione Celeste?”


Il giovane scosse la testa: “Mio padre non l’ha mai menzionato, ma i Servitori della Spada del Brahma Celeste me ne hanno parlato. Quando l’ho detto a mio padre, ha grugnito senza dire una parola e non ho più osato chiederglielo. E pensare che era vero!”


Ni Xuan disse: “Quando tuo padre ha creato le Novantanove Spade della Distruzione Celeste, ha dichiarato che era l’arte della spada più potente al mondo tra le arti della spada Heaven Punishing, e che perfino io avrei avuto bisogno di un millennio di allenamento prima di padroneggiarne le basi. Così ho fatto una scommessa con lui e ho detto che ci sarei riuscito in meno di mille anni.”


“Come già sai, ce l’ho fatta in soli quattro secoli. È un peccato che non eri ancora nato allora, altrimenti avresti potuto vedere come si è incupito con i tuoi occhi. È stato proprio uno spettacolo miracoloso.”


“Lei è… incredibile, signore.” L’ammirazione del giovane nei confronti di Ni Xuan aumentò. “E qual era la posta in gioco della scommessa?”


“Era semplice. Chi ha perso avrebbe dovuto un favore al vincitore.” Ni Xuan ridacchiò: “Come sai, un favore può essere insignificante come un granello di polvere o enorme quanto la volta celeste. Sfortunatamente per tuo padre, era così sicuro della sua invenzione che ha accettato la scommessa senza pensarci due volte.”


“Così ha già usato il suo favore, signore?” Chiese con curiosità il giovane. Dopotutto, non c’era quasi nessuno nell’universo che potesse turbare suo padre, e Ni Xuan era una di queste rare persone.


“No, non ho ancora usato quel favore.” Il sorriso di Ni Xuan divenne un po’ malizioso: “Non mi viene proprio in mente cosa fargli fare, così ho pensato di poterlo lasciare in sospeso come la lama di una ghigliottina. Tuo padre dà valore alle promesse quanto alla sua vita, così da allora non è più riuscito a guardarmi a testa alta. È la cosa più soddisfacente a dir poco.”


Colto dall’ammirazione, il giovane si inginocchiò di nuovo e disse: “
È il mio più grande desiderio poter diventare suo discepolo, signore, sarebbe anche il mio più grande onore. Prometto che mi impegnerò sempre duramente e farò di tutto per non deludere lei e mio padre.”


“Cielo, è la tua passione inginocchiarti?” Ni Xuan scosse la testa e fece rialzare Mo Su con uno schiocco di dita. “Ti permetterò di accompagnarmi per i prossimi mille anni ad una condizione: devi liberarti dalla gabbia delle regole e delle norme che tuo padre ti ha imposto.”


“Ma naturalmente!” Il giovane annuì con convinzione: “Dato che diventerò suo discepolo, è solo naturale che segua i suoi insegnamenti.”


“Molto bene.” Ni Xuan annuì. “In tal caso, il mio primo ordine è di smetterla di trattarmi come il tuo maestro o un membro della generazione più grande. Rivolgiti a me come ‘fratellone’.”


“Co… uh? A-a-a-assolutamente no!” Il giovane non poteva essere più scioccato di così. “Come potrei…”


“Potresti cosa? È solo la tua prima istruzione e già vuoi disubbidire?” Ni Xuan strinse gli occhi.


“N-no, naturalmente no!” Il giovane scosse la testa nel panico mentre balbettava: “M-ma c’è una gerarchia tra le generazioni ed esiste per un motivo, senza menzionare che è il membro della generazione più grande che rispetto di più. Come potrei rivolgermi a lei in modo così scortese?”


“Gerarchia ‘sto ca**o. Vabbè, se non puoi nemmeno liberarti da questi vincoli, come potresti migliorare grazie ai miei insegnamenti?” Ni Xuan si voltò e disse con tono deluso: “Puoi andare.


Il giovane fu subito colto dal terrore. Disse frettolosamente: “Aspetti, signore! La… la ascolterò. Io… io…”


Tutto ciò che doveva fare era dire “fratellone, eppure il giovane aveva la sensazione che sarebbe stato più facile sorreggere l’intero mondo con la sua schiena. Era perché era stato indottrinato sottolineando l’importanza dell’educazione, dell’etichetta, delle regole, delle tradizioni e altro ancora per tutta la sua vita. Dire parole all’apparenza innocue sarebbe stato un cambiamento radicale per lui.


Ni Xuan non gli diede l’opportunità di esitare. La sua figura si trasformò in un puntino all’istante.


“Ah! Aspetti!” Il giovane barcollò un po’ prima di riprendersi. Mentre inseguiva con tutte le sue forze Ni Xuan, radunò quasi tutta la sua determinazione e si forzò a dire: “F… fratellone!”


Ni Xuan si fermò immediatamente e si voltò con un sorriso: “Ora ci siamo. Fallo di nuovo.”


Il giovane non poté rispondere immediatamente. Rimase fermo sul posto con la sensazione che il mondo si fosse ribaltato. Quando aveva detto quella parola che violava ogni norma e praticamente stava tradendo il mondo in cui era vissuto fino a quel punto, aveva la sensazione che qualcosa stesse scoppiando fuori dal suo cranio e nell’ampio mondo attorno a lui. Aveva la sensazione di essere balzato fuori da un qualche tipo di piccolo pianeta invisibile.


“F… fratellone.”


La sua espressione e il suo tono erano rigidi come prima, ma era molto più facile dirlo rispetto alla prima volta.


“Ahahahah!” Ni Xuan rise energicamente e gli mise un braccio sulle spalle: “Ora ci siamo! A partire da oggi, esploreremo il mondo insieme e ci tratteremo come fratelli senza avere segreti tra di noi! È molto meglio che essere vincolati dalla gerarchia tra generazioni, dal rapporto maestro e discepolo, non credi?”


Ancora stordito, il giovane annuì stupidamente: “Ha ragione, signore.”


“...Come mi hai appena chiamato?”


“Fratellone! Fratellone Ni Xuan!” Il giovane si corresse con la velocità della luce e la sua pronuncia sembrava molto più fluida rispetto a prima.


“Bene, ricordati di rivolgerti a me solo con fratellone, specialmente quando esploreremo i regni inferiori.” Ordinò con serietà Ni Xuan. “Gli umani dei regni inferiori hanno una durata della vita molto breve e la maggior parte di loro non sopravvive oltre i cento anni. Il mio fascino diminuirà drasticamente se le bellezze sentissero che ti rivolgi a me con signore.”


“Emh… perché sarebbe interessato alle creature dei regni inferiori… fratellone?”


Ni Xuan scosse la testa sorridendo, ma non gli diede spiegazioni stavolta. Gli diede una pacca sulle spalle e disse: “La propria posizione dipende dalle tue azioni e dal tuo cuore.”


“Il motivo principale per cui stai progredendo più lentamente del previsto è perché il tuo cuore è stato incatenato. Sono questi vincoli ad aver influenzato le tue capacità di brandire la spada.”


“In passato, non hai mai notato che esistevano questi vincoli. In effetti, pensavi che fossero qualcosa di assolutamente indispensabili e hai continuato a rafforzarli.”


Quando Ni Xuan notò l’espressione confusa di Mo Su, si fermò e disse: “Non importa se non capisci adesso. Sei ancora giovane e hai ancora così tanto tempo da vivere. Dato che quel vecchio brontolone testardo è stato disposto ad affidarti a me, non permetterò mai che ti trasformi in una versione più piccola di lui. Andiamo!”


Ni Xuan afferrò il giovane per il braccio e saltò giù dalle nuvole.


“Dove andiamo, fratellone?”


Stavolta c’era solo un po’ di timidezza nel suo tono.


“I regni inferiori.”


“I regni inferiori? Ma perché?”




“Ahahah! Seguimi e basta… Uh? Sei ancora vergine?”


“Mio padre ha detto che un uomo dovrebbe preservare il suo yang vit…”


“Smettila subito! Non ho bisogno di sentire le parole di quel vecchio brontolone testardo. Ti sei mai innamorato di una persona?”


“In… innamorare? Non capisco cosa sia quella parola.”


“...Cosa ne pensi dell’amore tra uomo e donna?”


“Mio padre ha detto che l’amore tra un uomo e una donna dovrebbe essere come quello che c’è tra lui e mia madre. Dovrebbero sostenersi e rispettarsi a vicenda. Dovrebbero capire il valore della riproduzione ed evitare di concedersi…”


“Questa è la caz***a più assurda che abbia mai sentito nella mia vita. Desiderava solo di poter portare il suo culo nel Divino Palazzo della Vita in passato!”


“...Emh, mio padre ha detto la stessa cosa di lei.”


“Mmh, davvero? Immagino che questo viaggio possa aspettare prima che vada a trovare tuo padre per prenderlo a calci nel culo.”


“Fratellone? Ha davvero intenzione di… aspetti! Mi scuso, fratellone Ni Xuan! Giuro che non sarò più imprudente, così… fratellone!”


“Ahahahahah!”


Ni Xuan naturalmente non cercò Mo E. Cavalcando una raffica di vento, portò il giovane in un mondo completamente diverso.


…..


“Fratellone, ho una domanda che volevo fare da molto tempo. Abbiamo esplorato molti mondi a questo punto e ti è piaciuto in particolare mostrarmi tutte le bellezze che l’universo ha da offrire. Ma perché… non sei mai entrato in intimità con nessuna di loro? Non davvero?”


“È perché il mio cuore appartiene ad un’altra, naturalmente. Se un giorno troverai una persona che può toccare il tuo cuore e la tua anima, ed entrare nei tuoi sogni, capirai che nessuna bellezza potrà nemmeno competere con lei nel momento in cui si girerà a guardarti negli occhi.”


“Stai parlando… della signora Li Suo?”


“Ahahahah! Perché stai chiedendo l’ovvio?”


“Sono passati così tanti anni, e il tuo amore per lei non è cambiato nemmeno un po’. Ma, emh, non credo che la signora Li Suo sia il tipo, sai…”


“C’è sempre speranza se non ti arrendi ed è degna della mia ossessione, non è vero? Certo, i miei sforzi non mi hanno portato a nulla fino ad oggi, ma… capirai quando incontrerai la donna dei tuoi sogni. Non lo rimpiangerai nemmeno se non riuscissi a conquistarla.”


“...L’amore tra un uomo e una donna è davvero così incredibile?”


“Non è qualcosa che si può descrivere a parole. Lo capirai quando incontrerai quella persona. Per quanto mi riguarda, non hai bisogno di sentirti dispiaciuto per me. Allora, tuo padre ha lottato con le unghie e con i denti contro di me per conquistare il suo affetto, ma alla fine ha scelto di sposare tua madre per preservare la sua eredità. Questo significa che sono l’unico rimasto in questo mondo che è degno di Li Suo, non è vero?”


“Hai ragione! Sei il solo che merita davvero la signora Li Suo! Continua a fare del tuo meglio, fratellone! La prossima volta che visiteremo il Divino Palazzo della Vita, per favore non esitare a chiedermi aiuto!”


“Ahahah! Ti accontenterò con soddisfazione! Il mondo sa che il mio amore per Li Suo è appassionato e incrollabile! Mi rifiuto di credere che fallirà a sciogliere il cuore gelato di Li Suo!”


…..


La scena si trasformò di nuovo in un mondo di montagne e nuvole, ma stavolta le nubi erano nere.


Ni Xuan era in cima ad una montagna ed era accompagnato da una donna con un vestito nero. In realtà era un sesto di metro più alta di lui.


La donna era estremamente bella, ma non era nulla in confronto al valore e all’austerità che traboccava da ogni suo lineamento.


Chiunque l’avesse guardata avrebbe immaginato che fosse l’unica regina suprema dell’intero universo.


Il suo sguardo avrebbe trascinato in un abisso di terrore chiunque.


Lo sguardo e il sorriso di Ni Xuan erano calorosi e gentili. Al contrario di prima, gli mancava completamente la grazia sovrannaturale di un Dio della Creazione. Lo si poteva quasi scambiare per un giovane maestro che aveva fatto il suo primo passo nelle sue spoglie mortali.


“Vorrei che ripetessi le tre cose che mi hai promesso, Ni Xuan.” Ordinò rigidamente la donna mentre manteneva lo sguardo dritto davanti a sé.


Il sorriso di Ni Xuan si allargò e fece come richiesto: “Primo, annuncerò all’universo che Jie Yuan sarà mia moglie entro trentamila anni.”


“Secondo, ti incontrerò almeno una volta all’anno, non importa quanto sarò impegnato.”


“E terzo, non incontrerò mai più Li Suo.”


“Umpf!” La donna si girò lievemente. “Non hai sbagliato una sola parola, così immagino che vada bene. Le prime due condizioni… possono essere ammorbidite dato che il mondo è sempre in mutamento e ci sono onde del fato che perfino noi due avremmo difficoltà a cambiare. Ma devi rispettare la terza condizione ad ogni costo! Altrimenti…”


“Mi trasformerò in uno sporco vecchio.” Sussurrò con calore Ni Xuan tenendole la testa.


La donna finse di essere colta da un dilemma per un po’ per poi sbuffare: “Bene. Non preoccuparti, non ti abbandonerò nemmeno se ti trasformerai in uno sporco vecchio. Potrei perfino renderti più sporco e vecchio così che tu non abbia più la faccia di incontrare la tua amata Li Suo.”


“Certo.” Promise Ni Xuan. Stava guardando solo Jie Yuan: “Qualsiasi cosa è accettabile finché sarai al mio fianco.”


“...” Le labbra di Jie Yuan tremarono per un momento. Le ci volle un po’ prima di dire alla fine. “L’ultima parte del Tomo Proibito del Dio Diabolico presto verrà completata. Quando arriverà il momento, il tuo nucleo oscuro si desterà pienamente. Perderai la tua ultima occasione per tornare indietro allora.”


“Tu ed io… stiamo percorrendo una strada eretica e blasfema. Hai la certezza che non lo rimpiangerai?”


“Naturalmente no.”


Ni XUan spostò lo sguardo in lontananza e dichiarò con infinita gentilezza e determinazione: “Non ci stiamo sbagliando. Ciò che è sbagliato è rifiutare di cambiare, avere pregiudizi e una percezione intrinsecamente fallace.”


“Se unirmi a te è considerata un’eresia, allora così sia. Non importa come finirà, non rimpiangerò mai questa decisione.”


Quando alzò un braccio, un lungo raggio di spada nero spuntò fuori dal suo dito.


“La parte finale del Tomo Proibito del Dio Diabolico si chiamerà Eresia e mentre il fendente finale non è completo, lo chiamerò… L’Eresia Senza Rimpianti! Sarà la prova della mia determinazione!”


…..


La scena finì lì.


Ni Xuan dichiarò che non avrebbe mai rimpianto la sua decisione, ma l’ultima emozione che sentì dopo la scena… fu rimpianto tagliente e doloroso.


<em>Cosa ti ha fatto cambiare idea, Ni Xuan…?</em>
                                


                                



