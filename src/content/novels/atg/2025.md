---
title: Capitolo 2025 - Manico Misterioso Incolore
pubDate: 2025-03-10T08:57:10.540Z
tags:
    - atg
---


<em>Capitolo sponsorizzato, ringraziamo Federico!
1 capitoli in coda (1 Federico), 0/10
-Schadenfreude</em>


“Cos’hai visto?” Chiese Li Suo non appena la coscienza di Yun Che rinvenne.


Ni Xuan aveva impresso i frammenti dei suoi ricordi nel mare spirituale di Yun Che, così Li Suo non poteva vederli.


“I frammenti dei ricordi che il signor Ni Xuan mi ha lasciato.” Rispose con tono cupo Yun Che.


Mo Su…


Non era la prima volta che sentiva questo nome e la sua impressione di esso era molto vaga. Anche così, sapeva che solo due persone nell’interno universo facevano di cognome “Mo”, ed erano Mo E, il capo dei quattro Dei della Creazione, e Mo Su, la persona menzionata nelle antiche note del Dio Drago!


<em>’Il principe ereditario Heaven Punshing Mo Su era sbalorditivo sia in quanto ad aspetto che a temperamento e a talento. Nessuno dei figli divini nell’universo poteva competere con lui e l’Imperatore Divino lo amava profondamente. Tuttavia, Mo Su ha infranto un tabù che non sarebbe mai dovuto essere violato, così Mo E l’ha sepolto personalmente nell’Abisso del Nulla.’


‘La sua spietata devozione per la rettitudine ha scioccato l’intero universo, ma gli ha anche fatto guadagnare lode e ammirazione universale.’</em>


“...” Yun Che si ricordò del breve estratto riguardo a Mo Su e divenne pensieroso.


Nei suoi ricordi, il potere, la posizione, l’aspetto, la personalità e lo spirito di Ni Xuan erano senza pari, eppure poteva trattare ogni forma di vita equamente e non si faceva vincolare da norme o regole.


Un uomo come lui sarebbe dovuto morire così come era vissuto, semmai la durata della sua vita avesse un limite.


Eppure, il Ni Xuan che Yun Che aveva incontrato era così vecchio, così abbattuto…


La differenza era così enorme che nessuno avrebbe creduto che erano la stessa persona.


Ormai Yun Che poteva capire che il motivo per cui Ni Xuan si era ridotto così non era affatto per l’erosione delle Miriadi di Tribolazioni. Era per via del suo tormento estremo dovuto ai sensi di colpa.


Per quanto riguardava Mo Su…


Era il principe ereditario menzionato nelle antiche note del Dio Drago e indubbiamente era il figlio più apprezzato dal Divino Imperatore Heaven Punishing.


Secondi il frammento di ricordo, Mo E alla fine aveva scelto di affidare il suo prezioso figlio a Ni Xuan nonostante fosse completamente in disaccordo con lui. Praticamente si stava abbassando a chiedere un favore al suo ex rivale in amore, eppure lo aveva comunque fatto per aiutare suo figlio.


Dimostrava quanto lo apprezzava e lo amava.


Così perché… Mo E lo aveva condannato a morte gettandolo nell’Abisso del Nulla con le sue mani?


Il giovane nel frammento era nobile, ma sciocco. Ad essere più precisi, era rigido e lento a parlare perché era stato educato a rispettare ogni sorta di legge, regola e tradizione. Era insensibile nei confronti di desideri elementari che dovrebbero essere una seconda natura per chiunque, e temeva di rompere regole implicite anche mentre stava parlando.


Mo Su era così nervoso che non avrebbe potuto fare una “trasgressione” per la persona che ammirava di più, Ni Xuan. Come poteva commettere un tabù così grave che il suo stesso padre non aveva avuto altra scelta se non condannare a morte il suo prezioso figlio?


<em>Aspetta…


Perché Ni Xuan mi ha lasciato proprio questo ricordo?


Mo Su… è stato gettato nell’Abisso…


Che sia…</em>


“Posso sentire la tua anima tremare come se ci fosse un terremoto.”


Fu in quel momento che Li Suo interruppe di nuovo i suoi ragionamenti: “Il ricordo che Ni Xuan ti ha lasciato dev’essere piuttosto insolito.”


Yun Che sospirò lentamente e disse: “Mi ha detto qualcosa che non aveva intenzione di riverarmi… Probabilmente è stato per ringraziarmi per essermi preso cura di Hong’er e di You’er.”


Ni Xuan aveva lasciato un totale di cinque frammenti di ricordi dentro il suo mare spirituale.


Ne aveva visti solo due perché gli altri tre erano sigillati. Anche se il sigillo era incredibilmente debole, i ricordi si sarebbero autodistrutti se avesse provato a leggerli con la forza.


Questo significava che poteva solo aspettare che si rivelassero da soli in futuro. Forse Ni Xuan stesso non era sicuro se avrebbe dovuto passare quei ricordi.


Comunque, solo le due scene erano sufficienti a chiarire molte cose.


Ci volle un po’ di tempo per consolare Hong’er e You’er. Solo allora Yun Che aprì gli occhi nel mondo reale.


L’ambiente attorno era mortalmente silenzioso, ma anche piuttosto diverso.


Si era formata una fossa profonda sul terreno dov’era seduto, era così ampia da avere un raggio di dieci chilometri.


Stranamente il fondo della fossa era liscio e piatto.


Non aveva idea che la rinascita delle sue Vene Misteriose avrebbe causato un disastro naturale simile.


“È stato un trambusto tale da poter attirare delle persone… o molto probabilmente bestie abissali. Dovrei andarmene immediatamente.”


Mormorò tra sé e sé Yun Che sfrecciando nel cielo. Tuttavia si fermò all’improvviso e si guardò lentamente le mani.


Era perché la sua Energia Misteriosa rispondeva molto più facilmente ai suoi ordini.


Mormorò tra sé e sé: “Divine Master…”


Allora, Yun Che si era impegnato così tanto per raggiungere lo stadio di Divine Master, senza ottenere nulla. Non aveva mai incontrato un ostacolo del genere finché non aveva raggiunto il picco del Divine Sovereign. Da allora, sembrava che avesse incontrato il muro del Caos Primordiale stesso. Non importava quanto lavorasse duramente, non era riuscito a progredire minimamente.


Era finché non era entrato nel Regno Divino dell’Eternità che si era reso conto che era dovuto alle Vene Misteriose del Dio Malvagio incomplete. Quando aveva ottenuto la stele, finalmente aveva saputo che questo ostacolo era stato lasciato dal Dio Malvagio, Ni Xuan, per proteggere l’ordine del Caos Primordiale.


Oggi, dopo che era entrato nell’Abisso e aveva ottenuto l’ultimo seme del Dio Malvagio, dopo che le sue Vene Misteriose finalmente erano rinate, il potere che lo aveva limitato al Divine Sovereign per molti anni finalmente si era scatenato.


Yun Che era avanzato di stadio proprio mentre le sue Vene Misteriose si erano trasformate in un universo e il processo era filato così liscio che l’aveva notato solo ora.


“Finalmente…” Mormorò confuso Yun Che mentre si fissava le dita. Non era solo un avanzamento di stadio per lui. Era il suo primo vero passo nell’Abisso.


Stese le dita, fuoco, ghiaccio, vento e fulmini apparirono su ogni dito. Alla fine, una luce di colore giallo comparì sulla punta del suo mignolo.


Stava rilasciando tutti e cinque gli elementi senza particolari difficoltà.


Chiuse il palmo e spense ogni luce misteriosa in una volta. Increspature si diffusero nello spazio attorno a lui.


<em>Così questo… è il mio potere da Divine Master!</em>


Se avessi avuto questo potere prima, nel Regno Divino dei Qilin forse avrei potuto sconfiggere gli undici guerrieri al Semi Divine Extinction senza ricorrere a God Ash!


Ciò che sorprese davvero Yun Che non fu il drastico aumento di Energia Misteriosa, ma la sua percezione che era migliorata.


Prima poteva individuare l’esistenza e i movimenti della polvere abissale, ma era una sensazione relativamente confusa.


Ora… poteva sentire ogni scia, no, ogni granello di polvere abissale attorno.


Se avesse ritirato la sua percezione spirituale e si fosse concentrato sui suoi sensi, avrebbe potuto vederne chiaramente la traiettoria.


Yun Che stava per andarsene, ma all’improvviso cambiò idea e chiuse gli occhi. Non avrebbe mosso un muscolo per molto tempo. Si stava concentrando quasi come se avesse raggiunto uno strano stato di illuminazione. Nemmeno Li Suo osò disturbarlo.


Fu in quel momento che si sentì il rumore di qualcosa che si strappava. Un profilo grigio balzò fuori dalla foschia, rilasciando uno strano grido, e si lanciò verso la schiena di Yun Che. Stava mirando al cuore.


Yun Che rimase dov’era come se non avesse individuato l’attacco.


Quando il profilo grigio arrivò ad un terzo di metro dalla sua schiena, la afferrò per il cranio.


La sua mano era stata così veloce che sembrava essersi teletrasportata.


Sembrava che il tempo si fosse fermato mentre la creatura grigia si irrigidiva a mezz’aria, solo la foschia grigia rompeva questa illusione.


Yun Che si girò lentamente per osservarla.


<em>Così questa… è una bestia abissale?</em>


Aveva la forma di un lupo ed era lunga solo 1,7 metri. Visto che era completamente coperta da nebbia grigia, assomigliava ad un fantasma che veniva bruciato da fiamme del purgatorio grigie.


L’unica parte identificabile era la sua figura… e gli occhi in cui danzava una terrificante luce grigiastra.


A giudicare dalla sua aura distruttiva, questa bestia abissale probabilmente era pari ad un Divine Sovereign di livello intermedio. Sarebbe rimasto scioccato se la bestia abissale avesse potuto anche solo intaccare la sua pelle.


Ancora stringendo il cranio della bestia abissale, iniettò la sua Energia Misteriosa e la sua energia spirituale in tutto il suo corpo.


Un po’ di tempo dopo, strinse lentamente gli occhi.


<em>Bang!</em>


Ci fu un rimbombo soffocato e la bestia abissale esplose. Polvere abissale e una quantità sorprendente di sangue e budella puzzolenti schizzarono attorno.


Questo dimostrava che la carne e il sangue erano ancora presenti. Erano solo andati incontro ad un qualche tipo di mutazione a causa dell’erosione della polvere abissale.


La carne e il sangue di un essere umano prima o poi sarebbero stati consumati senza lasciare nulla.


L’effetto che aveva su una bestia era chiaramente diverso.


Per quanto riguardava perché loro si trasformavano in bestie abissale, mentre gli esseri umani non lo facevano.


Yun Che afferrò un nucleo nero come la pece.


Era il nucleo misterioso di una bestia ed era l’equivalente delle Vene Misteriose di un essere umano, ma era stato corroso completamente dalla polvere abissale. Sembrava che viticci neri l’avessero avvolto completamente. La foschia grigia che emanava era così densa da essere quasi nera.


Le sopracciglia di Yun Che fremettero.


Questo probabilmente era il “nucleo abissale” di cui aveva parlato Yun Xi.


Aveva usato la densa polvere abissale che rilasciava per sfigurarsi.


Ancora una volta, Yun Che si fermò. Si limitò a stringere il nucleo abissale e non si mosse per molto tempo. Nemmeno Li Suo sapeva cosa stava facendo.


<em>Rip!!</em>


Un’altra ombra apparì e si lanciò dritta verso Yun Che.


Stavolta Yun Che reagì velocemente, ma invece di ucciderla o catturarla, si limitò a guardarla.


Questa creatura era molto simile a quella che aveva ucciso prima, ma la sua aura distruttiva era molto più debole. Era solo un Divine King.


Yun Che non reagì nemmeno quando la bestia arrivò a trenta metri da lui. Si limitò a fissare l’ombra in rapido avvicinamento e ne sondò solo il suo nucleo abissale… insieme alla polvere abissale attorno.


L’ombra rallentò drasticamente. Perfino le fiamme spettrali nei suoi occhi cominciarono ad ondeggiare in modo innaturale. Anche la foschia grigia attorno si agitò, come se una tempesta ci stesse soffiando contro.


Non solo rallentò, era ovviamente meno ostile in confronto a prima. Quando arrivò ad un metro di distanza da Yun Che, si fermò completamente.


Le bestie abissali erano prive di coscienza, avevano solo l’istinto di distruggere. Questo era ciò che veniva insegnato ad ogni abitante dell’Abisso dalla nascita.


“Tu… hai davvero…” Esclamò Li Suo con incredulità.


In essenza, la polvere abissale era il Potere dell’Estinzione. Era una forma d’energia che superava ogni immaginazione.


Tuttavia questa bestia abissale aveva smesso di seguire il suo istinto… di fronte a Yun Che.


Fu in quel momento che Yun Che stese lentamente una mano. I suoi movimenti erano incredibilmente lenti e rigidi anche paragonati a quelli di un mortale. Si stava accigliando, come se stesse affrontando un qualche tipo di grande resistenza o dolore.


Stava concentrando quasi tutta la sua energia spirituale sul nucleo della bestia abissale. Come se stesse impazzendo, stava facendo di tutto per toccare la polvere abissale ammassata su di esso.


Non stava alzando il braccio deliberatamente, era stato un movimento istintivo.


Quando alzò pienamente il braccio, la bestia abissale roteò di 180° all’improvviso e corse via nella direzione opposta. Non si fermò finché non svanì completamente nella nebbia davanti.


<em>Thump!</em>


La visuale di Yun Che si oscurò di colpo mentre colpiva il terreno con un forte tonfo.


Il suo viso era mortalmente pallido e la sua fronte era fradicia di sudore. Tuttavia all’improvviso si rialzò e rilasciò una risata bassa e inquietante.


“Eheh… eheheh… ahahahah…”


“Stai… bene?” Chiese un po’ preoccupata Li Suo.


“Sì.” Rispose Yun Che, anche se stava ancora sorridendo: “Ho appena scoperto qualcosa… di incredibile.”


“Puoi… controllare le bestie abissali adesso?” Aveva detto la cosa più scioccante al mondo con la voce più bassa.


“Non ancora.” Yun Che scosse la testa, ma non negò questa possibilità. “Ma il giorno in cui ci riuscirò potrebbe non essere troppo lontano.”


Li Suo rimase ammutolita per molto tempo.


“Fiuu… un passo alla volta.” Yun Che spostò lo sguardo in lontananza, ma il modo in cui guardava la Foschia Sconfinata era completamente diverso rispetto a prima. “Ora però dovrei trovare un altro posto sicuro dove raffinare l’origine, il sangue e il midollo divino che mi ha lasciato il Qilin.”


“Inoltre… la Grande Via del Budda finalmente sta mostrando dei cambiamenti. È il momento che il mio fisico si trasformi.”


Secondo le note della Grande Via del Budda, i mortali potevano coltivare i primi sei stadi. Ma a partire dal settimo… solo il fisico di una divinità avrebbe potuto sopportarne il potere!


“Sembra che rimarrò nella Foschia Sconfinata per molto tempo.”


In origine aveva intenzione di rimanere qui per poco. Sarebbe partito dopo aver assorbito il seme della terra. Ma ora aveva cambiato idea.


Dopo aver preso un momento per recuperare la sua energia mentale esaurita, Yun Che si preparò ad andarsene. Fu in quel momento che all’improvviso gettò un’occhiata verso il suo braccio sinistro.


Per qualche motivo, aveva la sensazione che un certo potere nel suo sangue… si fosse trasformato in qualche modo.


Alzò il braccio sinistro ed evocò il suo Manico Misterioso.


Un momento dopo, si irrigidì.


Nella famiglia Yun, il colore del Manico Misterioso più debole era rosso, e quello più forte era viola. Il suo Manico Misterioso era il più unico tra tutti e poteva aumentare di livello.


Secondo le note lasciate dalla sua famiglia, esisteva uno stadio al di sopra di quello viola. Era un manico dorato che si diceva fosse capace di sfoderare il cento per cento del potere del suo proprietario! Tuttavia l’autore di quel documento l’aveva solo definita una leggenda. Nessuno l’aveva mai visto prima d’ora.


Yun Che sapeva di aver evocato il suo Manico Misterioso, poteva percepirne la sua esistenza. Tuttavia non riusciva a vederlo affatto.


Un Manico Misterioso incolore?


<em>Nota dell’autore: oggi è il suo giorno fortunato. Tutti i cheat hanno il 50% di sconto!</em>


<em>Nota del traduttore: con i cheat (letteralmente “trucchi”) si riferisce ai vari potenziamenti.</em>
                                


                                



