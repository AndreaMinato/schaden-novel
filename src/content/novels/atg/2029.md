---
title: Capitolo 2029 - Un Piccolo Mondo
pubDate: 2024-07-15T03:21:48.720Z
tags:
    - atg
---


Due ore…

Quattro ore…

Trascorsero sei ore e finalmente Yun Che ritirò il braccio e sospirò lievemente.

Solo adesso si accorse che il suo intero corpo era coperto di sudore misto a sangue.

La luce del Qilin che copriva il suo corpo si era estinta completamente.

Senza la luce del qilin a proteggerlo, l’istinto distruttivo riapparì negli occhi della bestia abissale. Tuttavia scomparì velocemente prima che rilasciasse il suo potere distruttivo.

“Ritirati.” Mormorò debolmente Yun Che.

Yun Che era solo un Divine Master e un essere umano, ma il Dio dei Qilin abissale cominciò a ritirarsi lentamente. Poi all’improvviso si girò e svanì nella foschia densa.

Una volta che la sua tensione si alleviò, Yun Che fu investito da una stanchezza ancora più grande, al punto da collassare a terra.

Una luce bianca brillò nei suoi occhi e l’immagine simile ad un sogno di Li Suo apparì di fronte a lui. Fece un lieve cenno e il Divino Miracolo della Vita avvolse il suo corpo.

La sua stanchezza svanì e percepì una sensazione paradisiaca. Anche i suoi sensi recuperarono velocemente la loro chiarezza.

“Sei riuscito a prendere il controllo di quel Dio dei Qilin abissale?” Sussurrò.

“Circa il sessanta per cento, sì.” Rispose chiudendo gli occhi Yun Che.

Aveva appena trascorso nove ore a marchiare spiritualmente circa il sessanta per cento della polvere abissale attorno al suo nucleo.

Anche dopo che una bestia profound era stata corrotta, avrebbe mantenuto una certa misura della sua natura e dei suoi istinti. Ad esempio, avrebbe ruggito dopo aver subìto un forte colpo, avrebbe attaccato in modo familiare e avrebbe camminato o volato come faceva prima.

Per quanto riguardava il Dio dei Qilin, tutti sapevano che la sua razza era naturalmente gentile e la sua protettività nei confronti della sua specie era praticamente impressa in ogni goccia di sangue e di midollo dal momento in cui nasceva. Nemmeno la polvere abissale era riuscita a cancellare completamente questo istinto.

A meno che non potesse controllarla in un istante, Yun Che sarebbe stato schiacciato come una frittella contro qualsiasi altra bestia abissale del Limite Divino. Tuttavia questo Dio dei Qilin era rimasto fermo nove ore e non aveva cercato di distruggere la luce del qilin attorno a lui. Aveva solo mostrato profondo desiderio per ciò che aveva perso.

Li Suo era ancora così debole da non poter manifestare nemmeno la sua forma, così il suo potere divino era lontano da quello di un tempo. Comunque le sue tecniche erano proprio miracolose.

Le ferite di Yun Che guarivano con un ritmo incredibile. Dopo che era entrato nel Divine Master, l’anima di Li Suo si era rafforzata di molto rispetto a prima e la quantità di profound energy della luce che poteva rilasciare era aumentata ancora di più.

In effetti, Yun Che intuiva che questo era lontano dal limite di Li Suo. Se avesse voluto, avrebbe potuto curarlo ancora più velocemente, tuttavia probabilmente sarebbe rimasta ferita.

Sfortunatamente la sua figura era ancora confusa. Il suo profilo era già abbastanza splendido da suscitare innumerevoli fantasie, ma il suo viso era completamente nascosto alla vista e il suo corpo era intoccabile.

“Quando pensi di poter manifestare il tuo vero aspetto, Li Suo?” Chiese all’improvviso Yun Che.

“Non ne sono sicura.” Rispose lei. “Potrebbero volerci mille o diecimila anni, o potrebbe accadere in una sola notte a causa del drastico cambiamento della tua vitalità e della tua energia.”

La sua risposta non era cambiata. Yun Che fece un’altra domanda: “Ricordi ancora il tuo aspetto precedente? Se te lo ricordi, potresti proiettare un’immagine nel mio mare spirituale? Ogni nota diceva che sei il picco della bellezza in una donna e sono molto curioso di com’è questo picco.”

Li Suo rispose con indifferenza: “Il mio aspetto si basa sulle spoglie mortali di innumerevoli creature, così in essenza non sono diversa da loro. La bellezza è l’interpretazione più superficiale del guscio mortale e non ha nessun significato. In quanto portatore dell’eredità di Ni Xuan e dell’Imperatrice Diabolica Heaven Smiting, dovresti essere al di sopra di pensieri così superficiali.”

“Oh no no no.” Yun Che rifiutò all’istante l’idea. “La mia natura è proprio quella di una persona perfettamente mondana e secolare. Non c’è nulla che mi piace di più delle cose superficiali. Ma anche se non fosse così, non crederei mai che la bellezza sia un concetto superficiale.”

“Prendi te ad esempio. Senza offesa, ma il tuo temperamento è freddo e indifferente come la pozza di uno stagno. Siamo rimasti insieme per un po’ di tempo, ma non ti ho mai visto ridere, né arrabbiarti per ciò che faccio o ciò che cio. Sei mesi fa, quando hai incontrato il residuo dell’anima di Ni Xuan dopo così tanto tempo, saresti dovuta rimanere senza parole vedendolo. In realtà, mi emoziono più io a sbadigliare che te quel giorno.”

“Sei la donna meno interessante che abbia incontrato in tutta la mia vita. Medicalmente parlando, potremmo dire che sei afflitta da una grave asessualità. Restando su questo tema, perché credi che due Dei della Creazione abbiano lottato a morte per te e che il signor Ni Xuan era così ossessionato da te per almeno decine di milioni di anni?”

“...” Li Suo non poté dargli una risposta.

“È la natura di ogni creatura vivente ricercare la bellezza, sia un mortale ordinario che un Dio della Creazione, così come puoi definirlo superficiale? Naturalmente non sei un’eccezione.” Dichiarò Yun Che con un tono che non ammetteva repliche. “Ad esempio, se ci fosse un metodo che ti permetterebbe di manifestare il tuo corpo diecimila anni prima, ma il prezzo sarebbe una mutazione del tuo fisico che renderebbe brutta la tua faccia, sei sicura che accetteresti un prezzo del genere?”

“Perché non lo accetterei?” Ribatté Li Suo.

“...” La sua risposta fu così inaspettata che Yun Che rimase senza parole per un po’.

“Le cose belle…” Mormorò all’improvviso Li Suo come se stesse ricordando qualcosa.

“Mmh?”

“La parola bellezza mi fa ricordare un nome.” Mormorò Li Suo mentre faceva del suo meglio per rievocarlo.” “Non ricordo più il suo aspetto. So solo che non ho mai visto nulla di ancora più bello di lei dal momento in cui l’ho vista. Almeno in termini d’aspetto.”

Yun Che fissò Li Suo ad occhi spalancati.

‘Ho sentito bene? La Dea della Creazione della Vita, la donna più splendida dell’intero universo… crede che ci sia qualcuno che merita un complimento del genere da parte sua?

Esisteva davvero una persona del genere? O il suo concetto di bellezza era molto diverso da quello di una persona normale?’

“Come si chiama?” Chiese Yun Che.

Li Suo non rispose immediatamente perché stava ancora cercando di ricordare quel particolare evento. Quando finalmente ci riuscì, si rese conto che era un nome che già conosceva.

Rispose lentamente: “Il suo nome… è Ni Jie.”

“Uh…?” Yun Che non poté trattenersi.

Perché era il nome della figlia di Ni Xuan e di Jie Yuan!

Era anche la sola creatura per metà dio e per metà diavolo prima che venisse separata in Hong’er e You’er!

Yun Che iniziò a fare un’ipotesi audace.

Era stata Li Suo ad aver separato Ni Jie in Hong’er e You’er?
Il motivo per cui Ni Xuan e Jie Yuan avevano chiamato la loro figlia Ni Jie non era solo perché era una combinazione dei loro cognomi, ma anche perché desideravano che potesse sventare le tribolazioni inimmaginabili e i pericoli che di sicuro l’avrebbero aspettata in futuro. Pregavano che avrebbe potuto condurre una vita felice e pacifica.

Ahimè, alla fine non era riuscita a sfidare il suo fato. Era stata divisa in Hong’er e You’er invece.

O forse, mentre gli dei e i diavoli erano estinti, lei da sola aveva sfidato il suo fato ed era rinata in questo modo.

Dopo che le ferite di Yun Che furono guarite e la sua coscienza non era più confusa, si alzò e controllò velocemente il nucleo della formazione del mondo. Dopo aver confermato che non era danneggiato, nascose la sua aura con la polvere abissale e tornò da dov’era venuto.

Mente la concentrazione della polvere abissale diminuiva, le bestie abissali nelle vicinanze diventarono sempre meno pericolose per lui. Ad un certo punto, accelerò ed entrò nella periferia della Foschia Sconfinata.

Era passato un po’ di tempo da quando era venuto qui, ma aveva la sensazione di essere entrato in un mondo completamente diverso. L’esistenza della polvere abissale diventava più chiara e docile. Sentiva così chiaramente i nuclei abissali delle bestie nel suo raggio percettivo, specialmente i Divine Master e i Divine Sovereign da avere la sensazione che fossero tra le sue dita. Non c’era bisogno di iniettare un’impronta spirituale. Poteva dare loro ordini con un solo pensiero.

Stese le braccia e si fissò le mani per un po’.

In qualche modo, aveva tratto profitto da quello che sarebbe dovuto essere un disastro letale e aveva preso controllo parzialmente del Dio dei Qilin abissale. La sua padronanza della polvere abissale sembrava essere migliorata dopo quella esperienza straziante.

Grazie al suo successo, non poté che sognare un po’ ad occhi aperti: sarebbe riuscito a controllare facilmente anche bestie abissali al di sopra del Divine Master un giorno?

Avrebbe potuto dare ordini ad ogni bestia abissale nel suo raggio percettivo un giorno?

Anche se le aure delle bestie abissali erano diminuite drasticamente dopo che era entrato nella periferia della Foschia Sconfinata, c’erano molte aure di coltivatori. La Foschia Sconfinata era il posto perfetto per misurarsi perché il suo ambiente terrificante limitava la percezione spirituale e la profound energy, e i loro avversari erano mostri prive di pietà. La loro sete insaziabile di distruzione poteva facilmente mettere in pericolo una persona e questa crisi avrebbe stimolato il potenziale latente di una persona e avrebbe creato un miracolo.

Quando qualcuno lottava con tutte le sue forze e sfuggiva più volte alla morte, la sua determinazione e la sua personalità sarebbero state temprate fino a diventare dure come l’acciaio. Questa esperienza avrebbe permesso di superare l’ostacolo che impediva di avanzare al livello successivo.

C’erano innumerevoli coltivatori che erano avanzati di stadio nella Foschia Sconfinata. Questo valeva in particolare per chi era bloccato allo stadio del Semi Limite Divino.

Chi non entrava mai nella Foschia Sconfinata forse non avrebbe mai raggiunto lo stadio Divine Extinction. Questo perché anche un codardo come Helian Jue si era avventurato nella Foschia Sconfinata, anche se non aveva superato il confine più esterno. Era anche per questo che sapeva che non sarebbe mai diventato un coltivatore al Divine Extinction da solo e perché aveva perso la ragione quando aveva visto la leggendaria Orchidea Spirituale dell’Osso del Qilin.

Detto questo, non era l’unico motivo per cui la maggior parte dei praticanti del Profound entravano nella Foschia Sconfinata, lo facevano anche per ottenere pietre e cristalli abissali.

Le pietre e i cristalli abissali erano valute un po’ comuni nell’Abisso ed erano importanti quanto i loro corrispettivi profound nel Caos Primordiale. Ma naturalmente i primi due si sviluppavano in un piano di gran lunga superiore.

Si formavano attraverso le mutazioni, o ad essere più precisi, a causa della “morte” di una sacca di polvere abissale e potevano apparire ovunque nella Foschia Sconfinata. Mentre nessuno nell’Abisso era riuscito a padroneggiare il potere della polvere abissale, le pietre e i cristalli abissali erano alla completa portata di tutti. Non solo si poteva ricavare facilmente energia usandoli, ma ne fornivano di alta qualità. Era molto utile per la coltivazione, la costruzione di palazzi divini e di formazioni. Poteva essere perfino utilizzata direttamente come fonte d’energia per una nave profound.

La densità e il livello dell’energia spirituale di livello superiore era solo parte del motivo per cui si coltivava molto più velocemente nell’Abisso, erano le pietre e i cristalli abissali la ragione principale dietro i loro rapidi progressi.

Per questo innumerevoli coltivatori si avventuravano nella Foschia Sconfinata per procurarsi pietre e cristalli abissali ogni anno.

Le pietre abissali potevano essere trovate facilmente scavando nella periferia o anche nel confine più esterno della Foschia Sconfinata. Tuttavia i cristalli erano molto più rari perché essenzialmente erano pietre abissali completamente purificate. Questo era il motivo per cui era difficile trovarli nella periferia ed erano più preziosi di una pietra abissale. Per dare una distinzione più netta, si poteva scambiare un cristallo per più di diecimila pietre abissali.

Era anche il motivo per cui un compagno che prima sembrava affidabile poteva trasformarsi in un traditore un istante dopo. Di solito era per via di un cristallo abissale.

A proposito, gli stati vassalli di un Regno Divino dovevano presentare un enorme numero di cristalli abissali come tributo ogni anno.

Il metodo più veloce per ottenere un cristallo abissale non era cercarlo tra la Foschia Sconfinata, ma uccidere bestie abissali.

I cristalli abissali di solito potevano essere trovati dentro i corpi delle bestie abissali. Più erano vecchie e forti le bestie abissali, più sarebbe stata grande la possiblità che potessero contenere un cristallo abissale.

Potenti creature abissali potevano perfino avere un cristallo insolito e il suo valore e la sua rarità superavano di gran lunga l’immaginazione di un comune praticante del profound. Di solito esistevano solo nelle leggende e nelle note.

Inoltre, la Foschia Sconfinata aveva sepolto innumerevoli dei e diavoli antichi prima che prendesse questa forma. Dato che l’Abisso era già cambiato fondamentalmente, alcuni dei loro corpi, artefatti antichi ed eredità erano stati preservati. Potevano essere trovati tra la Foschia Sconfinata.

Perciò era anche il luogo dove si nascondevano le opportunità più grandi. Ogni tanto, sarebbe apparso un antico artefatto che avrebbe causato vari gradi di tumulti nell’Abisso.

Yun Che si era abituato da tempo al suono delle battaglie. Per questo non si voltò nemmeno verso la fonte del rumore.

Rumble!

Una roccia enorme si sgretolò e Yun Che vide lo scontro con i suoi occhi.

Due Divine Master di terzo livello stavano attaccando una bestia abissale al primo livello. Entrambi indossavano abiti neri che li aiutavano a mimetizzarsi con l’ambiente.

Erano in vantaggio, ma i due coltivatori non si stavano trattenendo, né avevano abbassato la guardia, perché il loro avversario era una bestia abissale. Queste creature non conoscevano la paura, il dolore o il ritegno, e non sarebbero mai scappate da un combattimento. Inoltre, era possibile che emergessero altre bestie abissali dalla foschia. Per questo sottovalutare il nemico e abbassare la guardia era il modo più veloce per scavarsi una fossa da soli nella Foschia Sconfinata.

Shred!

Un paio di raggi blu tagliarono la bestia abissale a metà come un paio di tempeste ululanti, ma le due metà del corpo continuarono ad agitarsi e ad emanare uno scioccante potere distruttivo.

I due erano abituati a questo spettacolo però. Si precipitarono in avanti come fulmini e fecero a pezzi il nemico.

La bestia abissale alla fine smise di muoversi, lasciando solo una nuvola densa di nebbia… e un bagliore grigio.

“Quello… quello è?!”

I due si precipitarono in avanti frettolosamente. Videro un cristallo grigiastro grosso quanto metà pugno.

“Un cristallo abissale!” Esclamarono con gioia i due, anche se si erano tappati la bocca con le mani.

“Peserà almeno un chilo e mezzo!” Il coltivatore più grande poteva a stento nascondere l’entusiasmo.

“È valsa la pena fare questo viaggio solo questo cristallo abissale.” Commentò con un sorrisetto il praticante del profound più giovane mentre stava passando il cristallo al suo compagno. “Mettilo via, fratello maggiore. Potrebbe accadere una disgrazia se qualcuno lo vedesse.”

Il suo fratello maggiore lo spinse indietro e disse: “Il cristallo proviene dalla porzione che hai distrutto. Dovrebbe appartenere a te.”

“Fratello maggiore!” Il discepolo più giovane lo spinse di nuovo tra le mani del suo fratello maggiore. “Abbiamo ucciso la bestia abissale insieme, così appartiene ad entrambi. Questo è il primo cristallo che abbiamo trovato da quando siamo venuti qui, così, dato che sei il più grande, è solo giusto che tu lo riceva per primo. Fidati di me, non rinuncerò al secondo e, chissà, potrebbe essere dieci volte più grosso del tuo.”

Entrambi provenivano dallo stesso Sect ed erano in stretti rapporti. Non era la prima volta che si avventuravano nella Foschia Sconfinata insieme. Dopotutto, ciò che era più spaventoso delle bestie abissali era l’umanità, bisognava calmare i sospetti e l’avidità per poter contare l’uno sull’altro in questo posto.

“Molto bene.” Il suo fratello maggiore sorrise e accettò la sua gentilezza. Stava per riporlo via quando all’improvviso notò qualcuno con la coda dell’occhio.

Si girò di scatto e vide Yun Che attraversare l’area, non molto lontano da lui.

Era solo un Divine Master di secondo livello ed era da solo… I suoi nervi tesi si rilassarono immediatamente e lo chiamò: “Sei da solo, fratello?”

Yun Che non sentì nessun intento malvagio nelle sue parole, così rispose: “Sì.”

“Ci sono molte bestie abissali al Divine Master in questo posto e il tuo livello di coltivazione è un po’ troppo basso per quest’area. Ti consiglierei di stare più nella periferia. Le opportunità e le tribolazioni sono importanti, ma nulla è più importante della tua… Mmh?!”

Smise di parlare all’improvviso e strabuzzò gli occhi.

Yun Che si accigliò e si girò. Vide una spada blu tempesta infilzare l’uomo più grande e ridurre in brandelli i suoi organi interni. Era stato il fratello minore di cui si fidava di più ad averlo attaccato.

Si voltò lentamente per fissarlo con incredulità: “Tu… tu…”

Tuttavia si rese conto che il volto di questo giovane era privo dell’aura selvaggia o del trionfo che si aspettava di vedere, invece sembrava confuso, quasi come se stesse sognando.

“Ahahah!” Una voce dal tono divertito risuonò da dietro: “Come ci si sente ad essere stati traditi dal compagno di cui ti fidavi di più? Dev’essere proprio sublime, non è vero? Tsk tsk.”

Yun Che si fermò. Il proprietario della voce emerse lentamente dalla nebbia.

Era di bell’aspetto e stava rivelando un sorriso malvagio. Il suo abito argenteo scorreva come l’acqua e brillava come mercurio in questa terra cupa.

Era Meng Jianzhou!

Non mi aspettavo di vederlo qui.

Rispetto a sei mesi fa, la manica sinistra di Meng Jianzhou era chiaramente vuota. Aveva solo un braccio e la sua coltivazione non era migliorata minimamente. Era ancora al Semi Divine Extinction.

Fu in quel momento che lo sguardo vuoto del compagno più giovane riacquisì lucidità. Lasciò la presa sull’impugnatura e cominciò a tremare come una foglia: “No! Non sono stato io… non sono stato io…”

“Tsk tsk!” Meng Jianzhou arricciò le labbra mentre i suoi occhi brillavano con una luce argentea che poteva rubare l’anima: “Sei un uomo, non è vero? Come puoi commettere un atto del genere e non prendertene la responsabilità? Se pensi davvero di aver deluso il tuo fratello maggiore, perché non espiare la tua colpa suicidandoti?”

Il suo tono era noncurante e le sue parole erano diaboliche. Poi la luce argentea negli occhi di Meng Jianzhou apparì anche nello sguardo del giovane.

Alzò lentamente la mano e disse con fare rigido: “Mi dispiace… fratello maggiore… espierò le mie colpe… adesso…”

Bang!!

Detonò la sua profound energy e distrusse i suoi stessi organi interni senza esitare. Sangue fuoriuscì da tutti i suoi orifizi, poi collassò lentamente a terra e smise di respirare dopo pochi secondi. Tuttavia i suoi occhi si rifiutarono di chiudersi anche dopo la morte.

“...” Yun Che strinse lentamente gli occhi. Il Regno Divino Tessitore di Sogni era famoso per la sua energia spirituale e aveva già sentito quanto era potente la sua energia spirituale quando si erano incontrati per la prima volta.

“Sei tu…” Il fratello maggiore era ancora vivo nonostante le sue gravi ferite. Con un’espressione piena di dolore e disperazione, alzò una mano tremante e indicò Meng Jianzhou: “Sei… tu!”

“Così rumoroso.” Meng Jianzhou si avvicinò con tranquillità: “Ho eliminato questo traditore per te, eppure mi stai guardando male come se ti avessi fatto un torto. Sono così deluso e non vedo motivo di tenere in vita una persona ingrata.”

Bang!!

Sembrava che Meng Jianzhou non stesse facendo nulla, ma un’energia intensa colpì il coltivatore più grande al petto e ridusse ciò che rimaneva dei suoi organi interni in poltiglia. Il suo corpo fu gettato nella foschia distante e sparì.

Un cristallo abissale cadde dal suo corpo e Meng Jianzhou lo attirò nella sua mano usando una scia di profound energy. Lo afferrò con due dita e si godette il suo riflesso grigiastro unico con ovvia contentezza.

In quanto figlio di un Divino Reggente, il numero di cristalli abissali che consumava per coltivare era così grande da essere inimmaginabile.

Tuttavia… come poteva una scorta donatagli per via dei suoi privilegi competere con il frutto del suo lavoro? Specialmente dopo averla presa dalle mani fredde di qualcuno che aveva ucciso?

Un momento prima erano in paradiso e il secondo dopo erano finiti nell’inferno più cupo. Meng Jianzhou non poteva che esaltarsi all’idea di controllare la vita di una persona.

Si girò lentamente e guardò l’altra persona ancora presente nel campo di battaglia come se stesse esaminando una preda: “Sono sorpreso che tu non sia scappato. Non credevi che avrei… mmh?”

La luce nel suo sguardo si agitò quando vide Yun Che e si accigliò immediatamente: “Sei tu?!”

Nota dell’autore: ricorda il Dio dei Qilin abissale e il drago cornuto abissale! Avranno un ruolo importante!



