---
title: Capitolo 2035 - Riusare un Vecchio Trucco
pubDate: 2025-01-08T07:43:00.336Z
tags:
  - atg
---

Grazie alla sua abilità di infondere la sua percezione divina nella polvere abissale, il raggio percettivo di Yun Che superava di gran lunga perfino quello di Hua Qingying, una coltivatrice al picco del Limite Divino. Questo era il motivo per cui poteva sentirne vagamente la presenza anche da una tale distanza.

Dopo aver trovato una pietra sufficientemente grossa e aver esaminato le bestie abissali attorno, Yun Che si sedette accanto ad essa, ritirò la sua aura e aspettò.

Quando chiuse gli occhi, richiamò alla mente l’attacco sbalorditivo eseguito da Hua Caili. Mentre lo ripeteva più volte nel suo mare spirituale, Li Suo disse all’improvviso: “Quella è la spada della Distruzione Celeste.”

Yun Che aprì gli occhi ed esclamò sorpreso: “La conosci?”

Mo Su, il giovane nei frammenti dei ricordi di Ni Xuan un tempo aveva parlato delle novantanove spade della Distruzione Celeste. Naturalmente gli aveva ricordato immediatamente dal Regno Divino dell’abisso.

“Mo E aveva creato un buon numero di arti della spada.”

Disse lentamente Li Suo mentre ricordava meglio: “La spada della Sfida Celeste… della Soggiogazione Celeste… del Controllo Celeste… della Distruzione Celeste…”

“E infine… della Punizione Celeste.”

Le pupille di Yun Che si contrassero lievemente. Non era scioccato perché l’arte del Regno Divino era una tecnica creata da Mo E, ma perché i loro nomi… sembravano ostili al cielo ad ogni passo.

Tutti e quattro gli Dei della Creazione avevano ricevuto una missiona dalla Dea Ancestrale. La Dea della Creazione della Vita era responsabile della creazione e della protezione degli esseri viventi, il Dio della Creazione dell’Ordine avrebbe mantenuto l’equilibrio e il Dio della Creazione degli Elementi gestiva gli elementi. In tal caso, qual era il compito dell’Imperatore Divino della Punizione Celeste?

Gli era stata data la missione di “punire” il cielo?

“Mo E è il solo a poter coltivare la spada della Punizione Celeste visto che è l’arte della spada più potente donata dalla Dea Ancestrale in persona.” Spiegò Li Suo. “Per quanto riguarda le quattro arti della spada che ho menzionato, sono state tutte create da Mo E.”

“La scena che hai ripetuto nella tua mente ora è la prima tecnica delle novantanove spade della Distruzione Celeste, la prima spada. La sua forma è accettabile, ma la sua essenza è inferiore ad un centesimo della versione autentica. Detto questo, i mortali sono di gran lunga inferiori agli dei ed è lodevole già coltivare con successo un briciolo di questa arte.”

Yun Che chiese: “Dimmi, conosci mica… anche la Spada della Distruzione Celeste?”

Dopo un breve silenzio, Li Suo rispose: “Xi Ke preferiva stare da solo, così sono entrata raramente in contatto con lui. Ni Xuan, Mo E e io avevamo rapporti molto stretti, e non ci siamo mai nascosti nulla a vicenda. Non appena Mo E ha finito di creare la spada della Distruzione Celeste, l’ha insegnata immediatamente a me e a Ni Xuan. Aveva detto perché una revisione tra pari è importante, ma in realtà voleva solo vantarsi.”

Mo E era troppo corretto e schietto, e Ni Xuan e Li Suo lo conoscevano fin troppo bene. Potevano letteralmente immaginare cosa avrebbe detto o fatto solo guardando la sua espressione.

“Tuttavia non mi sono mai interessata a poteri capaci di uccidere, e a Ni Xuan non piaceva la Via della Spada. Perciò l’ha menzionato, ma non l’ho mai coltivata.”

Le labbra di Yun Che fremettero. Questo era ciò che pensava Li Suo, ma non solo Ni Xuan aveva padroneggiato le novantanove spade della Distruzione Celeste, ma le aveva anche usato per fare una scommessa con mo E.

Era quella scommessa che alla fine aveva convinto Mo E ad abbandonare il suo orgoglio e ad affidare Mo Su a lui.

“Ricordi ancora quell’arte della spada?”

“No.”

La risposta di Li Suo era prevedibile, ma deludente. Tuttavia aggiunse: “Posso solo ricordare… la prima spada.”

“È tutto ciò di cui ho bisogno!” Lo sguardo di Yun Che si riaccese di nuovo. “Dimmela ora. E se ricordi altre arti della spada, non esitare ad imprimerle immediatamente nel mio mare spirituale.”

Li Suo consigliò: “Per apprendere la spada della Distruzione Celeste prima devi padroneggiare quella della Sfida, della Soggiogazione e del Controllo Celeste. Ma tu…”

“Non ho gli stessi limiti degli altri.” Yun Che la interruppe scortesemente: “E padroneggiare la spada della Distruzione Celeste non è il mio obiettivo.”

…..

Quattro ore dopo, Yun Che percepì finalmente Hua Caili rialzarsi.

Anche se era esausta, le sue ferite non erano così gravi. Contando anche il fatto che aveva ricevuto le migliori pillole curative di un Regno Divino, aveva già recuperato quasi la metà della sua profound energy.

Anche Yun Che aprì gli occhi.

È il momento.

Nota traduzione: via via convertirò i termini lasciati in inglesi un po’ vecchiotti in italiano, è il turno della spada Heaven Smiting Devil Slayer => Colpo Celeste Nemesi dei Diavoli.

Evocò la spada Colpo Celeste Nemesi dei Diavoli e menò un fendente verso il basso, facendo tremare la terra e scagliando rocce ovunque.

Le bestie abissali attorno furono immediatamente allertate dal forte rumore e caricarono istintivamente contro di lui. I ruggiti risuonarono nelle sue orecchie.

Diverse bestie abissali si stavano avvicinando da diverse direzioni, ma invece che mandarle via come faceva normalmente, diminuì la sua energia protettiva e si lasciò colpire.

Rip! Boom!

Gli artigli di una bestia abissale probabilmente erano una delle armi più spaventose al mondo. Di conseguenza, tagliarono facilmente la carne di Yun Che. Allo stesso tempo, la sua schiena fu colpita da un’ondata di energia distruttiva.

Yun Che era rimasto ferito e si ricoprì di sangue in un batter d’occhio.

Ci fu un forte scoppio e fu respinto all’indietro facendolo scivolare per il terreno. I suoi piedi lasciarono solchi profondi nel terreno e si guadagnò un’altra ferita dall’aspetto terrificante.

Boom!!

Nota traduzione: via via convertirò i termini lasciati in inglesi un po’ vecchiotti in italiano, Hell Monarch => Monarca Infernale

Solo allora Yun Che attivò Monarca Infernale e scaraventò via le bestie abissali. Dopo che la spada del Colpo Celeste Nemesi dei Diavoli tornò volando nella sua mano, Yun Che smise di trattenersi e distrusse tutte le bestie abissali che lo avevano attaccato. Ogni fendente avrebbe fatto tremare la terra, e sangue e poltiglia di carne sarebbero schizzati ovunque.

Quando tutto tornò silenzioso, questa zona desolata si era trasformata in un inferno.

Yun Che era coperto di sangue, metà apparteneva a lui e il resto alle bestie abissali. Era anche ricoperto di ferite terrificanti.

Sorprendentemente, Yun Che mormorò: “Non è lontanamente sufficiente,” ed estese la sua percezione divina. Ordinò velocemente ad altre bestie abissali di caricare contro di lui.

Mezz’ora dopo, Yun Che stava riposando sdraiato su un pezzo di roccia spezzata, sopra una pozza di sangue scuro. Era circondato da decine di brandelli di cadaveri e sembrava che l’area attorno fosse stata colpita da una calamità. Non era rimasto nemmeno un posto intatto. Una spada vermiglia era infilzata nel terreno e brillava.

“Sss…” Yun Che ansimò un po’. Non aveva cercato di controllare le bestie abissali e le loro tendenze suicide e impazzite gli avevano fatto subìre più ferite del previsto. Fortunatamente il suo viso non era ferito così tanto da essere diventato irriconoscibile.

“Stai riutilizzando un vecchio trucco.” Disse piano Li Suo. Era rimasta in silenzio da quando aveva fatto il suo sussulto di sorpresa iniziale.

Nessuno sapeva meglio di lei che le sue ferite esterne erano molto più gravi di quelle interne. Aveva intenzione di usare lo stesso trucco che aveva usato con Helian Lingzhu quando era arrivato per la prima volta nell’Abisso.

“Non c’è un modo più veloce per fare abbassare la guardia a qualcuno o per farlo avvicinare,” Yun Che sorrise nonostante il dolore, “dello spingerli a salvarti la vita una volta.”

“Sei sicuro che ti aiuterà?” Chiese Li Suo.

“Lo farà,” Yun Che rispose senza esitare, “perché l’ho salvata due volte.”

Li Suo non lo questionò. Precedentemente, Yun Che aveva “salvato” Hua Caili solo perché gli era sembrata una buona opportunità, qualcosa che avrebbe dato frutto in futuro. Ma ora stava cercando di ingannare Hua Caili per perseguire il suo obiettivo.

“E come puoi essere sicuro che verrà qui?”

Yun Che disse lentamente: “
È appena sopravvissuta ad una battaglia straziante rimanendo gravemente ferita ed esaurendo le energie. È impossibile che si sia allontanata troppo, anche con le sue pillole. Sono certo che per il momento è rimasta nella periferia, ma non si sarà mossa con una direzione chiara in mente. Dopotutto non importa dove va finché è sicuro, no?”

“Quando una persona si muove senza una direzione chiara in mente, ubbidirà istintivamente ai suoi sensi e ai suoi istinti. Proprio come qualsiasi creatura vivente nell’oscurità si muoverà istintivamente verso la luce.”

“Sto manipolando di nascosto la velocità della polvere abissale nell’area così che un lato sia più sottile dell’altro. È una differenza molto lieve, ma dovrebbe essere sufficiente a condurla da me. Non sospetterà nulla.”

Se fosse stato troppo ovvio, Hua Qingying si sarebbe potuta accorgere di qualcosa. Ma se non fosse intervenuto abbastanza, allora Hua Caili non sarebbe stata influenzata dalla sua manipolazione.

Se fosse stato troppo lontano, non sarebbe riuscito a manipolare la polvere abissale con la sua percezione divina. Ma se fosse stato troppo vicino, Hua Qingying avrebbe notato facilmente il suo piano.

Si poteva dire che l’esistenza di Hua Qingying avesse aumentato di cento volte la pressione su Yun Che. Doveva eseguire il suo piano alla perfezione per ingannare la coltivatrice al picco del Limite Divino più potente nell’Abisso.

Le sue ferite, la sua aura da ferito, la distribuzione dei cadaveri delle bestie abissali, le tracce lasciate quando aveva combattuto per salvarsi… aveva considerato tutto.

Nell’Abisso, nessun Divine Master avrebbe mai osato pensare di poter ingannare la Fata della Spada, figuriamoci provare a farlo.

Li Suo diventò silenziosa e rifletté con attenzione sulle parole di Yun Che.

In passato, lei, la Dea della Creazione della Vita, era il pinnacolo dell’innocenza, della bellezza e del divino.

Dopo che si era risvegliata, era come un pezzo di carta bianca che stava riempiendo lentamente gli spazi vuoti con il passare del tempo.

Li Suo una volta aveva detto che la sua anima era pura quando si era destata all’inizio. Non solo i suoi ricordi e le sue esperienze erano confusi, ma era completamente distaccata da essi. Anche quando li richiamava alla mente, aveva la sensazione di essere una persona diversa che sbirciava nei ricordi di qualcun altro.

Nonostante questo, Yun Che non l’aveva presa sul serio. Lui… e forse Li Suo stessa credeva che prima o poi sarebbe tornata ad essere la Dea della Creazione della Vita di un tempo una volta che avesse recuperato la memoria.

Nessuno dei due si rendeva conto che le esperienze di Yun Che stavano influenzando l’anima di Li Suo molto più dei suoi ricordi precedenti. Si poteva dire che tutto ciò che lui diceva e aveva fatto influenzassero la sua personalità e la sua comprensione del mondo, molto più di memorie da cui si era già distanziata.

Nessuno poteva prevedere come sarebbe diventata l’ex Dea della Creazione della Vita sotto l’inconsapevole “guida” di Yun Che.

Nel frattempo, Yun Che si stava concentrando sui movimenti di hua Caili. Poteva notare che si stava avvicinando sempre di più e che stava seguendo il percorso invisibile che aveva preparato per lei quasi alla perfezione.

Rivolse la sua percezione verso le bestie abissali nell’area attorno.

Il loro tempismo dev’essere perfetto…

All’improvviso ebbe un’ispirazione.

No, c’è un’opzione migliore.

Alzò una mano ed evocò un grosso cristallo abissale. Era un tesoro inestimabile per i coltivatori che esploravano la periferia della Foschia Sconfinata perché le possibilità che una bestia abissale al Divine Sovereign ne contenesse una erano meno di una su cento, e meno di una su cinquanta se fosse stata al Divine Master. Inoltre sarebbero pesati circa 500-1000 grammi al massimo.

Il cristallo abissale che stava tenendo Yun Che pesava più di un chilo e mezzo. Perfino un Semidio avrebbe faticato a procurarsi un cristallo abissale, ma per Yun Che era fin troppo facile perché poteva percepire esattamente dove si trovavano.

Doveva solo ordinare a tutte le bestie abissali con dei cristalli di avvicinarsi. Poi avrebbe potuto estrarli direttamente dai loro corpi. I mostri non avrebbero resistito, né sarebbero morti. I loro corpi feriti sarebbero guariti all’istante grazie alla polvere abissale.

Questo era il motivo per cui c’era una montagna di cristalli abissali nella Sky Poison Pearl. Ne aveva accumulati così tanti che non si sarebbe nemmeno disturbato a raccogliere un cristallo abissale che aveva preso forma naturalmente.

Fece cadere il cristallo abissale tra le diverse metà di un’enorme bestia abissale e si assicurò che non fosse stata macchiata di sangue. Emetteva un bagliore grigiastro strano mentre giaceva silenziosamente a terra.

Lui sospirò lievemente e il suo viso cominciò a sbiancare. Anche la sua aura era diventata eccezionalmente debole.

Hua Caili stava procedendo molto lentamente. Era ancora tesa perché non si era ripresa dall’esperienza orribile di prima.

Non pensava che sarebbe stato così pericoloso avventurarsi appena un po’ più in profondità tra la Foschia Sconfinata.

Negli ultimi sei mesi, il maggior numero di bestie abissali che aveva dovuto affrontare allo stesso tempo era stato sette. Stavolta però aveva attirato l’attenzione di oltre venti mostri in una sola volta.

Se non fosse stato per Yun Che, forse sarebbe già morta.

Non c’era da meravigliarsi che sua zia le avesse consigliato di non essere imprudente.

Detto questo, era grazie a quella crisi fatale che era riuscita a cogliere un briciolo dell’intento di spada della Distruzione Celeste e aveva attivato la Prima Spada.

Fu in quel momento che l’atmosfera cambiò. Non sentiva solo l’odore della polvere abissale, ma anche la puzza di sangue dei mostri.

Le luci di spada apparirono immediatamente nei suoi occhi. La spada Nuvola di Vetro era già al suo fianco.

Sangue, ossa e poltiglia ovunque. C’erano anche segni di enorme distruzione.

A giudicare dalla polvere abissale che si stava dissipando dai cadaveri, era passato poco tempo dalla loro morte. Chiaramente era appena avvenuta una battaglia terrificante.

Hua Caili ritirò completamente la sua aura e continuò ad avanzare lentamente. Fu in quel momento che intravide un bagliore vermiglio.

Era un’enorme spada infilzata a terra. Hua Caili la riconobbe, era l’arma che Yun Che aveva usato per salvarla prima. Il suo bagliore era così distinto che era impossibile non ricordarsela.

Che sia…?

Le si strinse il cuore e i precipitò avanti con imprudenza.

Quando si avvicinò alla Spada del Colpo Celeste Nemesi dei Diavoli, vide una persona ricoperta di sangue accasciata su un pezzo di roccia. Il suo viso pallido e ferito le fece trattenere il respiro.

È lui…

È… morto?

Rimase stordita quando la spada vermiglia emise uno stridio metallico e volò accanto a Yun Che. Allo stesso tempo il giovane aprì gli occhi. La luce nel suo sguardo era debole, ma era tagliente come quello di un’aquila affamata.

Quando vide Hua Caili però si irrigidì per un secondo per poi rilassarsi completamente. Il braccio che aveva sollevato a stento ricadde al suo fianco mentre disse con voce roca: “Sei… tu…”

“Stai bene?” Hua Caili tirò un lieve sospiro di sollievo quando vide che era ancora vivo.

Yun Che non le rispose. Invece chiese con voce debole: “Non… non mi stavi seguendo, vero?”

Erano passate solo meno di sei ore dal loro ultimo incontro e la Foschia Sconfinata era vasta, molto vasta. I suoi sospetti erano perfettamente ragionevoli.

Hua Caili scosse frettolosamente la testa: “No! Stavo solo passando di qui mentre stavo tornando nella periferia. Lo prometto!”

Yun Che rivelò un sorriso notando quanto era seria: “Stavo solo scherzando.”
