---
title: Capitolo 2039 - Distruzione
pubDate: 2024-08-15T13:22:06.161Z
tags:
    - atg
---


La Foschia Sconfinata era silenziosa e opprimente come sempre, e i nervi di Hua Caili erano tesi come non mai.


Aveva esaurito la maggior parte della sua profound energy ed era coperta di ferite dalla testa ai piedi. Lo squarcio sulla usa fronte sembrava terrificante in contrasto con la sua pelle nivea e simile alla giada.


Tuttavia il dolore era l’ultima cosa a cui stava pensando. Al momento era in piena allerta e stava espandendo la sua percezione spirituale il più lontano possibile, non voleva perdersi nemmeno il minimo dettaglio.


Ogni tanto avrebbe dato un’occhiata confusa e piena di emozioni contrastanti verso Yun Che.


Mi ha salvato di nuovo…


Era cresciuta coccolata da innumerevoli persone per tutta la vita. Era abituata a venire protetta in ogni modo.


Tuttavia aveva incontrato Yun Che diverse volte nell’arco di sei mesi.


La prima volta lo aveva aiutato perché aveva attirato la sua attenzione. Era rimasto impresso nella sua memoria.


La seconda volta, era apparso come una divinità dalle leggende durante il suo momento più critico.


E durante la terza volta aveva bloccato una spada a mani nude per impedire che lei si facesse del male. Così l’abito bianco di Hua Caili si era macchiato con il suo sangue e la macchia sembrava aver raggiunto il suo cuore.


La sua protezione era stata entusiasmante e al tempo stesso straziante. Era completamente diversa dalla promessa di assoluta sicurezza di cui aveva goduto per tutta la sua vita.


Per questo si stava guardando attorno così nervosamente. Sembrava che impegnarsi al massimo per proteggerlo fosse il solo modo che le fosse venuto in mente per ripagarlo.


Sopra il cielo grigio, Hua Qingying non poté trattenersi dall’accigliarsi mentre osservava le sue reazioni.


Fortunatamente la sua irrequietezza non durò a lungo. In meno di quindici minuti, Yun Che aprì gli occhi e alzò la mano sinistra. Il buco nel suo palmo sinistro era completamente sigillato, anche se sembrava ancora terrificante.


Hua Caili si girò subito. Fece due passi verso di lui e chiese preoccupata: “Stai bene? Puoi riposare ancora un po’ se vuoi.”


Yun Che si alzò e sorrise: “Non preoccuparti. La mia costituzione è piuttosto speciale. Queste ferite non sono nulla per me.”


All’improvviso si irrigidì per un momento e chiese: “Sorella maggiore, se non ti disturba troppo… potrei avvicinare la mia mano alla tua fronte?”


Notando lo sguardo sorpreso di Hua Caili, aggiunse frettolosamente: “Non ho secondi fini e non ti toccherò. Devo solo muovere la mia mano entro venti centimetri dalla tua fronte.”


Hua Caili da sorpresa divenne divertita sentendo la sua spiegazione urgente e la sua risposta ansiosa. Chiese con curiosità: “Perché?”


Invece di spiegare, Yun Che fece fece due passi avanti e alzò un dito: “Ti prometto che farò presto.”


“Uh?” Hua Caili fece istintivamente un passo indietro, ma prima che fosse colta dal panico, una luce bianca offuscò la sua vista.


Aveva sempre adorato oggetti di colore bianco puro come i suoi abiti, la sua spada Nuvola di Vetro e la frazione della nuvola Arcobaleno. Tuttavia non aveva mai visto una luce del genere in tutta la sua vita. Sembrava in grado di poter purificare qualsiasi contaminazione.


Ne fu così incantata che lasciò che si avvicinasse.


Quando la luce bianca entrò in contatto con il suo corpo, notò che il dolore sulla sua fronte, no, in tutto il suo corpo, si stava attenuando immediatamente. Come se fosse discesa in una in una pozza d’acqua fresca, lavò via ogni impurità e pressione portata dalla Foschia Sconfinata.


Poco a poco spalancò la bocca mentre veniva sopraffatta dallo shock. Senza accorgersene, iniziò a fissare Yun Che negli occhi, il suo sguardo assomigliava ad una notte di colore bianco a causa della luce.


A mezz’aria, Hua Qingying rimase perplessa per un momento e poi si ricordò di qualcosa. Le sue palpebre tremarono violentemente mentre negava istintivamente quella possibilità, ma rimase sempre più sconvolta mentre la luce brillava sempre di più…


L’elemento sacro era qualcosa che esisteva solo nelle note storiche dell’Abisso. Se fosse davvero esistita in questo mondo, sarebbe stata quasi l’opposto della vera purezza.


La luce bianca che Hua Qingying stava vedendo non era una sacralità di tipo abissale. In effetti era un tipo di elemento che non sarebbe dovuto esistere nemmeno qui, era completamente privo di impurità.


Era impossibile per una creatura vivente capire qualcosa con cui non era mai entrata in contatto, ma l’aura sacra era così distinta da sembrare quasi una legge suprema dell’universo; un potere che non avrebbe permesso nemmeno ad un ignorante di sbagliarsi sulla sua essenza.


“Profound… energy… della luce…”


Hua Qingying sussurrò un nome sacro che sarebbe dovuto esistere solo nelle antiche note. Guardò stordita la ferita sanguinosa sulla fronte di Hua Caili scomparire con una velocità incredibile. Perfino la macchia rossa fu completamente rimossa.


La luce bianca scomparì. Yun Che ritirò le dita e sorrise. Quando Hua Caili si toccò la fronte, sentì solo la pelle liscia. Non c’erano nemmeno segni che fosse stata ferita.


“Che… potere è questo?” Chiese confusa mentre pensava: profound energy della luce.


Era la Figlia Divina della Distruzione Celeste dopotutto. Conosceva informazioni a cui la maggior parte della gente non avrebbe mai avuto accesso.


Anche se la profound energy della luce non si era mai manifestata nell’Abisso, le sue caratteristiche erano estremamente distinte. Era bianca, pura e sacra. Possedeva il potere curativo più forte al mondo. Era un miracolo che poteva perfino creare la vita.


Yun Che distolse lo sguardo da lei e rispose: “È un potere speciale che il mio maestro mi ha donato. È… anche un segreto che devo mantenere.”


Hua Caili non se lo fece ripetere. Solo gli dei sapevano che trambusto sarebbe scoppiato se l’esistenza della profound energy della luce fosse stata svelata.


Era indubbiamente un segreto che si sarebbe dovuto portare fino alla tomba a meno che non fosse stato abbastanza forte da proteggersi.


“Perché mi hai mostrato un segreto così importante…?”


Yun Che le sorrise calorosamente: “Il mio maestro mi ha insegnato che bisogna ripagare mille volte tanto un atto di gentilezza, per non parlare del fatto che mi hai salvato la vita. Condividere il mio segreto con te è il minimo che posso fare per ripagarti.”


All’improvviso abbassò il suo sguardo e sembrò rimuginare sulle sue parole per molto tempo. Alla fine superò l’imbarazzo e disse: “Il mio… il mio motivo però non è stato completamente altruista naturalmente. Anche se metà del tuo viso è coperto, è comunque il più bello, e perfetto… che abbia mai visto in tutta la mia vita.”


“Quando ho visto la tua ferita, mi sono reso conto che la cosa più triste al mondo non è rovinare qualcosa di splendido, ma trovare una macchia su ciò che dovrebbe essere perfetto. Così… non mi sono potuto trattenere…”


“...” Hua Caili provò una strana emozione mai sentita prima e non aveva idea di come rispondere.


“Puoi mantenerlo segreto, sorella maggiore?” Sussurrò Yun Che. “Il mio maestro mi ha avvertito ripetutamente di non rivelare troppo facilmente questo potere, ma… non mi sono potuto trattenere di fronte a te.”


Ora Hua Caili era per un terzo stordita e per due terzi colta dal panico. Annuì frettolosamente e disse: “Non preoccuparti. Hai rivelato il tuo segreto per guarirmi. Naturalmente non lo dirò a nessuno.”


Poi enfatizzò: “E mi hai anche salvato più volte di quanto ti abbia salvato io. Sarei io a dover ricambiare il favore, non te.”


Yun Che sorrise, ma non disse nulla. Dopo aver evocato la spada Colpo Celeste Nemesi dei Diavoli e aver recuperato il grosso cristallo abissale, annuì e disse: “Sono contento di averti incontrato qui, sorella maggiore. Non disturberò ulteriormente la tua prova. Mi auguro che ci potremo rincontrare un giorno.”


Si era congedato all’improvviso.


“...” La ragazza voleva fargli innumerevoli domande, ma non aveva altra scelta che ritrovarsi in seguito. Poté solo fissare stordita la sua schiena finché non lo vide sparire.


All’improvviso la voce di Hua Qingying risuonò nelle sue orecchie.

“Caili, trova un modo per accompagnarlo.”


Le palpebre di Hua Caili tremarono. Era la prima volta che sentiva la voce di sua zia da quando era entrata nella Foschia Sconfinata. Hua Qingying non si era rivelata nemmeno dopo diversi momenti difficili e due crisi fatali. Era stata così assente che si era iniziata a chiedere se sua zia se ne fosse andata davvero.


Adesso finalmente si era rivelata di nuovo, ma non era stato per impartirle parole sagge o per rimproverarla. Era… per chiederle di iniziare a viaggiare con un uomo?

“Zia?” Chiese telepaticamente la giovane.

Hua Qingying continuò con tono freddo e tagliente: “Non solo è passato dal picco del Divine Sovereign al terzo livello del Divine Master in sei mesi, in qualche modo ha sconfitto un Semidio di primo livello. C’è qualcosa di davvero anomalo nella sua profound energy. È un evento senza precedenti nella storia dell’Abisso.”


“Inoltre hai visto con i tuoi occhi come ha manifestato cinque elementi quando è avanzato di livello. Sarebbe dovuto morire, eppure i cinque elementi esistono tutti armoniosamente nel suo corpo. Infine, la luce bianca che ha manifestato prima… era senza dubbio profound energy della luce; una profound energy che non sarebbe mai dovuta esistere nel nostro mondo.”


Hua Caili chiese: “Stai dicendo…”


“Questo ragazzo è anormale oltre ogni immaginazione.” Hua Qingying continuò: “Deve essere entrato in contatto con il mondo mortale di recente, altrimenti le sue imprese si sarebbero diffuse da tempo nell’Abisso. Nemmeno le sue origini saranno ordinarie. Per questo vorrei che lo accompagnassi per un po’, ma non devi indagare personalmente. Lo osserverò io.”


Lo stupore di Hua Caili non scomparì per molto, molto tempo, come un’increspatura in una pozza causata dal vento. Era sbalordita non perché sua zia avesse lodato Yun Che, ma perché…


Per quanto ne sapeva, sua zia era la persona più apatica che avesse mai conosciuto. Le importava solo di due cose, di lei e della spada. Ma ora si stava offrendo per osservare un membro della giovane generazione incontrato da poco?


Come se avesse notato il suo eccessivo entusiasmo, il tono di Hua Qingying divenne indifferente: “Questo ragazzo è misterioso, ma c’è una cosa di cui non devi preoccuparti. Posso dirti che non è una persona malvagia.”

“In ogni nota riguardo la profound energy della luce, la profound energy della luce appare raramente perché il suo portatore deve possedere una costituzione perfetta, ma anche una natura pura e un’anima che non accetterà nessun male. Dato che può usare la profound energy della luce, dev’essere puro di cuore.”


“Ti conosce a stento, ma ti ha salvato più volte. È arrivato al punto da finire gravemente ferito per proteggerti. La sua condotta corrisponde perfettamente alle antiche note. Se non fosse per questo, non ti avrei mai permesso di viaggiare con lui.”


“Oh. Va bene.” Rispose semplicemente Hua Caili.


Non aveva mai viaggiato con nessuno da quando era entrata nella Foschia Sconfinata. Nemmeno le interazioni che aveva avuto con gli altri potevano essere davvero descritte come piacevoli. Ma non solo le andava bene la richiesta di sua zia, era perfino… impaziente?


Non inseguì subito Yun Che però. Invece guardò il cielo con i suoi occhi così splendidi da poter mettere in ombra il resto del mondo e disse con serietà: “Ma prima devo dirti una cosa. Gli ho promesso di mantenere il suo segreto, così…”


“Ti sembro una spia?” Rispose con indifferenza Hua Qingying, perché mai dovrebbe fare una cosa del genere.

“Eheh.” Hua Caili fece la linguaccia verso il posto dove pensava fosse sua zia per poi volare verso Yun Che.


Nel frattempo il giovane stava camminando senza fretta in direzione della Foschia Sconfinata.


“Perché hai rivelato la tua profound energy della luce?” Chiese Li Suo. Aveva molte domande, ma questa era una delle questioni che non riusciva proprio a capire.


Yun Che spiegò lentamente: “Rivelare i propri segreti offre un tipo di fiducia particolare. Se entrambe le parti promettono di mantenere il segreto, allora li avvicinerà anche se sono nemici. E più importante è il segreto, più diventeranno vicini… Avrebbe funzionato ancora meglio se non ci fosse stata una guardona, ma non ci posso fare niente.”


“...” Li Suo non poteva ancora capire la sua logica, ma aveva la sensazione che non avrebbe dovuto fare altre domande. Invece avvertì: “Non temi che riveleranno i tuoi segreti al mondo? Sarebbe un grosso problema al tuo livello.”


“Sono ben consapevole delle conseguenze, ma le ricompense sono troppo allettanti per ignorarle.” Yun Che disse lentamente: “Ma naturalmente sono certo che non lo faranno.”


In un certo senso, era crudele come fosse certo della loro personalità.


Le emozioni che Yun Che aveva dato a Li Suo prima e dopo che era entrato nell’Abisso erano diverse come il giorno e la notte.

“Ora cosa farai?” Chiese Li Suo: “Hai fatto di tutto per avvicinarti a Hua Caili e avevi la migliore opportunità per accompagnarla. Perché te ne sei andato?”

“Un conto è avvicinarmi io e un altro è che lei si avvicini a me.” Yun Che sorrise, la sua andatura tranquilla tradiva la sua cautela e la sua mancanza di esitazione. “Voglio che sia lei a prendere l’iniziativa.”


Li Suo esclamò con sorpresa: “È una Figlia Divina, senza menzionare che non è sola. È impossibile che…”


“Giovane maestro Yun!” Il grido di una ragazza risuonò da dietro di lui. Nonostante i molti strati di polvere abissale, la sua voce era melodiosa come sempre.


“...” Li Suo smise di parlare all’improvviso.


Yun Che si girò e guardò Hua Caili con la giusta quantità di timore e stupore.


Le guance della giovane erano tinte di rosa mentre atterrava di fronte a lui. Non sapeva se fosse perché era la prima volta che si avvicinava ad un uomo che non era suo padre, o perché tecnicamente aveva un “secondo fine” per parlargli… ma era estremamente nervosa.


Stava per dire qualcosa quando Yun Che le chiese con perplessità: “Come sapevi che il mio cognome è Yun?”


“...” Hua Caili si dimenticò di cosa avrebbe dovuto dire. All’improvviso si era resa conto che non si era mai presentato nemmeno una volta durante i suoi incontri precedenti.


Yun Che si accigliò un po’ quando la vide irrigidirsi. Chiese con un po’ di serietà e sospetto: “Mi stavo chiedendo come mai continuavamo ad incontrarci negli ultimi sei mesi. Prima è successo nel regno dell’Abisso dei Qilin e ora nella Foschia Sconfinata. Aspetta un secondo… mi stavi seguendo di nascosto e hai indagato su di me nel frattempo?”


Li Suo: “...?”


“No, no!”


La giovane era stata viziata per tutta la vita. Non era mai stata accusata così prima d’ora. Come se qualcuno avesse punto le sue emozioni con un ago, scosse frettolosamente la testa e negò con tutte le sue forze: “No! Non farei…”


“Allora come sapevi il mio cognome?” Chiese di nuovo Yun Che.


Notando quanto era facile per lei perdere la compostezza, Yun Che non poté che questionare di nuovo la sua vera età ed esperienza.


Strano… anche se è stata viziata come una principessa del Caos Primordiale fin dalla nascita, non si dovrebbe comportare così.


Mi sembra di stare parlando ad una giovane sulla ventina o forse perfino un’adolescente…


Nel frattempo Hua Caili si stava ancora spiegando: “Ho scoperto che il tuo nome è Yun Che nel regno dell’Abisso dei Qilin e…”

“Capisco…” Yun Che trascinò apposta le parole e la fissò con ancora più sospetto: “Mi conoscevi già allora? E dici che non mi stavi seguendo?”


Hua Caili non si sarebbe mai immaginata che la sua spiegazione si sarebbe ritorta contro di lei. Fu colta ancora di più dal panico e scosse la testa ancora più forte:” No davvero! Stavo… stavo…”

“Ahahahah!”


Yun Che scoppiò a ridere, sbalordendo Hua Caili.

“Stavo scherzando. Sapevo che non mi stavi seguendo.” Spiegò Yun Che. “Ora che ci penso, il motivo per cui hai scoperto il mio nome è stato perché hai visto la conferenza dell’Abisso dei Qilin, no? Probabilmente aspettavi con impazienza l’apertura del regno del Qilin Divino, o piuttosto, era l’unica cosa in quel posto che avrebbe potuto attirare la tua attenzione.”


La giovane non ebbe tempo di rimanere sorpresa da quanto fosse accurata dalla sua deduzione. Annuì frettolosamente mentre sottolineava la sua innocenza: “Esatto! Volevo vedere personalmente il leggendario Qilin Divino, così sono andata a guardare la conferenza. Per questo so il tuo nome.”


Esitò per un istante e poi aggiunse: “E la tua età.”

“Lo sapevo.” Disse Yun Che. “Tuttavia gli estranei non hanno il permesso di entrare nel regno del Qilin Divino, immagino che tu non abbia potuto esaudire il tuo desiderio?”


Dopo aver dimostrato con successo la sua innocenza, Hua Caili si rilassò: “Sì, per questo me ne sono andata prima che la conferenza fosse finita.”

Poi pensò con amarezza: ‘Non posso credere che mi abbia ingannato. E la zia pensa che sia un uomo di pura bontà? Ne dubito.


Non aveva notato che non avrebbe mai etichettato nessuno… fino ad ora.


Nel frattempo, Yun Che stava sospirando di sollievo dopo aver confermato che Hua Ciali non aveva idea di cosa fosse accaduto nel regno dei Qilin Divini.


“Perché mi stavi chiamando, sorella maggiore? Hai bisogno di qualcosa?” Chiese.


“No, no.” Hua Caili fece un passo avanti e nascose a sua volta un sospiro di sollievo. Poi batté i suoi occhi luminosi come stelle e sorrise. “La Foschia Sconfinata è più letale di quanto avessi immaginato. Se non fosse stato per te, forse…”

“Non sono ancora guarita pienamente e non sono sicura di poter continuare da sola. Così potrei chiederti se potrò accompagnarti per un po’?”


Probabilmente non lo aveva notato, ma il suo linguaggio del corpo era eloquente.


