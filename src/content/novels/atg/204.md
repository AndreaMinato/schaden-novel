---
title: Capitolo 204 – Torneo, Inizio
pubDate: 2024-05-31T02:27:25.208Z
tags:
    - atg
---




"Toc, toc, toc..."


Poco dopo che Yun Che ebbe finito di parlare, si sentì provenire dall'esterno un leggero rumore di passi e qualcuno bussò alla porta, né troppo forte né troppo piano.


Cang Yue riprese immediatamente controllo sul suo respiro. Al momento, il suo volto era completamente arrossato, i suoi lunghi capelli erano disordinati e i suoi abiti erano addirittura stati scostati da Yun Che, che aveva messo in mostra gran parte del suo petto dalla pelle bianca come la neve. In quelle condizioni non avrebbe potuto incontrare nessuno. Calmando il suo respiro e costringendosi ad avere un tono tranquillo, chiese: “Chi è?”


Dall'altro lato della porta giunse la voce cortese e raffinata di Fen Juecheng: “Sono io, Fen Juecheng.”


“Mn?” Yun Che diede un'occhiata alla porta, poi con un sorriso dubbioso guardò Cang Yue negli occhi.


Notando l'espressione di Yun Che, Cang Yue si sentì un po' in imbarazzo. Temendo che avesse frainteso il legame tra lei e Fen Juecheng, si affrettò a rispondere freddamente: “Perché è venuto da me così tardi, Giovane Maestro Fen? C'è forse qualcosa che posso fare per aiutarla?”


Fen Juecheng sorrise: “Poco fa stavo passeggiando per la Villa e quando sono passato da qui mi sono accorto per pura coincidenza che la luce nella stanza di Vostra Maestà era ancora accesa. Siccome è ancora presto, ho immaginato che Vostra Maestà non fosse ancora andata a letto. Stanotte c'è la luna piena e guardarla qui alla Villa della Spada Celestiale dà una sensazione meravigliosa. Se qualcuno non la andasse ad ammirare sarebbe un vero peccato. Se Vostra Maestà non ha impegni, Juecheng desidererebbe avere l'onore di potervi invitare a guardarla insieme.”


Gli angoli delle labbra di Yun Che tremarono e strinse i denti dalla rabbia... in quel momento stava per fare l'amore con la Principessa, stava per avanzare al passo successivo, ma quell'idiota era davvero passato per invitarla a guardare la luna con lui... Ma perché non vai a guardare il culo di tua sorella!


Mentre lo insultava mentalmente, Yun Che strinse improvvisamente la presa, afferrando con le mani quei due seni rotondi e bianchi come la neve e affondandovi ognuna delle sue dita.


“Ah...” Cang Yue si lasciò sfuggire un gemito. Era stato breve, ma seducente, e sarebbe stato abbastanza da far sobbalzare senza controllo il cuore di qualsiasi uomo. Quel gemito raggiunse anche le orecchie di Fen Juecheng, che chiese subito: “Vostra Maestà, cos'è successo?”


Cang Yue afferrò i polsi di Yun Che, lo guardò con grande imbarazzo e cercò di calmarsi: “Giovane Maestro Fen, grazie per la tua gentilezza. Tuttavia, osservare la luna piena non mi interessa. Se non c'è altro, Giovane Maestro Fen, la prego di andarsene.”


Mentre lei parlava, le mani di Yun Che avevano cominciato a muoversi crudelmente. Afferravano, massaggiavano e pizzicavano senza sosta, facendo ansimare profondamente Cang Yue, che non ebbe altra scelta se non stringere i denti e cercare di non fare rumore.


Fen Juecheng rimase in silenzio per qualche secondo, poi sospirò: “Vostra Maestà, c'è una cosa che ho sempre voluto dirvi. Spero che Vostra Maestà mi conceda questa possibilità. Quando ve l'avrò detto, me ne andrò subito e non vi disturberò più.”


A quel punto, le mani di Yun Che si spostarono silenziosamente verso il basso, scostarono la lunga gonna di Cang Yue e una di loro si insinuò sotto il tessuto. Senza nulla che lo ostacolasse, toccò le sue lunghe e soffici gambe. Seguendo le curve perfette della coscia, la mano di Yun Che risalì lentamente...


Come folgorata, Cang Yue tremò. Era sia imbarazzata che agitata, e usò entrambe le mani per bloccare con forza le dita di Yun Che prima che salissero ulteriormente. Con un'enorme forza di volontà, rispose a Fen Juecheng in tono imperturbabile:


“Sto già andando a letto, se deve dirmi qualcosa dovrai aspettare fino a domani. Giovane Maestro Fen, la prego di andarsene...”


A causa della violazione spudorata di Yun Che, la sua voce tremava. Fen Juecheng se ne accorse, ma non diede peso alla cosa. Non avrebbe mai potuto immaginare che la Principessa con cui stava flirtando in quel momento fosse tra le braccia di un altro uomo che si stava approfittando di lei.


Fece appello a tutta la sua pazienza e alla sua galanteria e anziché continuare fece un passo indietro: “Sono terribilmente dispiaciuto di avervi disturbata, Vostra Maestà. So che a causa di alcuni avvenimenti non mi vedete di buon occhio, ma le mie intenzioni nei vostri confronti sono pure e senza secondi fini, il Sole e la Luna possono essermi testimoni. Se Vostra Maestà sarà disposta a darmi una possibilità, farò tutto ciò che è in mio potere per esaudire ogni vostro desiderio. Spero che Vostra Maestà non prenda le distanza da me e che non continuiate a respingermi volta dopo volta.”


Cang Yue: “...”


Dopo aver finito di parlare, Fen Juecheng indietreggiò e se ne andò lentamente senza aspettare un altro istante. Dopo aver lasciato il cortile, sollevò lo sguardo e osservò il cielo notturno. Poi chiuse gli occhi e mormorò tra sé e sé: “In questo mondo nessuno è degno di averti eccetto me, Fen Juecheng. Dopotutto, sei la sola e unica Principessa della Famiglia Imperiale, l'unica ragazza per la quale sono disposto ad avere così tanta pazienza.”


Quando Fen Juecheng si allontanò, Yun Che spinse di nuovo Cang Yue contro il letto. Agitandosi e stringendosi sul materasso, nel mezzo dei continui gemiti di Cang Yue Yun Che l'aveva velocemente spogliata del tutto. Il suo corpo perfetto come la più pura delle giade era completamente visibile.


Cang Yue si allontanò in un angolo del letto, stringendo a sé il lenzuolo come se volesse nascondere il suo meraviglioso petto e con gli occhi lucidi disse dispiaciuta: “Non c'è nulla tra me e Fen Juecheng. Davvero, non... non sei arrabbiato, giusto?”


“Umpf? Tra voi due non c'è nulla?” Yun Che si finse infastidito: “È sera tardi, eppure è venuto fino alla tua stanza solo per parlarti. Devi averglielo chiesto tu.”


“Uuu... no, non è così, davvero. Deve aver sentito dire dagli allievi della Villa della Spada Celestiale dove si trova camera mia.”


“Beh... se vuoi dimostrarmelo, allora lascia andare le lenzuola e lasciati mangiare.” Yun Che afferrò l'altro capo del lenzuolo e le disse con volgarità.


“Ah----” Cang Yue gridò a bassa voce. Strinse con ancora più forza il lenzuolo, e completamente rossa in volto rispose, senza speranza: “Non farlo! Aspetta... aspetta fino alla fine del Torneo, d'accordo? Dopo il Torneo, qualsiasi cosa tu voglia fare con me io... io lo...”


Yun Che rise. Lanciò via la coperta, le si avvicinò e abbracciò gentilmente il suo corpo morbido e delicato, maa non fece nient'altro. “L'hai promesso, Sorella Maggiore. Quando sarà il momento, non potrai rimangiarti la parola.”


“Hnng...” Cang Yue si strinse il petto con le mani, e appoggiò la testa contro il torace di Yun Che. Non osò guardarlo negli occhi un'altra volta.


Il lume di candela nella stanza di Cang Yue si spense. Qin Wushang, che era rimasto per tutto il tempo a meditare in un angolo del cortile senza che né Fen Juecheng né Yun Che lo notassero, scosse la testa e sospirò: “Aahh, che bello essere giovani...”




Le nove del mattino. Il giorno seguente, nell'Arena della Spada della Villa della Spada Celestiale.


Il palco principale e gli altri trenta piccoli ring erano di forma circolare. L'arena principale era lunga trecento metri, mentre quelle più piccole sessanta. L'Arena della Spada era il luogo in cui solitamente duellavano gli allievi della Villa e il torneo si sarebbe disputato lì. A quell'ora, i posti a sedere intorno al palco principale erano già stati riempiti dalla folla. Di fronte a ogni gruppo di sedie c'era una targa con il nome del Sect a cui appartenevano.


Normalmente, dietro ogni targa c'erano sette persone, ma alle spalle di quella del Palazzo Imperiale Ventoblu, c'erano solamente quattro patetici posti.


“Sono le nove. Sta per cominciare.” disse a bassa voce Qin Wushang.


All'improvviso, da un punto a mezz'aria si sentì chiaramente il forte stridio prodotto da delle lame. Tutti sollevarono istintivamente lo sguardo e videro che erano apparse dal nulla un centinaio di spade, a circa trecento metri di altezza. Quelle armi fluttuavano e sembravano avere una volontà propria e cominciarono a danzare nel cielo. Gli stridii creati dalle spade ruppero il silenzio, erano suoni che squarciavano l'aria. Dopo aver fatto qualche giro intorno al palco principale, si fermarono a mezz'aria, sopra i posti a sedere centrali, e si disposero secondo un ordine preciso. Da sotto le spade fluttuanti, avanzò camminando lentamente un uomo dalla barba bianca, che salutò con le mani giunte e con una voce tonante: “Sono l'Anziano del Padiglione del Battesimo di Spada della Villa della Spada Celestiale, Ling Wugou. Sono felice di poter incontrare tutti voi, eroi e giovani di straordinario talento. A nome della nostra Villa, ringrazio tutti i partecipanti. Il Torneo di quest'anno...”


“Il soprannome di Ling Wugou è la 'Spada Senza Cicatrici'. Anche se sembra un normale Anziano, si dice che sia già all'ottavo livello dello Sky Profound Realm. Neppure io sarei un degno avversario per lui. Ha già supervisionato parecchi Tornei ed è sempre stato equo e corretto. Non è un tipo che scherza molto ed è molto rispettato anche nella Villa della Spada Celestiale. Persino Ling Yuefeng deve avere un certo riguardo nei suoi confronti.” sussurrò Qin Wushang a Yun Che e Xia Yuanba.


“Wow! Più forte di voi, Capo Palazzo Qin?” Xia Yuanba spalancò la bocca, con un volto scioccato. Sin da quando era entrato nel Palazzo Profound Ventoblu e aveva scoperto che Qin Wushang era al “leggendario Sky Profound Realm”, lo aveva venerato quasi come una divinità.


“Ahah, nel Ventoblu Empire ci sono molte persone più forti di me.” ridacchiò Qin Wushang: “Sono solo al terzo livello dello Sky Profound Realm, ben al di sotto di Ling Wugou. Anche se dieci di me lo affrontassero non avrei speranze. Una volta raggiunto lo Sky Profound Realm, progredire di anche un solo livello è difficile quanto ascendere al cielo. Il tempo e gli sforzi necessari per farcela sono ben maggiori di quelli per superare l'intero Spirit Profound Realm. Inoltre, la prima e la seconda metà dello Sky Profound Realm sono come due mondi a sé stanti. È facile trovare qualcuno al di sotto del quinto livello in qualsiasi Sect fiorente, ma dal sesto livello in poi sono rari anche nei Sect Maggiori. Sono davvero degli esperti potentissimi... le famose 'Sette Fate di Frozen Cloud' sono tutte al di sopra del quinto livello dello Sky Profound Realm. Se si escludono la Maestra di Frozen Cloud Asgard e le praticanti che coltivano in isolamento, in tutto Frozen Cloud Asgard solo le Sette Fate hanno una Profound Strength al di sopra del quinto livello dello Sky Profound Realm.”


Quando Qin Wushang ebbe finito di parlare, anche Ling Wugou aveva quasi terminato il suo solito breve discorso introduttivo. All'improvviso, alzò la voce e ognuna delle sue parole divenne assordante: “Quest'anno il giudice del Torneo proviene da uno dei Quattro Luoghi Sacri del Profound Sky Continent – Ling Kun, Anziano della Regione Mighty Heavenly Sword! Considerando la potenza e le origini dell'Anziano Ling Kun, sono sicuro che nessuno dubiterà della sua autorità, né crederà che non meriti questa carica.”


Quando pronunciò le quattro parole “Regione Mighty Heavenly Sword”, tutti rimasero sbalorditi; specialmente chi aveva già in passato partecipato al Torneo. I cuori di coloro che conoscevano quel nome iniziarono a battere all'impazzata... la Regione Mighty Heavenly Sword era uno dei leggendari Quattro Luoghi Sacri! Sentendo quel nome, i Maestri di tutti i Sect avvertirono una sorta di pressione invisibile.


Se il giudice a che razza di livello doveva essere visto che proveniva da un Luogo Sacro... chi avrebbe osato tentare qualcosa di scorretto durante la competizione?


Già da tempo si diceva che esistesse un qualche legame tra la Villa della Spada Celestiale e la Regione Mighty Heavenly Sword e anche il cognome di quell'Anziano era “Ling”. Questa era una prova inconfutabile.


“Regione Mighty Heavenly Sword? Che tipo di posto è?” le reazioni del pubblico incuriosirono moltissimo Xia Yuanba.


“... è un posto migliaia di volte più potente della Villa della Spada Celestiale... non chiedere altro.” sussurrò Yun Che.


“Ahh!?” Xia Yuanba strabuzzò gli occhi.


Dopo l'urlo di Ling Wugou, un uomo di mezza età vestito di verde giunse alle sue spalle e annuì leggermente. Non appena lo raggiunse, tutti gli occhi puntarono su di lui come se fossero guidati da una forza invisibile... sembrava avere quaranta o cinquant'anni, con un fisico nella media e un viso senza alcuna particolarità. Anche se tutti lo vedevano, non riuscivano affatto a percepire la sua presenza. Era come se fosse un'immagine illusoria.


Quando si sedette, gli sguardi di tutti i presenti sembrarono essere respinti e si ritrovarono a osservare punti lontani da lui. Istantaneamente, i cuori di tutti si riempirono di paura e rispetto... non c'era da stupirsi che provenisse da uno dei Quattro Luoghi Sacri. Il livello raggiunto da Ling Kun era semplicemente incomprensibile per loro.
