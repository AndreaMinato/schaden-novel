---
title: Capitolo 2040 - Guida Subdola
pubDate: 2025-01-28T19:30:26.219Z
tags:
    - atg
---


Capitolo regolare,
-Schadenfreude


Nota traduzione: Ho cambiato profound energy in energia misteriosa, Divine Master in Divino Maestro e tanta altra roba… e dovrò cambiare anche tutti i capitoli precedenti, ahahah… ahhhhhhhhhh T_T


Avrebbe dovuto nascondere un sospiro di sollievo, visto che era finalmente riuscita a dire ciò che voleva, ma il battito del suo cuore aumentò fino a riecheggiare per il suo mare spirituale.


Da quando aveva iniziato a esplorare il mondo, si stava rendendo sempre più conto di quanto fosse attraente. Per questo aveva rifiutato innumerevoli inviti e aveva notato sguardi ancora più rapiti.  


Questa sarebbe stata la prima volta che invitava un uomo ad accompagnarla in un lungo viaggio, da quando si era unita al Mare Sconfinato… no, da quando era nata. Lo strano nervosismo che provava le dava emozioni contrastanti e misteriose.


In generale, la prima volta di una persona era sempre piena di novità e apprensione. Ed era anche indimenticabile.  


Come previsto, Yun Che la fissò con un’espressione di stupore sul volto. Non parlò per molto tempo.


Hua Caili non aveva dimenticato che Yun Che si era congedato rapidamente ogni volta che si erano incontrati. Aveva chiarito molto bene che voleva mantenere le loro interazioni il più brevi possibile.


Quella frase “Apparteniamo a mondi diversi” le aveva lasciato una profonda impressione.


Considerando il suo comportamento passato, Hua Caili non si sarebbe sorpresa se Yun Che l’avesse respinta immediatamente. Stava per aggiungere qualcosa quando Yun Che annuì leggermente. “Va bene.”


“Uh?” Hua Caili non provò nemmeno a nascondere la sua sorpresa. Un momento dopo, adottò persino un tono mezzo scherzoso e disse: “Pensavo avresti rifiutato. Dopotutto, non mi hai nemmeno dato la possibilità di ringraziarti le altre volte che ci siamo incontrati. Quasi pensavo che mi considerassi una bestia abissale travestita o qualcosa del genere.”


“Non sei affatto una bestia abissale.” Yun Che scosse la testa sorridendo. “È un onore per chiunque poter incontrare una persona come te anche solo una volta nella vita. In generale, nessuno sano di mente cercherebbe di evitarti. È solo che…”
Smise di sorridere e il suo tono si fece serio. “Ricordi cosa ti ho detto, vero? Apparteniamo a mondi diversi. Ti ho evitata perché so che non dovrei avvicinarmi a te.”


Hua Caili rifletté seriamente sulle sue parole per poi chiedere: “E perché pensi questo?”


“Alcune cose sono impossibili da nascondere.” Disse Yun Che con calma. “Per cominciare, chiunque può dire che provieni da una famiglia nobile. Dal primo giorno in cui ti ho vista al palazzo Helian, ho capito che eri ad un livello così alto che qualcuno come me può a malapena immaginarlo, figuriamoci raggiungerlo.”


Il suo tono divenne ancora più distaccato. “Le persone che non appartengono allo stesso mondo non dovrebbero mai incrociare i loro cammini.”


A mezz’aria nel cielo grigio, Hua Qingying sentì un’improvvisa fitta di dolore al cuore.


Sapeva che Yun Che stava rivelando a Hua Caili una cruda verità della vita che innumerevoli persone si rifiutavano di ammettere.


Era una verità che solo chi era stato logorato dal passare del tempo o aveva vissuto innumerevoli tragedie poteva davvero comprendere, quindi non si aspettava di sentirla da un giovane che non aveva nemmeno sessant’anni; un giovane che avrebbe dovuto traboccare di arroganza e ingenuità.


Hua Caili ad esempio avrebbe potuto capire solo superficialmente le parole di Yun Che, ma mai il peso e la verità dietro di esse.


“Dici così, ma viviamo entrambi nell’Abisso, no? Come possiamo vivere in mondi separati?” Hua Caili sbatté le palpebre e obiettò: “E se è davvero quello che pensi, allora perché hai accettato di accompagnarmi adesso? Ero sicura che avresti rifiutato il mio invito, sai.”


“Mi hai salvato la vita. Come potrei rifiutare una tua richiesta?” rispose Yun Che con un tono sincero. “Inoltre, sono piuttosto sicuro che una giovane nobile come te non potrebbe mai avventurarsi nel mondo senza essere protetta da una o due guardie del corpo potenti. È per questo che prima mi sentivo un ficcanaso. Ero convinto che la tua guardia del corpo ti avrebbe salvata dal pericolo.”


Gli occhi di Hua Caili si spalancarono per la realizzazione. Ecco perché…


“Ma immagino di essermi sbagliato. Ti stai davvero avventurando nel mondo da sola.”


Il fraintendimento di Yun Che era comprensibile. Dopo tutto, Hua Caili sarebbe sicuramente morta per mano di Fan Qingzhou se lui non fosse intervenuto all’ultimo momento.


“M-mia zia ha detto che un’avventura in cui hai sempre qualcuno su cui contare offre pochi benefici e a malapena si può considerare una vera avventura, quindi…”


Sbatté le ciglia simili ad ali di farfalla e la sua voce si affievolì. Sapeva di essere una pessima bugiarda, quindi si fermò a metà frase e lasciò che Yun Che interpretasse a modo suo. Così non sarebbe stata considerato una menzogna.


“Capisco.” Yun Che chiese: “Tua zia?”


“Mm! Mia zia è anche la mia maestra. È stata lei a spingermi in questa avventura.” Hua Caili camminò accanto a Yun Che e chiese: “Così ora siamo compagni?”


Yun Che annuì seriamente. “Lo siamo. Occhio per occhio, vita per vita. Farò tutto ciò che è in mio potere per proteggerti fino a quando non sarai completamente guarita.”


Nonostante il suo accordo, Hua Qingying poteva percepire che Yun Che stava tracciando una linea chiara tra l’uno e l’altra.


Normalmente, la maggior parte delle persone si sarebbe avvicinata a Hua Caili usando ogni sorta di pretesto. La sua bellezza e le sue origini erano impareggiabili dopotutto.


Anche Yun Che si era avvicinato a Hua Caili, ma con un'intenzione completamente opposta.


Forse le note erano vere dopotutto. Un portatore dell’energia misteriosa della luce non può davvero sopportare la minima macchia di oscurità nella propria anima.


“Oh, a proposito, non ti ho ancora chiesto il tuo nome, sorella maggiore.” Un pizzico di aspettativa trasparì dallo sguardo luminoso e limpido di Yun Che.


Hua Caili fece qualche passo avanti, in modo che potesse vedere solo la sua schiena. “Mi chiamo Qu Yixin.”


Aggiunse qualcosa che sembrava superfluo dopo un momento: “È stata mia zia a darmi questo nome.”


……


Bang!


Risuonò un tonfo mentre due bestie abissali nelle fasi iniziali del Divino Maestro eplodevano prima ancora di potersi avvicinare alla loro preda. Yun Che osservò con cautela i dintorni prima di abbassare lentamente il braccio.


“Quindi, il motivo per cui eri nel Regno dell'Abisso del Qilin e partecipavi alla conferenza del Qilin era per ripagare il favore di quella principessa?”


Hua Caili stava bombardando Yun Che con una serie di domande. La comparsa improvvisa delle bestie abissali non aveva minimamente smorzato il suo umore.


“Le tempeste di sabbia oltre il regno dell’Abisso del Qilin erano piuttosto pericolose, e allora sono rimasto gravemente ferito. Se Sua Altezza non mi avesse salvato, sarei rimasto bloccato in quella tempesta di sabbia molto più a lungo.” Rispose Yun Che distrattamente. “Così, mi sono temporaneamente unito all’Impero Helian e ho conquistato per loro il diritto di entrare nel Regno Divino del Qilin.”


“Capisco. E io che pensavo fossi il suo consorte.” Commentò Hua Caili sorridendo.  


Yun Che le lanciò un’occhiata stupita e perplessa. “Perché mai lo penseresti?”  


Le sue sopracciglia si aggrottarono maliziosamente. “Perché voi due sembravate vicini e… diciamo solo che molte persone hanno sicuramente pensato la stessa cosa, ne sono sicura”


Non si era mai sentita così rilassata da quando era entrata nella Foschia Sconfinata. I suoi occhi sembravano perfino contenere un milione di stelle.


Quando aveva combattuto da sola nella Foschia Sconfinata, doveva stare in allerta ogni minuto, ogni secondo. Se avesse abbassato la guardia anche solo per un attimo, avrebbe rischiato di venire attaccata da una bestia abissale. Come se non bastasse, ogni respiro in quel luogo era come cercare di muoversi in una palude grigia, viscosa e senza fine.


Ora che aveva un compagno di viaggio, era molto meno sotto pressione. La differenza tra dover rimanere costantemente vigile senza riposo e avere qualcuno che ti copriva le spalle era come il giorno e la notte.


“Ridicolo.” Yun Che rise e scosse la testa incredulo. “Lei è una principessa, e io non sono che una lenma alla deriva, portata nel Regno dell’Abisso dei Qilin da una tempesta di sabbia. Le nostre strade non si sarebbero mai incrociate se non fosse stato per la sua gentilezza.”


“Vedo che dai molto valore alla gentilezza e alla reciprocità.” Hua Caili sentì che i suoi passi erano molto più leggeri senza il peso della morte e del pericolo. “A proposito, sei riuscito a incontrare il leggendario Qilin Divino durante l’esplorazione?”


Yun Che scosse la testa, senza mostrare alcun rimpianto sul volto. “No. Non ero interessato al regno divino dei Qilin fin dall’inizio. L’unico motivo per cui ho partecipato alla conferenza è statp per ripagare la gentilezza di Sua Altezza. Dopo che la famiglia imperiale è entrata, sono rimasto lì per un paio d’ore e poi me ne sono andato.”


“Ah?” Fu il turno di Hua Caili di essere sorpresa. “Sei semplicemente… andato via? La principessa non ha cercato di farti cambiare idea? La famiglia imperiale, e in particolare lei, devono essere state incredibilmente riluttanti a lasciarti andare.”


Yun Che scosse la testa. “Avevo già ripagato completamente il favore che dovevo loro. Pertanto, non c’era motivo di rimanere nel Regno dell’Abisso del Qilin. Ma come hai immaginato, anche io ho previsto che avrebbe fatto tutto il possibile per convincermi a rimanere. Sarebbe stata sicuramente addolorata se avessi rifiutato direttamente. Inoltre, il mio maestro mi ha insegnato che un uomo può uccidere una donna, ma non deve mai ferire il suo cuore. Ecco perché non ho avuto altra scelta che andarmene senza dire addio.”


“Capisco…” Hua Caili inclinò leggermente la testa, cercando di comprendere al meglio le sue.  


Aveva molte più domande da fargli, così tante che non sapeva da dove iniziare.


Sarebbe stato un eufemismo dire che era curiosa come una scimmietta. Perfino sua zia voleva indagare su di lui.


Dopo un lungo silenzio, la ragazza chiese all’improvviso: “Oh, giusto, da dove provieni, giovane maestro Yun? E perché sei da solo?”

“Da dove provengo?” Yun Che scosse la testa. “Da nessuna parte.”


“Vieni dal… nulla?” Hua Caili non capiva. “Cosa intendi dire? Devi provenire da qualche parte. Dov’è la tua casa? Chi sono i tuoi genitori? Hai una famiglia?”


Yun Che guardò avanti: “Io… non ho una casa. Non ho amici, né una famiglia in questo mondo.”


Era la verità. La sua casa, i suoi amici e la sua famiglia erano tutti dall’altra parte dell’Abisso. Non aveva mentito.


Naturalmente Hua Caili interpretò in modo sbagliato le sue parole. Pensava che stesse dicendo la verità più crudele con un tono calmissimo.


La ragazza si girò e lo guardò direttamente. Le stelle nei suoi occhi sembravano sul punto di sgretolarsi e il suo tono divenne molto più gentile rispetto a prima: “È… successo qualcosa di… brutto?”


L’uomo scosse la testa di nuovo e rispose con tranquillità come prima: “Non ho mai avuto una casa da quando sono venuto in questo mondo. Non ho mai incontrato amici e una famiglia. Per questo ho detto che non ho una casa.”


“Pensavi che fosse successo qualcosa a loro, ma non ho mai avuto una casa, amici o famiglia, così come potrebbe essere accaduto loro qualcosa?”


“La perdita è dolorosa, ma questo significa che avresti qualcosa da perdere. Ma… non c’è nulla per me nell’Abisso, né un posto dove tornare.”


Il suo tono era calmo e indifferente come sempre, ma a Hua Caili si mozzò il respiro ed ebbe la sensazione che un uncino tagliente avesse infilzato il suo cuore. Era un dolore insopportabile.


All’improvviso Yun Che si girò e le mostrò un sogghigno: “Sembra piuttosto triste, non è vero? Ahahah! Ma sinceramente non mi importa. Dopotutto è stato così da quando sono in questo mondo. Mi sono abituato da tempo.”


Le stelle negli occhi della giovane divennero ancora più frammentate.


Yun Che non lo diede a vedere ma ancora una volta era deluso dall’ingenuità di Hua Caili. Che ragazza assurdamente empatica. Non è affatto adatta ad essere una Figlia Divina. Ci vorrebbero anni per maturare per qualcuno come lei.


Però era perfetto per lui.


Comunque non poté che provare ancora più perplessità. A giudicare dalle informazioni che aveva appreso nel regno dell’Abisso dei Qilin e da alcuni dei ricordi che aveva estratto da Meng Jianzhou, la Figlia Divina del Vetro Arcobaleno del regno divino della Distruzione Celeste era esistita da almeno dei millenni.


Letteralmente nessuna delle persone vecchie millenni avrebbero provato compassione per il passato tragico di una persona. Diavolo, erano tutti coltivatori che avrebbero camminato oltre fiumi di cadaveri come se fosse una passeggiata per il parco.


Non importava quanto fosse ben protetta Hua Caili, anche se era la prima volta che entrava in contatto con il resto del mondo, doveva essere vissuta per diversi millenni, no? Era davvero possibile che qualcuno di così grande fosse così ingenuo riguardo alla natura dell’umanità e alle leggi della sopravvivenza?


“Forse ce li avevo in passato.” Mormorò con noncuranza.


La ragazza lo sentì e mise insieme i pezzi, “Stai dicendo… che hai perso il tuo passato?”


Yun Che annuì. “Quando mi sono risvegliato in questo mondo per la prima volta, tutto ciò che ho visto era un’oscurità infinita e il mio maestro. È stato lui a svegliarmi. Mi ha detto che avevo circa dieci anni all’epoca e che sia il mio corpo che la mia anima erano gravemente danneggiati. Se non fosse stato per lui, sarei morto molto tempo fa.”


“Il mio maestro ha usato un’arte miracolosa per guarire la mia anima ferita. Il fatto che mi sia svegliato è stato di per sé un miracolo. Però mi è costato tutti i miei ricordi. Non ne è rimasta traccia. Naturalmente, non riconoscerei il mio passato neanche se fosse proprio davanti a me.”


Il suo tono era calmo e piatto. Non c’era tristezza, malinconia, rimpianto, né il minimo desiderio per il passato. Sembrava quasi che stesse raccontando un’esperienza perfettamente ordinaria.


Hua Caili lo fissò. Dopo molto, molto tempo, abbassò lo sguardo e sussurrò: “Non ho mai incontrato mia madre. Il giorno in cui sono nata è stato il giorno in cui è morta.”


Yun Che: “…”


“Mio padre e mia zia mi trattano molto bene. Anche tutti gli altri mi vogliono bene. Ma a volte, non posso fare a meno di pensare a quella madre che non ho mai conosciuto, invidiare coloro che hanno una madre che li ama e li rimprovera. Non posso fare a meno di rimpiangere questa perdita irreparabile nella mia vita.”


Continuò: “Durante questa avventura, ho assistito a oscurità e tragedie che non avrei mai immaginato potessero esistere. Tra tutte, il ricordo che mi ha lasciato l’impressione più profonda è stato vedere un gruppo di neonati uccisi solo perché erano nati con uno scarso talento. Non hanno nemmeno avuto il diritto di crescere.”


Le tragedie erano molto più incisive quando le si viveva con i propri occhi. Tuttavia, la maggior parte delle persone che vivevano in questo crudele Abisso ci erano abituate.


“È stato in quel momento che ho realizzato quanto fossi fortunata.”


Alzò lo sguardo e rivolse a Yun Che uno sguardo consolatorio. Stava per dire qualcosa quando lui la guardò di traverso. “Non starai cercando di consolarmi, vero? Non fraintendermi, ma non ho mai pensato di avere un passato tragico. Anzi, ho sempre pensato di essere l’uomo più fortunato del mondo intero.”


“Per cominciare, ho avuto una seconda possibilità nella vita. Secondo, ho potuto incontrare il mio maestro. Questa è una fortuna che innumerevoli persone non potrebbero mai sperare di ottenere, nemmeno reincarnandosi diecimila vite.”


Quando pronunciò la parola “maestro”, inconsciamente raddrizzò la schiena e alzò leggermente la testa. L’uomo aveva affrontato il pericolo più grave senza battere ciglio, ma ora i suoi occhi brillavano con profonda riverenza.


“Il tuo maestro deve essere una persona incredibile.” Hua Caili abbassò la voce e chiese con cautela e timidamente: “È famoso? Deve esserlo, vero?”


Alto nel cielo, Hua Qingying concentrò tutta la sua attenzione su Yun Che. Non si sarebbe lasciata sfuggire neanche un dettaglio del suo linguaggio corporeo.


Yun Che era l’uomo che aveva sconfitto un praticante allo stadio Divina Estinzione mentre era ancora un Divino Maestro. Era anche l’uomo che possedeva cinque elementi nel suo corpo, incluso la mitica Energia Misteriosa della luce. Dire che fosse più che curiosa riguardo al suo maestro sarebbe stato un eufemismo.


Neanche con la sua vasta e profonda conoscenza riusciva a immaginare una singola persona che potesse eguagliarne il potere. Nemmeno una.


Yun Che scosse la testa e disse lentamente: “Ti devo la vita, Sorella Qu, quindi non dovrei mantenere segreti con te. Tuttavia… una delle pochissime cose che il mio maestro mi ha chiesto, nonostante gli debba tutto, è che non devo mai rivelare la sua identità.”


Sorpresa, Hua Caili si affrettò a scusarsi: “Perdonami. Sono stata indiscreta.”


Un lampo di rimorso attraversò l’espressione di Yun Che. Dopo un attimo di esitazione, rispose: “Il mio maestro non appartiene a questo mondo. In realtà, non è nemmeno una persona. Era solo un frammento di anima. Non ha alcun contatto con il mondo attuale se non tramite me, quindi ovviamente non ne avrai mai sentito parlare.”


“È stata una coincidenza e un momento di gentilezza che abbia scelto di salvarmi… e questo è tutto ciò che posso dirti, Sorella Qi. Spero che non te la prenda.”


Il suo tono di scusa fece sentire Hua Caili sia rincuorata sia un po’ agitata. Scosse la testa freneticamente e disse: “Naturalmente dovresti obbedire agli insegnamenti del tuo maestro. È normale. Quindi, come sta il tuo maestro adesso?”


Yun Che sorrise con indifferenza. “È scomparso dopo avermi dato tutto. Da allora, sono rimasto solo per molti anni.”


Nel cielo, Hua Qingying aggrottò la fronte e mormorò a se stesso: “Un’anima antica?”


Nell’antichità, innumerevoli dèi e demoni erano caduti nell’Abisso. Solo quando la polvere abissale aveva iniziato a diradarsi ed era emersa la terra dei vivi che alcuni di loro erano riusciti a continuare a malapena a sopravvivere. Tuttavia, la maggior parte di loro inevitabilmente era morta, anche se molti avevano lasciato frammenti della loro anima tramite diversi metodi.


A quei tempi, le anime antiche erano abbastanza comuni. Col passare dei millenni, però erano diventate sempre più rare, fino a diventare quasi impossibile incontrarne una.


Se il “maestro” di Yun Che era davvero un’anima antica che non si era mai manifestata nel mondo reale, ciò spiegherebbe sicuramente i poteri strani, se non del tutto impossibili, che possedeva.


……


All’estremo est, Chi Wuyao, Qianye Ying’er e Shui Meiyin stavano di fronte al Muro del Caos Primordiale con espressioni serie.
 
Ogni testimone, ogni rapporto ufficiale e ogni frammento planare risultante dalla terribile onda d’urto indicavano che il rumore non proveniva da un determinato pianeta o regno stellare, ma dal Muro del Caos Primordiale stesso!


Shui Meiyin allungò la mano e toccò il Muro del Caos Primordiale con la Spina dell’Universo . Dopo un breve momento, sussurrò: “La sua struttura sembra intatta, ma il Muro del Caos Primordiale normalmente si autoriparerebbe in pochi istanti se fosse danneggiato. Non c’è modo di capire se ora sia danneggiato”.


“Questa posizione..." Qianye Ying’er esalò lentamente. “È quasi lo stesso punto da cui è tornata l’Imperatrice Demoniaca del Colpo Celeste”.


“…”


"È possibile che lei e i suoi diavoli divini siano..."


"È impossibile". Chi Wuyao respinse l’ipotesi prima che potesse finire. "Il motivo per cui l’Imperatrice Demoniaca del Colpo Celeste e i suoi Diavoli Divini sono stati in grado di sopravvivere fuori dal Caos Primordiale così a lungo è stato grazie alla Spina dell’Universo. E grazie a quel tesoro che ha potuto attraversare il Muro del Caos Primordiale.”


"Prima di andarsene, l’Imperatrice Demoniaca del Colpo Celeste ha lasciato la Spina dell’Universo... Senza, è solo una questione di tempo prima che lo spazio che avevano creato per sopravvivere al duro ambiente fuori dal Caos Primordiale collassi. Sono passati molti anni da allora, ed è estremamente improbabile che qualcuno di loro sia ancora vivo".


Evitò volutamente di menzionare Jasmine perché era infinitamente più debole rispetto all’Imperatrice Demoniaca del Colpo Celeste o ai Diavoli Divini. Probabilmente era morta nel momento in cui era stata espulsa dal Caos Primordiale.


"Anche se fossero vivi, l’Imperatrice Demoniaca del Colpo Celeste semplicemente non ha il potere necessario per attraversare il Muro del Caos Primordiale una seconda volta senza la Spina dell’Universo".


Tutte nel gruppo sapevano cosa intendeva Chi Wuyao Né Qianye Ying’er, né Shui Meiyin potevano negarlo.


L’Imperatrice Demoniaca del Colpo Celeste aveva condannato a morte sé stessa e i suoi sottoposti nel momento in cui aveva deciso di lasciare il Caos Primordiale senza portare con sé la Spina dell’Universo.


"Sembra che tu abbia già trovato una risposta." Disse Qianye Ying’er.


Chi Wuyao annuì. "Ho provato a cercare nei frammenti di memoria dell’Anima dell’Imperatore Demoniaco del Nirvana e ho scoperto che questo fenomeno, in realtà, non era troppo raro nei tempi antichi. Ogni sei milioni di anni circa, accadeva qualcosa del genere, un oggetto estraneo si schiantava contro il Muro del Caos Primordiale o un vortice spaziale ci entrava in contatto e causava un’esplosione dimensionale".


Qianye Ying’er rifletté brevemente sulle sue parole. "È una spiegazione ragionevole, suppongo. L’unica che abbiamo, in effetti. Non è possibile che l’Imperatrice Demoniaca del Colpo Celeste possieda un’altra Spina dell’Universo, no?"


Chi Wuyao distolse lo sguardo dal Muro del Caos Primordiale. "È già abbastanza difficile placare il panico delle persone riguardo alla minaccia dell’Abisso. Non abbiamo certamente bisogno di un altro problema in questo momento".


Evocò una formazione oscura della trasmissione del suono davanti a sé e dichiarò: "L’onda d’urto è stata causata da un oggetto estraneo proveniente dall’esterno che si è schiantato contro il Muro del Caos Primordiale. Ora si è completamente placata e non accadrà più. Hua Jin, per favore, trasmetti questo messaggio a ogni regno e placa i disordini il prima possibile".


Dopo aver disattivato la formazione misteriosa, Chi Wuyao si voltò dando le spalle al confine e dichiarò: "Il Muro del Caos Primordiale è qualcosa che esiste oltre le leggi. Potremmo studiarlo per un milione di anni e non scoprire nulla, quindi lasciamoci tutto questo alle spalle e torniamo a casa".


Qianye Ying’er e Shui Meiyin non dissero nulla. Si allontanarono, ma erano rimaste pensose.
Per tutta la sua vita, Chi Wuyao non aveva mai preso una decisione alla leggera. Poteva aver identificato la spiegazione più probabile e appropriata per l’onda d’urto sconosciuta, ma aveva comunque molto a cui pensare.


Visto che aveva ottenuto i frammenti dei ricordi dell’Imperatore Demoniaco del Nirvana, nessuno poteva competere con lei in termini di conoscenze in questo mondo.


Sapeva che nemmeno gli antichi Dei della Creazione o gli Imperatori Demoniaci potevano attraversare il Muro del Caos Primordiale.


Secondo i frammenti dei ricordi dell’Imperatore Demoniaco Nirvana, c’erano solo tre poteri in grado di attraversare il Muro del Caos Primordiale: la Spada Ancestrale Punizione Divina, la Spina dell’Universo e la Ruota dell’Infante Malvagio delle Miriadi di Tribolazioni.


La Spada Ancestrale Punizione Divina era scomparsa senza lasciare traccia dai tempi antichi.
La Spina dell’Universo attualmente era nelle mani di Shui Meiyin, ma era completamente priva di energia.
Per quanto riguardava la Ruota dell’Infante Malvagio delle Miriadi di Tribolazioni…


Il respiro di Chi Wuyao si bloccò per un istante per poi scacciare quel pensiero.


La Ruota dell’Infante Malvagio delle Miriadi di Tribolazioni e la sua portatrice, Jasmine, erano state espulse dal Caos Primordiale, ed erano molto, molto più deboli rispetto al loro apice a causa dell’anomala decadenza del Caos Primordiale. Jasmine era abbastanza forte da uccidere un Imperatore Divino a quel tempo, ma non si avvicinava nemmeno al livello di Mo Beichen, un Semidio.


Questo significava che l’Infante Malvagio di quest’epoca era molto più debole persino di un Semidio. Era come un granello di polvere di fronte ai Diavoli Divini.


Non c’era modo che un Infante Malvagio così debole potesse sopravvivere al mondo oltre il Caos Primordiale, tanto meno scatenare un’esplosione di potere abbastanza forte da scuotere il Muro del Caos Primordiale.


Era semplicemente impossibile.


Chi Wuyao sospirò senza darlo a vedere e cercò di non pensarci più.


La minaccia dell’Abisso incombeva ancora su di loro come una ghigliottina, Yun Che stava ancora combattendo in un mondo completamente estraneo da solo... pregava che questa fosse la fine delle loro disgrazie, non solo per sé stessa, ma per l’intero universo.


Non lontano, Shui Meiyin stava stringendo forte la Spina dell’Universo. Il suo mare spirituale stava tremando per qualche ragione.


È solo una mia impressione…


O la Spina dell’Universo ha tremato quando ha toccato il Muro del Caos Primordiale poco fa?


