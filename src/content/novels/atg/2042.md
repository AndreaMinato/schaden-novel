---
title: Capitolo 2042 - Risposta
pubDate: 2025-02-03T12:57:43.059Z
tags:
    - atg
---

Capitolo regolare di lunedì,
-Schadenfreude

La strana luce del cristallo abissale illuminò il volto dell’uomo vestito di nero. Allo stesso tempo, l’entusiasmo nel suo sguardo divenne così intenso da essere quasi tangibile.

Fu in quel momento che la scena di fronte ai suoi occhi si distorse all’improvviso. Una forza irresistibile lo trascinò verso sinistra.

L’uomo vestito di nero era stato colto di sorpresa. Non riuscì a reagire in tempo, la sua testa sbatté contro il suolo e il suo braccio fu schiacciato a terra a meno di un metro di distanza dal cristallo abissale.

Allo stesso tempo sentì il suo compagno gridare per la sorpresa. Il suo spadone stava volando via come se fosse stato scagliato via da qualcuno, e una forza potente lo trascinò verso di lui. Un istante dopo, entrambi si accorsero che uno dei loro bracci si era attorcigliato attorno a quello dell’altro come un groviglio di tagliolini ed era stato schiacciato a terra dallo stesso piede.

Dire che fossero sbalorditi sarebbe stato un eufemismo. Cercarono di incanalare qi misterioso con tutte le loro forze, ma una pressione irresistibile pesante quanto un milione di montagne schiacciò di nuovo le loro braccia a terra. Perfino le loro teste erano per metà sepolte nel terreno, incapaci di muoversi di un centimetro.

Con enorme difficoltà, i due uomini torsero la testa finché non riuscirono finalmente a guardare verso l’alto. I loro sguardi risalirono lungo la gamba che stava calpestando i loro arti e videro a stento lo sguardo freddo e rettiliano di Yun Che.

"Come..." Le pupille di entrambi si dilatarono. Non riuscivano a credere a ciò che stava accadendo. I loro sensi dichiaravano a gran voce che il giovane di fronte a loro era solo un Divino Maestro di terzo livello, eppure...

"Ditemi i vostri nomi e la vostra origine." Ordinò Yun Che con freddezza.

Nessuno dei due rispose. Era impossibile dire se fosse perché non volevano sottomettersi o perché non si erano ancora ripresi dallo shock.

Yun Che mostrò un’espressione scontenta e due piccoli boati assordarono improvvisamente le loro orecchie. Era il suono delle loro braccia che si spezzavano simultaneamente. I due uomini urlarono.
Le loro grida non suscitarono la minima reazione in Yun Che. Disse semplicemente: "Avete un’ultima possibilità di rispondere alla mia domanda, oppure..."

La paura opprimente e il dolore smantellarono rapidamente ogni resistenza. L’uomo alla destra di Yun Che disse frettolosamente: “Io... io mi chiamo Han Quan, e il mio fratello minore è Liu Jing... Proveniamo dalla setta della Spada Tirannica... per favore…”

"Bene." Una voce indifferente interruppe il suo balbettio stentato. "Dato che siete stati ubbidienti, vi concederò una morte rapida."

Chiang!

Lo spadone scagliato via tornò nel palmo di Yun Che. Poi lo calò sulle teste dei due uomini con una sete di sangue spietata.

"Pietà... Pietà, fratello!" Han Quan urlò con tutte le sue forze. "Siamo stati sciocchi a lasciare che la nostra avidità prendesse il sopravvento sul nostro buon senso! Ti supplichiamo di mostrarci pietà e di permetterci di sopravvivere! Ti prego!!!"

Soffocando sotto l’ombra della morte, urlò quasi al punto da squarciarsi la gola. Persino l’intento omicida che sembrava riempire ogni fibra del suo essere rallentò temporaneamente.

La spada non cadde sulle loro teste.

Yun Che guardò dietro di sé e chiese a Hua Caili: "Cosa dovrei farei di questi due, Sorella Qu?"

In un primo momento, Han Quan e Liu Jing rimasero spiazzati. Poi si resero conto che Yun Che stava aspettando istruzioni dalla ragazza. Sapendo che ogni secondo contava, Han Quan torse il collo con tutte le sue forze e gridò: "Ci perdoni, fata! Proveniamo dalla setta della Spada Tirannica, una delle tre sette guardiane del Regno del Fumo Strisciante! Non siamo affatto dei malvagi, quindi per favore…!"

"Non siete affatto dei malvagi?" Yun Che li derise. "Sembra che qualcuno abbia bisogno del mio aiuto per ricordare le orribili espressioni che avevano quando hanno cercato di derubarci poco fa."

"N-No!" Han Quan si affrettò a difendersi. "Siamo membri della setta della Spada Tirannica e normalmente non ci abbassiamo a massacri insensati nella Foschia Sconfinata. È solo che… non abbiamo mai visto un cristallo abissale così incredibile in vita nostra, quindi non siamo riusciti a reprimere la nostra avidità. N-Non avevamo intenzione di uccidervi! V-Volevamo solo spaventarvi!"

La ragazza non disse nulla. Sentendosi più speranzoso di prima, Han Quan continuò: "Sembri una creatura divina uscita da un grande racconto, fata. Non puoi certo macchiarti del nostro sangue. Se ci lascerai andare, promettiamo… promettiamo che l’intera setta della Spada Tirannica ricorderà il tuo favore e quello del tuo compagno. Giuriamo di ripagare la vostra misericordia mille volte tanto."

Yun Che non intervenne. Si limitò a osservare Hua Caili e ad aspettare la sua risposta.

Lo sguardo di Hua Caili si spostò leggermente, ma rapidamente lo ritirò e sussurrò: "Qualunque fossero le loro intenzioni, alla fine non ci hanno nemmeno sfiorato. Lasciali andare."

"Ma..." Yun Che aggrottò la fronte, ma poi sospirò leggermente. Ritirò il piede, abbandonò la sua sete di sangue e si voltò, dichiarando: "Sparite."

I due uomini si rialzarono in fretta, con espressioni stordite e incredule. Faticavano a credere che quel giovane li avesse davvero lasciati andare.

"Se fossi stato solo, sareste già delle macchie sul terreno. Non dimenticate chi ha salvato le vostre vite da cani.."

Come un campanello d’allarme, la sua voce li scosse dal loro torpore. Han Quan balbettò immediatamente: "S-Sì! Non dimenticheremo mai che è stata la fata a salvarci! Se mai avrete bisogno di noi, faremo di tutto per ripagare questo favore!"

I due uomini si allontanarono con cautela da Yun Che e Hua Caili mentre parlavano. Solo dopo dieci passi si voltarono di scatto e fuggirono, stringendosi le braccia spezzate.

Hua Caili aprì finalmente gli occhi. Guardò Yun Che come se volesse dire qualcosa.

Stava iniziando a capire quali fossero le sue intenzioni.

"Rimani così," disse Yun Che. "Ti prometto che non ci faranno attendere a lungo."

Hua Caili aprì la bocca, ma alla fine non disse nulla.

Aveva ragione. Meno di quindici minuti dopo, un’onda d’urto tremenda e violenta si avvicinò rapidamente a Yun Che.

Rumble!

Tre uomini atterrarono dove si era aperta una lunga fenditura. La crepa si fermò a stento poco prima di toccare i piedi di Yun Che.

Dentro la barriera, le ciglia di Hua Caili fremettero lievemente mentre pensava con delusione: ‘Come mi aspettavo’.

Due del gruppetto naturalmente erano Han Quan e Liu Jing. Affiancavano l’uomo al centro e, nonostante le loro braccia spezzate e sanguinanti, non mostravano più espressioni umili e spaventate. No, quelle emozioni erano state rimpiazzate completamente da ferocia selvaggia.

Al centro c’era un uomo di mezz’età vestito di nero. Portava un enorme spadone alto più di due metri. La lama sembrava ordinaria e poco tagliante, ma emanava un’aura soffocante fuori dal comune.

Al limite dell’Estinzione Divina… Yun Che gettò un’occhiata verso di lui.

“Sono loro, signore!”

“Guarda quel cristallo abissale! Non abbiamo esagerato, vero?”

L’uomo di mezz’età era al limite dell’Estinzione Divina e indubbiamente era al picco del suo stadio. Nonostante questo, non poté trattenersi dal fissare il cristallo abissale per diversi secondi. Intensa avidità serpeggiò nel suo mare spirituale.

Chiese con un’espressione fredda e indifferente: “Un Divino Maestro al terzo livello? Mi state dicendo che è stato un Divino Maestro di terzo livello ad avervi surclassato?”

“C’è qualcosa di molto strano nella sua coltivazione, signore.” Disse ansimando Han Quan. “Sembra chiaramente un Divino Maestro di terzo livello, ma il suo potere… per qualche motivo è paragonabile ad un Divino Maestro di ottavo… o anche nono livello. Deve stare attento, signore.”

“Stai scherzando?” L’uomo di mezz’età scoppiò a ridere: “Cosa stai blaterando? Forte quanto un Divino Maestro di ottavo livello? Ammettete di essere stati imprudenti e basta.”

Han Quan e Liu Jing volevano negarlo, ma Yun Che li interruppe ancora prima che potessero ribattere: “È così che la setta della Spada Tirannica ripaga la misericordia?”

“Misericordia? Ahahahahahah!” Han Quan spostò l’attenzione su Yun Che e rise in modo sgradevole. “Non ho mai incontrato sciocchi come voi in tutta la mia vita! Non posso credere che ci abbiate davvero risparmiato.”

“Oggi vi darò una lezione.” Allontanò il palmo dal suo moncherino sanguinante e ringhiò a Yun Che: “Mi hai spezzato il braccio, così ti farò a pezzi usando il mio altro braccio! Non dimenticarti di ringraziarmi per la mia lezione quando finirai all’inferno!"

Sapeva che le origini della ragazza e del giovane dovevano essere straordinarie. Proprio per questo dovevano morire.

Le regole del mondo esterno non valevano nella Foschia Sconfinata.

Nella Foschia Sconfinata ci si doveva frenare o assicurarsi di eliminare ogni pericolo dalla radice. Altrimenti ci sarebbero state gravi conseguenze. Non temevano di danneggiare la loro reputazione, ma la possibilità che la fazione da cui proveniva il nemico potesse vendicarsi contro di loro.

L’uomo di mezz’età non voleva perdere tempo. Nel secondo in cui finì di parlare, piegò le dita della mano e fece cenno di afferrare Yun Che. Ovunque la sua mano passasse, linee nere si allungarono nell’aria e incresparono lo spazio attorno.

Soffiò un vento dal freddo pungente e Yun Che alzò le braccia per difendersi, inarcandole all’indietro. Sembrava che non potesse nemmeno muovere un muscolo per via della pressione.

Quando la mano dell’uomo di mezz’età arrivò a sedici centimetri dal petto di Yun Che…

Bang!!

Un’esplosione assordò Han Quan e Liu Jing. Per molto tempo sentirono solo un ronzio incessante.

Allo stesso tempo, i loro sguardi feroci e assetati di sangue finirono per rivelare freddo shock pieno d’orrore.

Il loro complice si era piegato all’indietro come se fosse stato colpito da una montagna. Allo stesso tempo, nella sua schiena videro un enorme buco da cui schizzava poltiglia di sangue ed ossa.

Gli occhi dell’uomo di mezz’età persero ogni colore. Anche mentre il suo mondo all’improvviso era diventato grigiastro, poté comunque intravedere il sorriso freddo e indifferente di Yun Che.

Il giovane girò il palmo e lo spadone dell’uomo di mezz’età cadde nelle sue mani. Gelida luce azzurra esplose dalla lama e affondò nel corpo. Un momento dopo, una potente esplosione scaraventò via l’uomo di mezz’età, inchiodandolo a terra.

In un batter d’occhio, un Anziano capo della setta della Spada Tirannica al limite dell’Estinzione Divina era stato fissato a terra come un cane morente dalla sua arma preferita.

Il suo sguardo vacillante stava rapidamente perdendo la concentrazione. Si lasciò sfuggire con voce rauca: “Semi… Dio…”

Al suo livello, non sarebbe morto all’istante nemmeno se avesse affrontato un Semidio.

Perché un coltivatore al picco dell’Estinzione Divina sarebbe stato in guardia di fronte ad un Divino Maestro di terzo livello?

Il fatto che avesse persino usato tre quinti del suo potere dimostrava che non aveva sottovalutato Yun Che.

Eppure, la coltivazione di Yun Che era tanto ingannevole quanto esplosiva. Aspetto più importante, aveva colpito con tutta la sua forza fin dall'inizio. Colto completamente alla sprovvista, cos'altro poteva fare l'uomo di mezza età se non morire?

In alto, nel cielo, le palpebre di Hua Qingying fremettero per lo stupore.

Passare da zero a cento in un istante…

Padroneggiare l’energia misteriosa fino a questo punto…

Possibile che…

Possedesse un’essenza divina dell’ottanta percento o superiore?

Eppure, dopo tutto quello che aveva visto da Yun Che, Hua Qingying non era affatto sorpresa da questa scoperta.

"Se... se… signore..."

Han Quan e Liu Jing tremavano come foglie. Sembravano così deboli da poter collassare a terra da un momento all'altro.

Tap!

Un'ombra si mosse, e Yun Che era già accanto a loro. Il suo volto era completamente inespressivo, non mostrava nemmeno un briciolo di scherno.

In un istante, i due uomini emisero strani lamenti, come se un serpente velenoso avesse morso il loro cuore. Poi caddero all'indietro nello stesso identico modo. I loro volti erano pallidi come la morte, e le loro bocche si aprivano e chiudevano rapidamente, come se stessero cercando di dire qualcosa. Ma non ci riuscivano. L'unico suono che si sentiva era i loro denti che sbattevano.

Yun Che lanciò un'occhiata a Hua Caili, ma questa volta non le chiese il permesso. Con un solo gesto della mano, trasformò i due Divini Maestri terrorizzati in sculture di ghiaccio. Un istante dopo, si dissolsero in polvere bianca e si dispersero nell'aria, senza lasciare alcuna traccia.

Dopodiché Yun Che recuperò con disinvoltura il cristallo abissale e chiese: "Hai trovato la tua risposta ora?"

Hua Caili si alzò in piedi e rifletté attentamente. Alla fine, rispose con incertezza: "È… la gentilezza?"

Yun Che sorrise. "È una buona risposta, solo che non è del tutto corretta."

Smettendo di tenerla sulle spine, dichiarò: "Qual è la cosa più economica e più preziosa di questo mondo? La risposta alla domanda di tuo padre è questa: i legami."

"I legami…" Sussurrò Hua Caili. Era una parola semplice e facile da capire, ma in quel momento la confondeva completamente.

Yun Che spiegò lentamente: "La gentilezza è un tipo di legame. Alcune persone la considerano importantissima e desiderano ripagare chi li ha aiutati mille volte tanto. D'altra parte, ci sono persone che… beh, lo hai appena sperimentato personalmente. Hai mostrato loro misericordia e gli hai risparmiato la vita, e loro ti hanno ricambiato ridendo della tua stupidità e cercando di ucciderti."

Hua Caili: "…"

"L’amore di una famiglia è un tipo di legame. Alcuni lo considerano più importante della propria vita e non esitano a sacrificarsi per la famiglia, mentre altri… vedono i propri cari solo come strumenti da usare e scartare a piacimento. Se la gelosia prende il sopravvento, possono essere eliminati con la stessa facilità con cui si taglia l'erba."

“Anche la fiducia è un tipo di legame. Alcuni sono disposti a ripagare con dedizione la fiducia, riluttanti a tradirla anche a costo della vita. Ma alcuni la usano per pugnalare alle spalle.”

“Anche il rapporto tra maestro e discepolo è un tipo di legame. Alcuni rispettano profondamente il loro maestro e lo mettono su un piedistallo per tutta la vita, mentre altri li uccidono per dimostrare le proprie capacità.”

“Amicizia, cameratismo, amore… sono tutti legami.”

Hua Caili ascoltò con attenzione e serietà. Molto tempo dopo alla fine disse: “A dire la verità, capisco quello che stai dicendo. È solo che…”

“Non è la prima volta che ti succede un incidente simile, no?” Chiese all’improvviso Yun Che.

Hua Caili sussultò e abbassò la testa: “No…”

Yun Che continuò: “Se oggi li avessi lasciati andare e fossero tornati con qualcuno che non avremmo potuto affrontare, cosa credi che ci sarebbe accaduto? Pensi che ti avrebbero mostrato la stessa misericordia che hai concesso a loro?”

“Lo so.” Hua Caili chiuse gli occhi e divenne ancora più silenziosa. “Ma non importa quanto sono terribili, non erano bestie abissali. Erano persone. Avevano tutti amici e famiglie, e hanno superato innumerevoli prove crudeli e tribolazioni per arrivare fino a questo punto… ogni volta che incontro persone del genere, non posso trattenermi dal pensare che si siano fatti prendere dall’avidità o dal desiderio per un momento… e che forse potrebbero redimersi… è per questo che non riesco ad ucciderli.”

Sussurrò: “La zia mi ha sempre detto che essere troppo buoni non è positivo, è semplicemente stupido. Ma io…”

Sospirò a lungo e aprì gli occhi. Poi sembrò mormorare tra sé e sé: “Non importa. Sono solo all’inizio del mio viaggio. Crescerò… passo dopo passo.”

Fissandola con uno sguardo penetrante, Yun Che scosse la testa con molta serietà e disse: “Una persona gentile che pensa che salvare vite rappresenti gloria e responsabilità non si può trasformare all’improvviso in una creatura spietata che può uccidere milioni di persone senza battere ciglio. Sono sicuro che preferirebbero che tu mantenessi la tua bontà e il tuo cuore puro… per sempre.”

Hua Caili lo guardò con stupore e lui disse con tono misterioso: “La crescita rappresenta il percorso di spine e rovi che tutti i mortali devono superare, che lo vogliano o no. Ma tu devi solo salire sulla torre alta che è già stata costruita per te e osservare i mortali con uno sguardo più limpido e chiaro.”

Hua Qingying: "..."

Nel cielo, Hua Qingying non poté fare a meno di rimanere ancora una volta stupita. Faceva fatica a credere che queste parole provenissero da un uomo sulla trentina.
