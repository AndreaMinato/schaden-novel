---
title: Capitolo 2048 - Triste Separazione
pubDate: 2025-02-24T14:27:32.596Z
tags:
    - atg
---


Capitolo regolare,
-Schadenfreude


Hua Caili fu colta dal panico per via della domanda improvvisa: “Io… Io…”


Yun Che aggiunse con lo stesso tono ed espressione: “Se non sbaglio, ti chiami Hua Caili in realtà, vero?”


“...!” Hua Caili alzò gli occhi e lo fissò stordita, la luce nei suoi occhi tremava come una foglia.


Yun Che sorrise come se la sua espressione stessa fosse una risposta: “Lo immaginavo. Sinceramente non è stato difficile indovinarlo.”


Alzò lo sguardo al cielo che era tornato cupo: “Il giorno in cui il tuo velo è volato via e sono stato così fortunato da vedere il tuo fantastico viso… ho ripensato alle leggende della Figlia Divina dell’Arcobaleno di Vetro. Dicono che possiede tutta la bellezza che esiste nell’Abisso e, a dire il vero, non l’avevo mai vista prima. Così ho pensato che perfino la leggendaria Figlia Divina dell’Arcobaleno di Vetro sarebbe stata una pallida ombra in confronto a te.”


“Poi mi è venuta in mente un’idea bizzarra. Pensando alla tua bellezza fantastica al punto da essere divina, ho iniziato a chiedermi se fossi tu la Figlia Divina dell’Arcobaleno di Vetro in persona.”


Hua Caili si morse le labbra, non sapeva come rispondere.


“Ho ripensato alla prima volta che ci siamo incontrati nel regno dell’Abisso dei Qilin. Eri certa che l’uomo vestito d’argento che ti desiderava facesse ‘Meng’ di cognome e hai anche menzionato i nomi ‘Meng Jianxi’ e ‘Meng Jianzhou’. Non sono mai entrato in contatto con membri di Regni Divini, ma perfino io so che ‘Meng Jianxi’ era l’erede divino del regno del Tessitore di Sogni.”


“Tuttavia, i Regni Divini erano un sogno distante per me a quel punto. Potrei quasi considerarli una fantasia al mio livello. Perciò non sono giunto a quella ovvia conclusione allora. Ma adesso mi sono reso conto che, nonostante la tua mancanza di scaltrezza, eri insolitamente calma e sicura mentre menzionavi per nome il Figlio Divino del Tessitore di Sogni…”


“Sarebbe possibile solo se foste alla pari, no?”


“In seguito, abbiamo incontrato quell’uomo di nome ‘Feng Qingzhou’ nella Foschia Sconfinata. L’hai riconosciuto come uno Scudiero con una sola occhiata. Allora sono rimasto piuttosto sbalordito, ma non ti ho fatto domande perché non era il momento giusto…”


“Anche se la leggendaria Figlia Divina dell’Arcobaleno di Vetro è l’erede del Regno Divino della Distruzione Celeste, ho sentito che spesso risiede nelle Terre Pure ed è amata dal Monarca Abissale e dai Grandi Sacerdoti. Naturalmente avrebbe più familiarità di chiunque altro con i Cavalieri Abissali.”


Yun Che ignorò l’espressione di Hua Caili. Continuò: “E il tuo stile di spada. Il mio maestro mi ha insegnato molte vie della spada e, credimi, fino ad ora, ho riconosciuto ogni stile di spada durante il mio viaggio… eccetto il tuo.”

“So che il Regno Divino della Distruzione Celeste rappresenta il picco della via della spada. Le leggende dicono che le loro arti della spada sono impareggiabili perché sono stati istruiti dal Monarca Abissale in persona e ha senso che nemmeno il mio maestro le conosca.”


“Ci conosciamo da un po’ di tempo, ma non mi hai mai rivelato la tua via della spada, le tue arti della spada, o nemmeno il nome della tua spada preferita. Ora capisco perché. Se lo avessi fatto, avresti rivelato subito la tua identità.”


Yun Che rivelò lentamente, ma metodicamente ogni punto debole che Hua Caili aveva rivelato fino ad ora.


Le labbra della giovane si mossero lievemente mentre lei lo guardava quasi timidamente. No, ad essere esatti, si stava comportando in modo ancora più timido rispetto alla prima volta in cui si erano incontrati. “Sei arrabbiato perché l’ho tenuto segreto? Ma io… io…”


“Naturalmente no.” Yun Che scosse la testa prima che lei potesse continuare. “Sei una Figlia Divina, hai una delle identità più nobili al mondo. Naturalmente dovresti nasconderla da me. Nessuno potrebbe biasimarti per questo.”


Il suo sguardo riprese un po’ di vigore e il suo tono si rilassò un po’: “Allora… non sei arrabbiato con me?”


Fece un passo avanti per prendere Yun Che per il polso mentre lo domandava, ma lui si ritrasse immediatamente.


Hua Caili si irrigidì e la luce nei suoi occhi sembrò sul punto di spegnersi da un momento all’altro.


“Sei… sei arrabbiato con me in realtà. Immagino sia comprensibile. Sei sempre stato sincero con me, e hai divulgato i tuoi segreti più grandi. Ma io… io…”


Si morse il labbro inferiore e riuscì a stento a trattenere le lacrime. Fece del suo meglio per sorridere e dichiarò: “Prometto che non ti nasconderò mai più nulla e… e che condividerò ogni mio segreto con me. Chiedi e ti dirò tutto quello che vuoi, così per favore…”


“...” In alto nel cielo, Hua Qingying si accigliò sempre di più. Non passò molto tempo prima che le sue sopracciglia non sembrassero un paio di spade taglienti e assassine.


Yun Che scosse di nuovo la testa: “Non sono davvero arrabbiato. Non ti ho mai biasimato per questo. Che motivo avrei per farlo?”


Come se non potesse sopportare di vedere il suo sguardo afflitto, abbassò gli occhi e chiese: “Ti ricordi cosa ti ho detto prima?”

“Apparteniamo a due mondi diversi.”


Hua Caili: “...”


“Quando ci siamo incontrati per la prima volta, ho capito subito che avevi delle origini straordinarie. Chiunque sarebbe arrivato ad una conclusione del genere dopo aver visto la tua aura e la tua presenza. Ma allora pensavo fossi solo un membro di una grande setta, clan o anche un Regno Divino… ma non mi sarei mai immaginato che saresti stata la Figlia Divina in persona.”


Sorrise con amarezza: “Sai cosa, mi sbagliavo. Sei una Figlia Divina e io sono un’alga senza radici. Dire che appartieniamo a mondi diversi sarebbe un eufemismo. Nessun numero di mondi sarebbe sufficiente a coprire il divario infinito che c’è tra di noi.”


“...” Le sue parole disperso all’istante la maggior parte dell’intento omicida di Hua Qingying.


“No, no.” Hua Caili scosse la testa. “Non ho mai pensato che ci fossero differenze tra di noi. Al contrario, sei la persona migliore che abbia mai visto nella mia vita… il migliore sotto ogni aspetto. Inoltre anche… anche lo zio Monarca Abissale mi ha detto spesso che ogni forma di vita ha lo stesso valore…”

“So che ci credi. So anche che è perché sei troppo ingenua, buona e innocente.” Il viso di Yun Che era rigido come la pietra, privo dell’espressione che Hua Caili sperava di vedere. “Sapevi che solo chi è superiore potrebbe dichiarare che ogni forma di vita ha lo stesso valore?”

“Detto questo, sei una Figlia Divina… sono sicuro che anche tu capisca che tipo di responsabilità ha una figura del genere. Dopotutto non è solo un titolo che rappresenta una posizione e un onore supremi. Ti farai anche carico del destino e del futuro di un intero Regno Divino.”


“Il suo onore non dev’essere macchiato da un mortale. Le sue scelte non devono danneggiare in alcun modo il Regno Divino. Per quanto riguarda la sua dignità e la sua volontà… Puoi immaginarti cosa direbbe la gente se sapesse che un Figlio o una Figlia Divini si sono avvicinati ad un comune mortale? Puoi immaginarti la distruzione che causerebbe?”


Le parole di Yun Che stavano guidando i pensieri di Hua Caili ad ogni passo. Lei, nonostante ci stesse provando, non riuscì a trovare un modo per controbattere. Poté solo scuotere la testa con più forza.


Yun Che allungò una mano e sfiorò con la punta delle dita l'angolo del suo occhio, dove giaceva una singola lacrima. Era la sua prima lacrima d'amore.


Hua Caili lo fissò stordita. Non poteva muoversi, non poteva parlare.

“Sorella Qu,” il suo tono divenne incredibilmente gentile. “Ogni momento che trascorro con te è come un sogno.”


“La tua eleganza, i tuoi occhi, la tua voce, la tua innocenza e la tua ingenuità… mi attrae tutto come una forza magnetica. Mentirei se dicessi che non mi fossi perso in tua presenza più volte di quanto vorrei ammettere.”

“Ah…” Hua Caili si lasciò sfuggire un sussulto mentre le lacrime riempivano i suoi occhi.

“Ho intuito quale fosse la tua identità da un po’ di tempo, ma ero riluttante a separarmi da te. Dopotutto, ogni momento con te è troppo meraviglioso, troppo lussuoso. Vorrei solo accompagnarti, proteggerti e fare tutto quello che posso per renderti felice. Questo finché…”


All’improvviso girò la testa. Si era mosso velocemente, ma Hua Caili intravide un velo di lacrime nei suoi occhi.


“Finché non ho visto come ti avvicini a me.”


Allontanò lentamente la mano dalla sua guancia come se volesse godersi quell’ultimo briciolo di calore. Poi si girò e disse piano: “Mentirei se dicessi che non ero contento. Ma l’emozione che ho sentito dopo? Era paura, una paura diecimila volte più grande della gioia che ho provato. Non ho intenzione di diventare un peso per te, capisci? Nemmeno se fosse una macchia temporanea.”


Emise un lungo sospiro: “Ti auguro una vita tranquilla e gioiosa, Figlia Divina dell’Arcobaleno di Vetro. Non mi dimenticherò mai dei momenti che abbiamo passato insieme… sorella Qu.”


Quando finì di parlare, Hua Caili si rese conto che la sua figura era diventata un profilo confuso dietro una nuvola di foschia. Non si era voltato.


“Giovane maestro Yun!” Hua Caili emise un grido scioccato mentre cercava di seguirlo istintivamente.


“Il tuo fidanzato ti sta aspettando.”


Una voce risuonò nelle sue orecchie e sconvolse il suo mare spirituale come una bomba. Si fermò di colpo mentre il suo sguardo diventava vacuo.


Il suo fidanzato…


Tutti sapevano che l’erede del Regno Divino Sconfinato, Dian Jiuzhi, era fidanzato con la Figlia Divina del Regno della Distruzione Celeste, Hua Caili. Dopotutto era un fidanzamento riconosciuto dal Monarca Abissale in persona.

Forse era per via della “distribuzione” di eredi divini e delle eredità legate alle stirpi, ma pochissimi Figli e Figlie Divini si erano mai sposati tra di loro durante la storia dell’Abisso. Definire il loro fidanzamento come sbalorditivo sarebbe stato un eufemismo.


Ironicamente, la persona che aveva capito di meno quanto fosse importante questa decisione era stata Hua Caili.


Sapeva cos’era un fidanzamento e cosa comportava. Tuttavia non ci aveva mai prestato attenzione perché era un accordo predisposto da suo padre.


Suo padre aveva fatto ogni decisione per lei durante tutta la sua vita. Per lei, il fidanzamento non era diverso da un rituale o una prova preparata da suo padre.


Dian Jiuzhi la trattava molto bene ed era più vicina a lui di molti altri. Questo era il motivo per cui non si era opposta al fidanzamento, né le era importato. Suo padre avrebbe predisposto tutto e lei doveva semplicemente seguire il suo piano. Non c’era nulla di cui preoccuparsi.

Eppure… la parola a cui non aveva mai dato importanza prima era diventata più pesante di quanto potesse mai immaginare. In qualche modo, era diventata soffocante, così opprimente che poteva respirare a stento.


“Fidanzamento”. Non era “solo” un fidanzamento, non “solo” qualcosa che l’avrebbe legata ad un’altra persona per sempre.


Era un vincolo che rappresentava la stabilità e la dignità di due Regni Divini.


Era l’aspettativa di suo padre e il centro dell’attenzione di tutti.


Simboleggiava l’infinita potenza a prestigio del Monarca Abissale.


Era…


Era il motivo… per cui lui aveva troncato i rapporti con lei…


…..


Il mondo sembrava essersi ammutolito. Il tempo stesso parve fermarsi.


Non sapeva quanto tempo fosse passato, ma non fece nulla per alleviare la sensazione di soffocamento che provava.


Alzò lentamente gli occhi. Ovunque guardasse, ovunque la sua percezione si estendesse… non c’era segno di Yun Che. Nemmeno una traccia di lui.


Chiuse gli occhi. Il suo viso rappresentava la più grande bellezza dell’intero Abisso e ora era pieno di un tipo di tristezza che avrebbe potuto infrangere il cuore di qualsiasi uomo.


Sono la Figlia Divina del Regno della Distruzione Celeste. Fin dall’inizio, la mia vita è appartenuta al Regno Divino della Distruzione Celeste, non a me stessa.


È per questo…


Che i nostri momenti insieme… sono destinati a rimanere un sogno…?


Come una pioggia di meteore brillante, ma breve…?


Hua Qingying spostò gli occhi in lontananza. Yun Che si era allontanato senza esitare e la sua velocità dimostrava la sua determinazione. Come se temesse che Hua Caili lo raggiungesse, era volato rapidamente fuori dal suo raggio di percezione e si era precipitato tra la Foschia Sconfinata.


…..


Dopo che Yun Che confermò di essersi allontanato abbastanza al punto che Hua Qingying non avrebbe potuto individuarlo, finalmente rallentò un po’ e cancellò la sua espressione triste come se fosse un travestimento.


Ora che era tornato da solo, si rilassò quasi al punto da collassare a terra e riposarsi. In effetti ebbe il privilegio di farsi un paio di respiri profondi per calmarsi.


Dopotutto non aveva mai avuto un solo momento per rilassarsi da quando aveva iniziato ad accompagnare Hua Caili e aveva attirato l’attenzione della Fata della Spada. Non aveva potuto abbassare la guardia nemmeno per un istante anche se avesse voluto.


Una lunga camminata dopo e Yun Che non poté trattenersi dal chiedere: “Perché non mi stai bombardando di domande, piccola Li Suo?”


“...Perché finiresti sempre con il dire che non capirei.”


Aveva la sensazione che la voce gentile e da sogno di Li Suo sembrasse contrariata.


“Ahem… puoi essere una Dea della Creazione, ma il tuo senso pratico è frammentato. Sai meglio di me che ci vorrà tempo perché tu ti riprenda.” Disse lentamente Yun Che. “Se continuerai a guardare e a fare domande, prima o poi capirai.”


“È stata lei ad avvicinarsi a te prima. Sei riuscito nel tuo intento, vero? Perché hai scelto proprio ora di ritirarsi e di troncare ogni rapporto con lei in modo così spietato?” Chiese Li Suo.


Yun Che ribatté subito: “Quando una persona riconosce davvero il valore di qualcosa di prezioso?”


Li Suo rifletté per un breve momento per poi rispondere: “Quando lo perde.”


“Esatto!” Yun Che annuì con approvazione.

“Tutto qui? Era a questo che miravi?” Li Suo però non era soddisfatta. Sembrava anzi più confusa che mai.


“Naturalmente no.” Yun Che strinse gli occhi. “È tutto per prepararsi al passo finale… il più critico.”


“Il passo che meno vorrei vedere?” Li Suo ripeté le parole di Yun Che di prima.


“Esatto.” Yun Che rispose senza esitazione. “Puoi iniziare a preparare un dizionario di parole offensive adesso. Non vorrei che ti mancassero le parole per sfogarti e frustrarti dopo.”


“Che diavolo stai architettando?”


Yun Che sorrise, ma era il tipo di sorriso che avrebbe fatto raggelare fino al midollo. “Ho usato ogni tattica a mia disposizione per legarla a me, ma c’è una cosa a cui non posso rimediare, ed è la mancanza di tempo. Quanto può essere profondo il nostro legame quando abbiamo passato così pochi momenti insieme? Ad esempio, come può il nostro legame superare quello che ha con suo padre, l’uomo che l’ha protetta, l’ha amata e l’ha viziata fin dalla nascita?”


“Potrebbe sembrare che si sia innamorata di me, ma è proprio quello il problema. Si è solo innamorata di me, e non è affatto sufficiente. Voglio che… sacrifichi tutto per me, che lotti contro chiunque per me!”


“Se non ha abbastanza determinazione, come potrei rovinare i sei Regni Divini usando il regno della Distruzione Celeste come punto di partenza? Come potrei sconvolgere l’intero Abisso?”


“...” Li Suo rimase senza parole per un po’. Non poteva immaginare cosa avrebbe potuto fare Yun Che per raggiungere il risultato che desiderava.


Allo stesso tempo, non poté che sospirare con compassione per Hua Caili.


Poteva essere la Figlia Divina della Distruzione Celeste, ma era innocente e pura come la carta bianca. Questa era la prima volta che entrava in contatto con il mondo e imparava come funzionava, e aveva già incontrato Yun Che, l’uomo che aveva giurato di sradicare l’Abisso e distruggerlo per sempre; il mostro più terrificante e pericoloso di questo intero universo.

Come poteva non ispirarle pietà?

