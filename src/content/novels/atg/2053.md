---
title: Capitolo 2053 - Sangue di Drago
pubDate: 2025-03-11T17:13:42.015Z
tags:
    - atg
---


Capitolo regolare,
-Schadenfreude


Le onde d’urto spaziali si stavano indebolendo sempre di più. Alla fine, solo il suolo continuava a tremare.


I ruggiti furiosi del Qilin Divino Abissale e gli scontri tra le due entità allo stadio del Limite Divino si facevano sempre più lontani. Anche così, Yun Che non osava rallentare nemmeno per un secondo. Ogni respiro era un battito di vita speso solo per avanzare un po’ di più.


Ci fu un forte boato, e Yun Che cadde nuovamente a terra. Stringendo Hua Caili tra le braccia, rotolò per un lungo tratto.


Questa volta non riuscì a rialzarsi subito. Inspirò profondamente un paio di volte e digrignò i denti con tale forza da rischiare di spezzarli, prima di riuscire finalmente a mettersi in piedi. Una volta assicuratosi che Hua Caili fosse al sicuro, riprese a correre.


Il suo respiro era completamente fuori controllo, così come i suoi passi. Eppure, si rifiutava di fermarsi.


Hua Caili non si sarebbe mai immaginata che qualcuno potesse subire ferite così gravi e perdere così tanto sangue. Ancora meno pensava che una persona in quello stato potesse tenerla così stretta e proteggerla da qualsiasi graffio… fino ad ora.


Non era stato il Qilin Divno abissale ad infliggergli quelle ferite. Era stato… il suo desiderio di mantenerla in vita a tutti i costi.


Non era abituata a ricevere favori dagli altri, ma sapeva che questo andava ben oltre il semplice restituire una vita per una vita.


Proprio ora, stava assistendo con i suoi occhi a ciò che sua zia le aveva raccontato: un legame che trascendeva persino la vita, un’ossessione che superava la volontà.


Stava sperimentando nel proprio corpo e nella propria anima concetti che, fino a quel momento, non era mai riuscita a comprendere. Passò altro tempo e perfino i terremoti si affievolirono rapidamente. Eppure, Yun Che si rifiutava di fermarsi.
Fu solo quando non avvertirono più alcuna onda d’urto, quando i ruggiti dell’Abissale Qilin Divino si ridussero a vaghi tonfi in lontananza e il pericolo fu finalmente scongiurato, che Yun Che rallentò bruscamente. Come se l’ultimo soffio di energia che lo sosteneva fino a quel momento si fosse esaurito, cadde in ginocchio e sbatté la testa contro il suolo, tremando violentemente. Non si rialzò per un tempo molto, molto lungo.


Eppure, c’era una cosa che non vacillava nemmeno ora che sembrava completamente esausto: il suo braccio stringeva ancora Hua Caili con tutta la forza che gli restava.


In quel momento, i cinque sensi di Hua Caili erano incredibilmente deboli. Eppure, riusciva a sentire chiaramente il battito del suo cuore.


Lentamente, sollevò le dita e scostò i capelli dal suo viso. Dopo un po’, riuscì finalmente a sfiorare la sua pelle, bagnata di sangue e sudore.


Quel leggero, quasi impercettibile tocco sembrò risvegliare Yun Che dal suo breve stato di incoscienza. Riprese a controllare il respiro e strinse la mano di Hua Caili prima che perdesse le forze. Ancora adesso, stava facendo del suo meglio per rassicurarla.  “Va… tutto bene ora…”


Si tirò su a sedere con fatica e le posò una mano sul plesso solare. Una luce pura e incontaminata si irradiò da essa, debole ma ostinata, curando Hua Caili poco a poco.
La giovane aprì leggermente la bocca e sussurrò con voce fioca: “Salva… te stesso…”


Yun Che non si fermò però. Mentre regolava il respiro, le rispose con il tono più gentile che riuscì a trovare:  “Dal momento in cui ti ho visto ferita… sono diventato certo che la tua vita… è più importante della mia… salvarti… è come salvare me stesso…”


“…” Lei ebbe la sensazione che la sua anima fosse stata colpita da un peso soverchiante. Persino il suo corpo iniziò a tremare violentemente. Hua Caili socchiuse le labbra e scoppiò in lacrime.


Li Suo: (;￢＿￢)…


……


La battaglia tra il Qilin Divino abissale e Hua Qingying stava continuando. Tuttavia, ora era il mostro l’unico ad attaccare con furia, mentre Hua Qingying si limitava a difendersi e a trascinarlo sempre più lontano da Hua Caili e Yun Che.


Ora che la sua furia era completamente focalizzata su di lei, il ritmo con cui lo stava attirando lontano superava di gran lunga la velocità con cui Yun Che fuggiva.


La comparsa di Yun Che aveva acceso un barlume di speranza nel mare di disperazione che l’aveva attanagliata prima… ma solo un barlume.


Sapeva fin troppo bene quanto fosse grave la ferita di Hua Caili dopo aver subito un colpo mortale dal Qilin Divino Abissale. Era quasi impossibile che potesse sopravvivere, persino con Yun Che che la proteggeva e la portava via il più velocemente possibile.


Per questo la sua percezione era incollata a Yun Che e Hua Caili, anche mentre attirava il nemico sempre più lontano.


I due erano come foglie in balia di una bufera in mezzo al mare, o fiori di pioppo che cercavano di resistere a una tempesta di sabbia. Bastava un solo incidente sfortunato per inghiottirli entrambi.


Nonostante questo, non vacillarono. Continuarono ad avanzare, sempre più lontano, mentre l’aura di Yun Che si indeboliva costantemente. Miracolosamente, nemmeno l’aura ormai flebile di Hua Caili si dissipò.


Quando la coppia uscì finalmente dal suo raggio di percezione, finalmente fuori pericolo, l’aura di Hua Caili era rimasta nello stesso stato dopo quando aveva ricevuto l’attacco.


Allo stesso tempo, qualcosa di umido scivolò attraverso gli occhi della Fata della Spada, famosa per la sua freddezza.


Era un miracolo. Un miracolo che avrebbe dovuto esistere solo nelle fiabe.


E non era stata nemmeno lei a compierlo. Era stato Yun Che.


Aveva visto con i propri occhi come Yun Che avesse dato tutto per proteggere Hua Caili. Il fatto che questo miracolo fosse accaduto significava che Yun Che aveva usato tutto il suo potere… no, la sua stessa vita per salvarla.


Ora, non c’era più nulla che la trattenesse o la distraesse. La paura, l’ansia e il turbamento di Hua Qingying svanirono all’istante, lasciando spazio solo ad un gelido istinto omicida.


La luce nei suoi occhi si trasformò in una lama, e la spada della Fine Immortale brillò luminosa nelle sue mani, il suo suono era fragoroso e inestinguibile.


Alzò lentamente gli occhi. Il suo corpo, il suo cuore, la sua anima, il suo intento e la sua spada si fusero in un’unica cosa, e ciò che prima era una luce giada ora emanava un bagliore violaceo, brillante come un sogno.


I movimenti del Qilin Divino abissale si irrigidirono, il suo corpo immenso squarciato ripetutamente da intento di spada invisibile.


“Muori, bestia malvagia!”


La voce femminile trafisse l’anima mentre menava fendenti.


Il mondo perse colore, e tutto cadde nel silenzio.


…..


L’energia misteriosa della luce era straordinariamente debole, eppure il suo calore diventava sempre più chiaro con il passare del tempo. Alla fine, sentì dolore.


Fu allora che capì di essere sfuggita completamente all’ombra della morte.


Dopo aver percepito di aver salvato Hua Caili, Yun Che si rilassò e alla fine non riuscì più a resistere. L’energia misteriosa della luce nel suo palmo si estinse bruscamente e lui crollò di lato a terra.


Fece appena in tempo a prendere qualche respiro profondo prima di tirarsi su a sedere ed esclamare con una gioia così intensa da essere quasi tangibile: “Grazie al cielo… vedi? Te l’avevo detto… che ce l’avremmo fatta…”


Il suo volto era ricoperto da rivoli di sangue, e persino le parti rimaste intatte erano pallide come un lenzuolo a causa dell’emorragia. Era un aspetto terrificante persino per qualcuno di affascinante come lui, eppure Hua Caili lo fissava come se fosse l’unica cosa esistente al mondo. Non voleva distogliere lo sguardo nemmeno per un istante.


All’improvviso, lo spazio circostante sprofondò in un silenzio morale. Era come se il concetto stesso di suono fosse cessato di esistere.


La Foschia Sconfinata era perennemente grigia e oscura, ma per qualche motivo, una luce viola spettrale stava discendendo dall’alto.


Istintivamente, Yun Che guardò a nord, verso la fonte della luce, e le sue pupille si contrassero.


Il cielo settentrionale adesso era segnato da una profonda cicatrice viola.


Da lontano, sembrava che la Foschia Sconfinata fosse stata divisa in due.


Agli occhi di Yun Che e di innumerevoli altri praticanti del mistero, quella cicatrice viola che fendeva la Foschia Sconfinata si rifiutò di svanire anche dopo molto, molto tempo. Sembrava destinata a diventare una nuova parte del paesaggio; un ricordo eterno dell’ira e del potere supremi della Fata della Spada.


Lentamente, Yun Che distolse lo sguardo mentre un brivido gli correva lungo la schiena.


Non posso credere che quella donna sia così…  


Non può aver ucciso il Qilin Divino Abissale… vero?  


No, impossibile… il Qilin Divino Abissale era un Vero Dio prima di essere consumato dalla polvere abissale. Anche con il suo potere degradato, il suo corpo resta quello di un Vero Dio. Nemmeno un Vero Dio sarebbe riuscito a farlo a pezzi senza un immenso sforzo, per non parlare del fatto che si trovavano nella Foschia Sconfinata. Qualunque ferita abbia subito si dovrebbe rimarginare rapidamente.


Si rilassò giungendo a questa conclusione.


Ma la calamità si rifiutava di dargli tregua. Dietro di lui, comparvero due bagliori oscuri e spettrali.


Erano gli occhi di una bestia abissale.


Era a meno di trenta metri da Yun Che, eppure lui non se ne accorse affatto.


“Giovane… maestro Yun…” Chiamò debolmente Hua Caili.


Allo stesso tempo, la bestia abissale ruggì e balzò verso la sua schiena.


Era una bestia abissale a forma di lupo agli stadi iniziali del Divino Maestro. In altre circostanze, non sarebbe riuscita nemmeno a torcere loro un capello. Ora invece poteva benissimo essere la goccia che faceva traboccare il vaso.


Sfinito, Yun Che aveva la percezione spirituale e il potere ai minimi storici. Quando percepì il pericolo e si voltò di scatto nel panico, era già troppo tardi.


L’ombra e l’aura da incubo si avvicinarono in un lampo. Prima che potesse rendersene conto, i denti della bestia abissale stavano già grattando contro il suo cranio.


Yun Che emise un gemito soffocato di dolore ma reagì prontamente. Afferrò la creatura dalla collottola, affondò le dita nella sua carne e nelle sue ossa, la strappò via dalla sua testa e la scagliò lontano.


Dopo aver lanciato il lupo abissale in lontananza, Yun Che si precipitò accanto a Hua Caili, la riprese in braccio e la strinse saldamente contro il suo petto, proprio come aveva fatto prima.


La sua forza rimanente era tale che non riusciva nemmeno a uccidere un lupo abissale che avrebbe potuto spazzare via con un soffio.


Nel momento in cui sollevò Hua Caili, il lupo abissale si era già rialzato. Il sangue di Yun Che e le sue ferite lo fecero impazzire mentre si lanciava di nuovo contro di lui, gli artigli insanguinati brillavano di luce omicida.


Yun Che vacillava e si allontanava a stento dal lupo abissale come meglio poteva, ma quando alzò lo sguardo, nei suoi occhi brillava una ferocia persino maggiore di quella della bestia impazzita.


Ci fu un lampo rosso e la spada Colpo Celeste apparì nella sua mano. Un ringhio gutturale gli sfuggì dalla gola mentre la lama percorreva una traiettoria irregolare e si abbatteva sul corpo del lupo.


BANG!


Il lupo abissale fu sbalzato via in aria, ma anche Yun Che barcollò all’indietro per la pura potenza dell’impatto.


Fu in quel momento che un vento freddo si sollevò dal suo fianco sinistro. Un altro lupo abissale si stava lanciando direttamente su Hua Caili. I suoi artigli freddi e letali che si ingrandivano rapidamente nei suoi occhi.


Nonostante la sua posizione estremamente instabile, Yun Che bloccò l’attacco con la sua stessa schiena.


Pssh!


Il suono degli artigli che penetravano nella schiena di Yun Che riecheggiò nelle orecchie di Hua Caili con chiarezza assoluta.


E trapassò anche la parte più profonda della sua anima.


“Kagh… ahhhh!!!”


Come se il dolore avesse risvegliato il suo lato più feroce, Yun Che emise un ruggito rabbioso e inumano e risvegliò un livello di forza che il suo corpo malconcio e sfinito non avrebbe dovuto possedere. Il suo contrattacco divise in due il lupo abissale, facendo schizzare ovunque sangue nero-rossastro.


Il sangue freddo e gelido della bestia abissale inzuppò Hua Caili, ma lei non sembrava nemmeno sentirlo. Si aggrappò semplicemente a lui con tutta la forza che aveva.


La tua vita è più importante della mia.


Che affermazione assurda, eppure lui la stava mettendo in pratica, rischiando la propria vita.


Un altro ruggito rauco, e schiacciò il secondo lupo abissale come se fosse stato un insetto.


THANG!  


La spada Colpo Celeste gli scivolò di mano, e Yun Che barcollò a sinistra e a destra come un ubriaco. Alla fine, crollò di nuovo a terra.


Il suo braccio però continuava a stringere Hua Caili. Non le permise di toccare il suolo intriso di sangue.


Era passato molto tempo dall'ultima volta che avevano sentito qualcosa dal nord.


Era chiaro che la battaglia tra Hua Qingying e il Qilin Divino Abissale fosse terminata.


Anche se la Fata della Spada aveva evocato quella cicatrice viola in preda alla frustrazione e alla furia più assolute, di certo non aveva dimenticato il suo vero obiettivo. Sicuramente avrebbe seminato il Qilin Divino Abissale e li avrebbe cercati non appena possibile.


"Va tutto bene ora, va tutto bene ora..."


Controllando il suo respiro affannoso, forzò la voce per dimostrare a Hua Caili che stava bene. "Non ci vorrà molto prima che quella signora ci trovi... Sono sicuro che…"


“Roar!!!”


Il ruggito assordante di una bestia abissale risuonò fin troppo vicino per essere ignorato.


La voce di Yun Che si interruppe all'istante. Lui e Hua Caili capirono subito che si trattava del grido di un drago mutato!


Si girò lentamente verso la fonte del rumore. Nello stesso momento, un'enorme ombra scese dall'alto.


La sagoma draconica era alta più di trenta metri. Di colore nero bluastro, aveva la forma di un drago cornuto. Non era particolarmente grande, ma l'aura che emanava equivaleva ad almeno mille incubi.


Dopotutto, era l'aura di un drago allo stadio dell'Estinzione Divina.


Anche se Yun Che fosse stato al picco delle sue forze, avrebbe avuto grosse difficoltà a combattere un drago cornuto di quel livello, figuriamoci ora.


"..." Le pupille di Hua Caili si dilatarono. In quel momento, l’emozione che le esplose nel petto fu disperazione profonda.


Alla fine, non ce l'ho fatta…


Se questo è il mio destino, così sia… ma…


Non volevo trascinarlo con me…


Il braccio che la sorreggeva la strinse leggermente, e lentamente dichiarò con tono tranquillo: "Non c'è motivo di aver paura…"


"È solo un drago cornuto allo stadio dell'Estinzione Divina… finché sono vivo, non mi arrenderò mai!"


Non c'era nulla di speciale nella sua dichiarazione, eppure si impresse profondamente nel cuore di Hua Caili.


Era qualcosa che avrebbe segnato la sua vita per sempre.


PIeno della più primordiale sete di distruzione, il drago allo stadio dell'Estinzione Divina discese su di loro come una valanga devastante. Solo la sua aura opprimente bastava quasi a farli a pezzi.


Yun Che strinse i denti e alzò lo sguardo, gli occhi lampeggianti di luce azzurra.


ROOOOAAAAARRRRRR!


Un profilo di drago si manifestò ancora una volta e lanciò un ruggito ancor più stupefacente del drago cornuto abissale.


Il Dio Drago era il sovrano di tutti i draghi, e il suo spirito era l'anima suprema della loro stirpe. Anche dopo essere stato completamente divorato dall'abisso, il sangue e le ossa del drago cornuto tremarono ancora di paura.


Gli occhi del drago cornuto abissale si tinsero immediatamente di sgomento. Si contorse furiosamente a mezz'aria e precipitò, la sua potenza distruttiva divampò ovunque come un'alluvione.


Hua Qingying stava cercando i due quando il ruggito di drago attirò la sua attenzione. Si voltò immediatamente e sfrecciò alla massima velocità verso la fonte del suono.


Pssh boom!


Yun Che stava raccogliendo le forze. Non appena il drago cornuto abissale si schiantò a terra, emise un ruggito rauco, sollevò la Spada Colpo Celeste Nemesi dei Diavoli e la conficcò nel collo della bestia.


BANG!!


Forse perché il drago cornuto abissale aveva completamente perso il controllo del suo potere, o forse perché Yun Che aveva compiuto un altro miracolo per pura forza di volontà, un boato assordante riecheggiò come una valanga, e la sua spada penetrò profondamente nel collo del mostro, facendo schizzare sangue nero-rossastro su di lui e su Hua Caili.


Fu in quel momento che gli occhi spietati di Yun Che brillarono di un'intenzione impercettibile.


Una bottiglia rossa apparve silenziosamente nel suo palmo. Quando la schiacciò, fece emergere due globi di sangue di drago cremisi.


Era il sangue di drago cornuto che Mu Xuanyin gli aveva donato nel regno della Canzone Glaciale.


Nota traduzione: chi si è dimenticato da dove proviene il sangue di drago cornuto può rivedere il capitolo 1018.


Uno di quei globi di sangue puro venne inserito nella ferita del drago cornuto abissale, mentre l'altro si mescolò alla pioggia di sangue draconico.


Il sangue del drago cornuto abissale era stato contaminato dalla polvere abissale. La sua qualità era chiaramente molto inferiore a prima.


Invece il sangue di drago cornuto che possedeva era puro e intatto. Ciò bastava a tagliare ogni altra possibilità e a lasciarne solo una.


Roar!!  


Nel frattempo, il drago cornuto abissale si riprese finalmente dallo stordimento dell'anima ed emise un ruggito terrificante. La sua aura si abbatté su Yun Che come un macigno e lo scagliò via.


Purtroppo per il drago, non ebbe nemmeno il tempo di rialzarsi prima che un raggio di luce calasse dall’alto come un bagliore lunare. E con incredibile facilità, trapassò il suo corpo come se fosse uno straccio.

