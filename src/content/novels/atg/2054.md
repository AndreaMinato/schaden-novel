---
title: Capitolo 2054 - Momento del Raccolto
pubDate: 2025-03-17T09:24:05.658Z
tags:
    - atg
---


Capitolo regolare,
-Schadenfreude


Un filo di luce, diecimila raggi di spada. Il drago cornuto allo stadio dell’Estinzione Divina morì in un istante.


Il suo corpo si sgretolò a terra sotto forma di cubi perfetti.


Hua Qingying discese dall’alto, ma non degnò nemmeno di uno sguardo il drago cornuto abissale. In un istante, apparve davanti a Hua Caili.


Sentendo la sua vitalità, estremamente debole ma stabile, Hua Qingying percepì la coltre della disperazione sollevarsi come un velo. Si sentiva rinata.


Anche le ferite di Yun Che erano piuttosto gravi, ma Hua Caili sarebbe sempre stata la sua prima priorità. Evocò una sfera di luce misteriosa, la più delicata che potesse generare con il suo potere, e allungò la mano per sfiorare il plesso solare di Hua Caili, ma si ritrasse subito non appena avvertì il contatto.


Questo perché aveva sentito un calore innaturale sulla punta delle dita.


Prima ancora di poter provare stupore, vide il viso e la pelle esposta di Hua Caili tingersi rapidamente di rosa.


Con le sopracciglia arcuate in una lieve smorfia, Hua Qingying abbassò di nuovo il dito e fece circolare un filo di energia misteriosa in Hua Caili. Concluse rapidamente che non c’era un solo punto del suo corpo che non stesse ribollendo di calore.


Persino i suoi occhi semichiusi sembravano innaturalmente annebbiati. Era così persa che nemmeno riconosceva Hua Qingying. Questo non sarebbe stato possibile nemmeno considerando la sua debolezza.


Cosa…?


"È… il sangue di quel drago cornuto… salvala…”


Fu in quel momento che una voce debole, ma dal tono urgente chiamò Hua Qingying. Quando si girò, notò che anche il colorito di Yun Che era insolito. Se possibile, sembrava persino più arrossato di Hua Caili. Anche a distanza, riusciva a percepire quanto la sua aura si fosse riscaldata.


Drago cornuto?  


Guardò il drago che aveva appena affettato in una pila di cubi. Nonostante il suo stato, poteva dire con certezza che si trattava di un drago cornuto.


"Il sangue draconico è un potente afrodisiaco, e quello del drago cornuto è il più potente di tutti."


Fu in quel momento che le venne in mente un ricordo estremamente insignificante, così banale da non meritare nemmeno di essere ricordato.


Il sangue di drago era estremamente yang. Pur non essendo velenoso, era più temibile, perché poteva camuffarsi come un afrodisiaco incredibilmente potente.


Detto questo, neanche il sangue draconico più potente poteva minacciare coltivatori come loro. Infatti, un Divino Maestro o persino un Divino Sovrano avrebbero potuto facilmente espellere il sangue di un drago cornuto allo stadio dell’Estinzione Divina. Ma questo valeva in circostanze normali.
Hua Caili era così ferita che, figurarsi espellerlo, non aveva nemmeno la forza di opporsi minimamente. Inoltre, il sangue del drago cornuto l’aveva infradiciata dalla testa ai piedi, infiltrandosi in ogni angolo del suo corpo all’istante.


"Capisco."


Hua Qingying mormorò tra sé e si rilassò. Evocando nuovamente un filo di luce misteriosa, premette delicatamente un dito sul plesso solare di Hua Caili.


Un respiro… due respiri…


La luce misteriosa avvolgeva ancora la punta delle sue dita, ma la donna rimase improvvisamente immobile come una statua. Un secondo dopo, il suo dito tremò leggermente.


Hua Caili era troppo debole. Per questo il sangue del drago cornuto si era infiltrato nei suoi vasi sanguigni e perfino nel suo mare spirituale senza incontrare alcuna resistenza.


Oltretutto, Hua Caili non stava solo sopportando una ferita grave. Nonostante le sue condizioni stabili, era sospesa tra la vita e la morte.


In queste condizioni, se una forza esterna avesse tentato di eliminare questa influenza estrerna con la forza…


…Sarebbe stata la sua vita ad essere purgata prima ancora del sangue del drago!


Com’è possibile…?


Se avesse avuto anche solo un briciolo di resistenza… questo non sarebbe accaduto…


Se le sue ferite fossero state solo un po’ più lievi… solo un po’…


Hua Qingying serrò i denti e infine spinse la sua luce misteriosa nel corpo di Hua Caili. Tuttavia, la ritirò immediatamente un istante dopo.


Se prima l’avesse guarita, ma l’afrodisiaco avesse fatto effetto, allora…


Se avesse tentato di eliminare l’afrodisiaco prima di curarla…


"Signora…" Fu in quel momento che sentì di nuovo la voce di Yun Che. Ogni sua parola era piena d’urgenza a causa della sua esitazione evidente: "La salvi… cosa sta aspettando… è completamente indifesa in questo momento… se non la salva… le sue condizioni…”


"Silenzio!" Hua Qingying perse lentamente, ma inesorabilmente la calma.


Non c’era nessuno al mondo che volesse salvare Hua Caili più di lei.


Perché stava accadendo questo? Un miracolo impossibile aveva salvato Hua Caili poco prima, e logicamente parlando, tutto sarebbe dovuto finire lì. Eppure…


Fu allora che ricordò qualcosa e si voltò verso Yun Che. "La tua energia profonda della luce…"


Le parole le morirono in gola non appena lo vide.


Si era concentrata su Hua Caili per tutto il tempo, quindi solo in quel momento si accorse di quanto fossero terribili le ferite di Yun Che.


Se non avesse posseduto il sangue del Dio Drago, sarebbe morto da tempo.


Inoltre, la quantità di sangue a cui era stato esposto superava di gran lunga quella di Hua Caili. Considerando le sue ferite e la sua debolezza, era indifeso quanto lei, il che significava che le sue condizioni erano persino peggiori.


Chiedergli di far circolare l’energia misteriosa della luce in quello stato equivaleva a chiedergli di suicidarsi. Dopotutto, se fosse stato possibile, si sarebbe già curato da solo.


Hua Qingying prese Hua Caili tra le braccia, ma quando si alzò e guardò intorno, fu inorridita nello scoprire che non sapeva dove andare.


Era come se il mondo oscuro e desolato intorno a lei stesse girando senza sosta. Non riuscì a fare nemmeno un passo.


Il respiro di Hua Caili si faceva sempre più caldo, ma ciò non riusciva a dissipare il gelo nel cuore di Hua Qingying.


Non c’è altra soluzione?  


Il solo modo per salvarla era davvero l’unione di yin e yang?  


Ma lei è Caili… la figlia di suo fratello e Wanxin… la Figlia Divina del Regno Divino della Distruzione Celeste…


Non può accadere…  


Non può assolutamente accadere…  


Eppure…  


Esisteva un altro modo…?  


Un altro modo per salvarla…?  


Colta da un’angoscia impotente, la sua vertigine sembrava crescere di secondo in secondo. La sua vista si offuscò e il suo spirito era sconvolto.


"Giovane… maestro… Yun…"


Il mormorio della giovane ruppe la già fragile determinazione di Hua Qingying.


In un lampo, si trovò di fronte all’uomo coperto di sangue con Hua Caili tra le braccia. Con voce roca, serrando i denti, gli ordinò: "Salvala!"


Riuscì a dirlo più facilmente di quanto si aspettasse. Probabilmente perché lui aveva versato ogni goccia di sangue per Hua Caili.


Yun Che si irrigidì. Capì subito cosa stava suggerendo Hua Qingying e si ritirò a fatica, la sua voce era debole ma determinata: “No… è una Figlia Divina ed è fidanzata… non posso farlo!”


“È forte come una dea, signora! Sono sicuro che può salvarla!”


In teoria queste parole erano un riconoscimento della sua forza, ma Hua Qingyung le trovò ironiche e umilianti.


E pensare che la prima reazione nei confronti di questa Figlia Divina dalla bellezza impareggiabile era stata un rifiuto… alleviò un po’ del dolore e dell’esitazione che stava fronteggiando mentre stava fronteggiando questa decisione.


Ansimò pesantemente mentre mormorava con tristezza velata: “Allora la guarderai soffrire di una ferita allo spirito costante mentre andrà incontro ad un fato peggiore della morte?!”


“...” Yun Che si irrigidì, il suo sguardo perse colore e ogni tanto tradiva una lotta furiosa.


Hua Qingying non aspettò una sua risposta. Posò Hua Caili accanto a sé e si girò con risolutezza: “Possiedi la stirpe del Dio Drago. Le tue ferite sono gravi, ma… sono sicura che ti rimanga un po’ di forza.”


Nonostante i suoi migliori tentativi di controllarsi, Hua Qingying sentì un chiaro tremito nella sua voce: “Se non la salverai, ti ucciderò in questo istante!”


Non aspettò di nuovo una risposta. Si levò al cielo e creò una barriera isolante attorno a Yun Che e a Hua Caili.


Nel secondo in cui la barriera prese forma, Hua Qingyung si voltò di scatto e puntò un dito tremante verso lo scudo, come se stesse rimpiangendo la sua decisione. Alla fine ritirò la mano e sfrecciò nel cielo, senza guardarsi indietro.


Rip!!


All'improvviso, una grandinata di feroci lame di energia spazzò via il cadavere del drago cornuto, riducendo ciò che era già un cumulo di cubi nei più minuscoli granelli di polvere.


Nel caso in cui Hua Qingying avesse deciso di indagare, Yun Che aveva iniettato la maggior parte del sangue di drago cornuto nel suo corpo.


Tuttavia, si era rivelata un'eccessiva prudenza.


Era logico che l'ex Figlia Divina del regno della Distruzione Celeste, ora nota come Fata della Spada, non fosse interessata alle caratteristiche di un mero drago cornuto.


Se non fosse stato per la sua straordinaria energia spirituale, non si sarebbe nemmeno ricordata di come il sangue draconico fosse un potente afrodisiaco, in particolare quello del drago cornuto.


…  


Li Suo isolò la sua percezione dall’esterno durante il momento più appropriato.


Ci era riuscito.


Era trascorso meno di un anno da quando era disceso nell’abisso. Nonostante questo, lui, un Divino Maestro di terzo livello, aveva messo alle strette la Fata della Spada, la coltivatrice del mistero numero uno al di sotto delle divinità, per ben due volte.


Questo valeva particolarmente per il secondo tentativo. Il tempismo della comparsa del drago cornuto, le ferite di Hua Caili e delle sue stesse lesioni era perfetto… altrimenti non avrebbe spinto Hua Qingyung a fare una decisione del genere.


Dopo tutti questi calcoli… doveva essere davvero stanco, vero?


…


Regno Divino Sconfinato.


Dian Jiuzhi indossava una semplice veste monocromatica, ma non rovinava la sua immagine. La sua presenza, in quanto più potente Figlio Divino dei sei regni era tale che persino la seta più raffinata sarebbe sembrata ordinaria al suo cospetto.


Non c’era polvere abissale lì, solo una sorgente limpida, pura come cristallo. Dian Jiuzhi si lasciava cullare dal suono dell’acqua corrente mentre esaminava silenziosamente il proprio palmo.


Questo era il suo posto preferito. Passava spesso il tempo qui.


Sul suo palmo c’era un ramo della Nuvola Arcobaleno, protetto con cura dalla luce misteriosa. Il piccolo ma delicato ramo era adornato da fiori incredibilmente grandi.  


Era lo stesso posto, lo stesso gesto, lo stesso Ramo di Nuvola Arcobaleno, gli stessi ricordi e pensieri.


…


Bang!


Qualcuno gli schiacciò la testa nel fango sporco. Stava cercando di rialzarsi quando lo stesso piede lo colpì di nuovo, inchiodandolo a terra. Si riempì di un dolore familiare e una profonda umiliazione, seguiti da scherni e insulti irritanti.


"Come osi mostrarti qui, brutto bastardo? Non starai mica cercando di sbirciare la signorina Caili, vero?"


"Puu! Testone Dian, non ti sei mai guardato allo specchio? La signorina Caili supera ogni nobiltà. Non importerebbe a nessuno se ti pestassero a morte perché l’hai spaventata con la tua faccia orrenda, ma porteresti vergogna a tutti noi! Non possiamo permetterlo, vero?"


Smise di lottare. Si limitò ad aspettare, impotente e sottomesso, che chi lo tormentava ritraesse il suo piede.


Sapeva fin troppo bene che ribellarsi non avrebbe fatto altro che peggiorare le sue sofferenze e le sue umiliazioni.


E poi… avevano ragione. Era venuto lì proprio per sbirciare la leggendaria signorina Caili.


Si diceva che fosse l'unica Erede Divina nella storia del Regno Divino della Distruzione Celeste ad aver ereditato un’essenza divina perfetta. Si diceva anche che, persino da bambina, fosse più bella della Fata della Spada Hua Qingying, e ora… non c’era neanche paragone.


La sua bellezza era tale che persino il Monarca Abissale l'aveva definita il miracolo dell'Abisso, il tesoro inestimabile del Regno della Distruzione Celeste, o almeno così dicevano le voci.


Aveva sentito che il Divino Reggente Pittore del Cuore la stava riportando dalla Terra Pura e che, durante il tragitto, avrebbe fatto visita al Divino Reggente Sconfinato. Pieno di curiosità infantile e desiderio, si era intrufolato per cercare di sbirciare… solo per essere scoperto dai suoi persecutori e ricevere il solito pestaggio.


Erano fratelli della stessa linea di sangue. Tutti figli del Divino Reggente Sconfinato.


Eppure, lo trattavano come un giocattolo, umiliandolo senza alcuna pietà.


Tutto a causa del suo aspetto insolito. Nonostante avesse una corporatura normale, la sua testa era grande quasi quanto le sue spalle. Inoltre, era quadrata, come se il cielo stesso avesse deciso di comprimerla per qualche motivo sconosciuto. Persino i suoi lineamenti sembravano schiacciati e fuori posto.


Non aveva un nome. Per tutti era sempre stato "Testone Dian" o "brutto bastardo".


Tutti si vergognavano di lui. Tutti. Era stato maltrattato fin da quando aveva memoria. Suo padre non gli rivolgeva mai uno sguardo se poteva evitarlo, e persino sua madre lo disprezzava e lo evitava. Naturalmente aveva imparato ad essere umile e sottomesso. Aveva imparato a non alzare mai la testa.


Nonostante tutto, una minuscola scintilla di ribellione lo spingeva a coltivare con tutte le sue forze. Tuttavia, aveva scoperto presto che l'aspetto non era il suo unico punto debole. Il suo talento era il peggiore tra i suoi fratelli. Questa consapevolezza aveva spento il suo ultimo barlume di speranza di ottenere dignità.


Perché voleva vedere la leggendaria signorina Caili? Perché desiderava, dal più profondo del cuore, assistere a qualcosa di bello in questo mondo. Qualunque cosa.


Chiuse gli occhi e si lasciò insultare e calpestare. Ormai ci era abituato.


"Cosa state facendo? Perché lo state tormentando?"


Aprì gli occhi, la sua coscienza si offuscò ma non per le ferite ma per quella voce.


Non aveva mai sentito un suono così melodioso in tutta la sua vita. Era come una sorgente silenziosa in una valle deserta, una voce celestiale così delicata che sembrava quasi potesse esistere solo nei racconti.


“Arcob… signorina Caili…”


Risuonarono grida spaventate e incredule. I principi che lo stavano maltrattando persero improvvisamente la voce come se qualcuno li avesse strozzati e l’arroganza che avevano mostrato prima sparì. Alcuni tentarono di spiegarsi, ma tutto ciò che uscì dalle loro bocche furono balbettii confusi.


Chiunque lo stesse schiacciando tolse in fretta il piede e si fece da parte, impietrito.


Erano tutti figli e figlie di Reggenti Divini qui, ma la differenza tra di loro era abissale.


Lui si alzò lentamente, confuso e stordito. Quando alzò lo sguardo, il suo mondo vacillò, come se stesse per svenire.


Era una ragazza di quattordici o quindici anni, vestita di bianco. Era chiaro che non fosse ancora cresciuta completamente, eppure, nel momento in cui i suoi occhi incontrarono i suoi, tutto il resto del mondo perse colore e luce. Il suo concetto stesso di bellezza fu frantumato in un milione di pezzi.


Aveva immaginato mille volte quanto potesse essere bella la leggendaria signorina Caili per meritare le lodi del Monarca Abissale. Solo adesso si rendeva conto che nemmeno i suoi complimenti sarebbero stati sufficienti a descriverla, era quasi un insulto definirla un mero miracolo o tesoro inestimabile.


Molto, molto tempo dopo, finalmente si rese conto che la stava fissando e chinò la testa, temendo di guardarla anche solo un millisecondo in più. Un profondo senso di inferiorità lo annegò, simile al fango in cui era stato schiacciato prima.


“Siete chiaramente fratelli a giudicare dai vostri abiti e dalle vostre aure. Questo posto è vicino alla sala divina Sconfinata. Se il Divino Reggente Sconfinato sapesse che state maltrattando un vostro compagno, vi punirebbe sicuramente.”


Probabilmente intendeva rimproverarli, ma era un avvertimento che non riusciva ad essere intimidatorio. Tutto ciò che poteva sentire dalle sue dolci parole erano calore e conforto che non meritava.


I principi però si impaurirono. Il capo del gruppo si affrettò a spiegarsi: “Lui… lui è il Testone Dian. è famigerato nel nostro clan e anche nostro padre lo disprezza. Oggi si è intrufolato qui per motivi perversi e noi… lo abbiamo punito un po’ perché temevamo che ti avrebbe spaventato con la sua bruttezza, signorina Caili. Per favore, non si arrabbi e non ne parli con nostro padre.”


“Testone Dian?” Esclamò con sorpresa la ragazza e lo guardò: “È davvero… il tuo nome?”


Sentì il suo sguardo, ma non osò alzare gli occhi. Seppellì il mento nel collo e annuì lievemente.


Perfino lui si era dimenticato del suo stesso nome.


Si era abituato da tempo alle umiliazioni, ma all’idea che questa ragazza meravigliosa stesse vedendo tutta la sua bruttezza… il suo spirito tremava così tanto da essere sul punto di andare a pezzi. Strinse ancora più forte i suoi vestiti.


Nonostante la sua risposta, era chiaro che la ragazza non gli avesse creduto. Si girò e con il tono più arrabbiato che poteva usare disse: “Se sapete di aver sbagliato, allora andatevene! Ora!2


“Ah… sì, sì. Ce ne andiamo immediatamente.”


Nessuno osò sfidare la Figlia Divina della Distruzione Celeste ovviamente. Si ritirarono subito e fuggirono chinando le teste.


Invece lui continuò a rimanere sul posto, confuso e incerto.

La ragazza non se ne andò immediatamente, invece si girò verso di lui.


“Emh… questo è per te, fratellone Testone.”


Lui alzò la testa con fare sciocco e vide una sfera di luce bianca fluttuare di fronte a lui.


Era un ramo della Nuvola Arcobaleno che cresceva solo nelle terre pure. Nonostante fosse piccolo, i suoi fiori erano straordinariamente grandi.


Sporse istintivamente la mano, ma la paura gli impedì di afferrarlo. Rimase irrigidito sul posto, stordito e disorientato.


“È un ramo della Nuvola Arcobaleno che ho raccolto dalle terre pure. L’ho individuato immediatamente quando nonna Ling Xian mi ha permesso di raccogliere una pianta perché ha i fiori più grandi.”


La ragazza mostrò un sorriso brillante. “Sei uguale, fratellone Testone. Sei speciale perché sei speciale. Non va bene sottovalutarsi per via della tua unicità, capito?”


“Ti maltrattano per via del suo aspetto perché sono immorali. Non è colpa tua e non dovresti arrenderti a causa loro. Chissà, forse un giorno fiorirai come nessun altro proprio come questo ramo della Nuvola Arcobaleno.”


La ragazza poi se ne andò.


La sua prima e unica reazione nei confronti della sua bruttezza era stato stupore. Dall’inizio alla fine, lui non aveva trovato la minima traccia di disgusto o pietà nel suo sguardo.


Rimase impalato sul posto a lungo. Alla fine prese con le mani tremanti il ramo con la massima premura.


La ragazza non sapeva che la sua gentilezza naturale era stato il punto di svolta della sua intera vita.


Era a causa sua che era tornata luce nel suo mondo. Era grazie a lei che si era prefissato un obiettivo e si era riempito di determinazione.


Aveva iniziato a coltivare con tutte le sue forze. Non importava quante provocazioni o derisioni ricevesse, le ignorò completamente. Aveva lottato per diventare più forte anche solo per avere il diritto di poterla guardare da lontano un giorno.


Poi, un fatidico giorno, era tuonato un fulmine nella sua testa e aveva risvegliato la sua essenza divina.


…


Ripensò per l’ennesima volta a questi ricordi. Non si sarebbe mai dimenticato di questi momenti fino al giorno della sua morte.

Dian Jiuzhi unì le mani e raccolse con attenzione il ramo della Nuvola Arcobaleno.


Stava giurando come aveva fatto innumerevoli volte in passato: “Caili, la mia esistenza, la mia vita, il mio titolo, è tutto… per proteggerti.”


“Non lascerò che nessuno ti torca un capello finché sarò vivo… semmai giungerà un giorno del genere, che sia assalito da eterne tribolazioni e rimpianto!”

