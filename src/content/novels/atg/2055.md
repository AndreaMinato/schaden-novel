---
title: Capitolo 2055 - Resto della Vita
pubDate: 2025-03-19T08:14:20.437Z
tags:
    - atg
---


Capitolo regolare,
-Schadenfreude


La Foschia Sconfinata era fredda e mortalmente silenziosa. Non si sentirono ruggiti di bestie abissali per molto tempo.


Questo perché tutte le bestie abissali nel raggio di trecento metri erano state eliminate da Hua Qingying, eppure questo non aveva calmato minimamente la sua rabbia.


Il suo cuore della spada rimasto stabile per migliaia di anni era collassato.


Erano trascorse quattro ore, le quattro ore più difficili della sua vita. Durante questi brevi momenti, si era spostata velocemente già diverse centinaia di volte.


L’identità di Hua Caili, il suo fidanzamento, i Regni Divini Sconfinato e della Distruzione Celeste a cui era legata, e il giuramento segreto di proteggerla…


Tuttavia gliel’aveva consegnata personalmente…


In quel momento non aveva idea di come affrontare Hua Caili, Hua Fuchen e come sopravvivere ai suoi infiniti sensi di colpa nei confronti di Qu Wanxin.


Yun Che si alzò lentamente dentro la barriera e fissò la giovane di fronte a lui.


Il suo corpo perfetto sembrava la giada più perfetta, raffinata e delicata. La Foschia Sconfinata grigia era in netto contrasto con la sua pelle lucente simile a neve.


Tirò fuori i suoi abiti e coprì gentilmente Hua Caili. Come se l’avesse sentito, le labbra della giovane priva di sensi si aprirono e si chiusero, mentre si girava lievemente. Anche sotto l’abito, le sue curve erano ancora perfette come se fossero un’opera divina.


Yun Che distolse gli occhi e sospirò gentilmente.


Quattro ore erano state sufficienti per lui per recuperare una considerevole quantità di forza e di energia misteriosa. Le ferite interne estremamente gravi di Hua Caili erano state alleviate lentamente dal suo potere misterioso della luce.


Si alzò e si avvicinò piano alla barriera. Sporse una mano e la toccò, le sue dita la attraversarono senza nessuna ostruzione.


Questo scudo isolava da ogni percezione, ma non dalla materia.


Dopo aver lasciato la barriera, sentì solo un silenzio spaventoso. Capì subito che le bestie abissali dell’area erano andate incontro ad una grande calamità per via dell’infinito risentimento della Fata della Spada.


Erano un branco di bambini ubbidienti e utili. Che peccato.


Si guardò attorno, ma non vide Hua Qingying.


Era ovvio che non sapesse ancora come affrontare la situazione anche dopo aver avuto a disposizione quattro ore per calmarsi.


La Fata della Spada poteva anche scappare.


Yun Che si sedette a terra e guardò avanti, rimanendo in silenzio per molto tempo.


“È tutto andato come previsto. Non ci sono stati incidenti o problemi, così perché non sei contento?” Risuonò la voce di Li Suo.


Yun Che rispose con indifferenze: “Rientra tutto nelle aspettative, così non c’è nulla di cui essere contenti.”


Li Suo chiese immediatamente: “Ti senti in colpa?”


“In colpa?” Gli angoli della bocca di Yun Che fremettero. “Qualcuno che avrebbe giurato di seminare il caos nell’abisso si sentirebbe in colpa per questo piano crudele? Come potrei essere degno di essere una calamità.”


“...Il tuo cuore è così scosso che ti sei dimenticato che le nostre anime sono connesse. È impossibile per te nascondermi ogni traccia delle tue emozioni.”


Yun Che rimase in silenzio per un po’. La sua bocca fremette di nuovo e rivelò un brutto sorriso: "Probabilmente non ci sono ancora abituato.”


Allungò una mano e si guardò il palmo: “Un tempo ero pieno di desiderio di scappare da ogni ostilità e lotta, di non uccidere più nessuno… perché quando ho ritrovato mia figlia, che avevo perso per dieci anni, era così splendida che non volevo abbracciarla con delle mani macchiate di sangue.”


“"E ora, queste mani sono macchiate di ben più che solo sangue."


Li Suo riassunse francamente: "Il tuo stato d'animo attuale è la prova che la tua natura non è malvagia."


“Ah… ahah… ahahahah!” Yun Che rise piano e poi come un pazzo: “Un diavolo che ha appena complottato e ferito gli altri con mezzi spregevoli, può stare in pace solo perché si sente in colpa? Può essere perdonato solo per questo?”


“Trabocchi proprio di santità, Dea della Creazione affetta da amnesia. Ah”


La sua risata tremante tirò tutte le ferite per il suo corpo, facendolo sussultare.


Li Suo: “...”


Yun Che continuò: “Ma mi hai ricordato che queste emozioni in più sono inutili e ridondanti. È vero che non ci sono ancora abituato e non posso fare come la regina diabolica.”


“Tuttavia gli umani cresceranno sempre e così anche un diavolo.”


“Se sei determinato ad essere un portatore di disastri, devi essere meticoloso. Se avrai successo, potrai salvare il mondo dal pericolo. Se ci sarà una punizione…” Strinse le mani e sorrise lievemente: “Sono stato io a commettere ogni malvagità, così naturalmente sarò punito solo io.”


“Vantaggioso in termini di costi.”


Li Suo rimase in silenzio per molto tempo per poi fare un’altra domanda: “Ora cosa farai?”


Yun Che alzò gli occhi. “Entrerò nel Regno Divino della Distruzione Celeste.”


“Non temi di venire ucciso all’istante dal Divino Reggente Pittore di Cuori?” Chiese piano Li Suo.

“Allora non avrei complottato inutilmente?” Yun Che non era affatto preoccupato. “Lei vivrà e morirà con me. In tal caso, credi davvero che il Divino Reggente Pittore di Cuori mi farà del male?”

Li Suo era insicura.

“Il Regno Divino della Distruzione Celeste è solo un trampolino di lancio.” Disse senza fretta Yun Che con una luce strana nel profondo dei suoi occhi. “Ho bisogno che il Divino Reggente mi guidi in un certo posto.”

“Dove?”


Yun Che stava per rispondere quando risuonarono passi incredibilmente leggeri dietro di lui.


La sua espressione si irrigidì, ma non si voltò e rimase seduto sul posto come se non se ne fosse accorto.


I passi si avvicinarono con delicatezza, ma la voce di Hua Caili non risuonò.


L’aura della giovane lo sfiorò, doveva ancora disperdere la lascivia che aveva macchiato la sua purezza.


Un paio di braccia simili alla giada abbracciarono la vita di Yun Che mentre lei appoggiava la testa contro di lui.


Le dita prima deboli stavano afferrando con forza l’orlo dei suoi vestiti, come se temesse che se ne sarebbe andato con fare risoluto come l’ultima volta.


Non disse nulla, ma il suo gesto valeva mille parole.


Yun Che si irrigidì.


Aveva pensato da tempo a come Hua Caili avrebbe potuto reagire. All’improvviso però non sapeva come rispondere o cosa dire.


Hua Caili aveva indubbiamente sperimentato il più grande disastro e cambiamento più drastico della sua vita, e sarebbe stato normale che mostrasse emozioni intense o incontrollabili, ma non si sentiva persa, triste, né piangeva.
Si era limitata a stringersi a lui.


Hua Qingying li guardò da lontano e non si avvicinò per molto tempo.


Era troppo imbarazzata per guardarla in faccia.


Era stata lei ad insistere che Hua Caili si allenasse da sola, ed era stata lei a non essere riuscita a proteggerla.


Yun Che si girò silenziosamente e guardò la giovane donna al suo fianco. I suoi occhi erano chiusi, il suo viso splendido era sereno come se fosse un dipinto e le sue lunghe ciglia non fremevano nemmeno, rivelando dipendenza, serenità e avido appagamento senza la minima cautela.


Come se qualcosa avesse toccato silenziosamente il suo cuore, alla fine disse: “Le tue… ferite interne sono estremamente gravi. Ho diminuito temporaneamente la tua sensazione di dolore con la mia energia misteriosa della luce. Devi riposarti per un po’.”


Hua Caili non rispose alle sue parole e rimase appoggiata a lui.


Yun Che non disse altro. Dopo molto tempo, la ragazza accanto a lui finalmente aprì i suoi splendidi occhi.

“Ora è il momento di farti vedere una pioggia di meteore.”


"…?" Sotto lo sguardo sbalordito di Yun Che, Hua Caili aprì delicatamente un paio di occhi che portavano con sé lo smarrimento delicato e affascinante di chi ha appena assaporato pioggia e rugiada, struggenti e commoventi.


Alzò la mano e la spada Nuvola di Vetro volò nell’aria per poi scomparire all’istante nel cielo grigio, affondando negli strati di polvere abissale.


Presto un raggio di luce bianca scintillante come una stella apparì all’improvviso nel cielo. Dopodiché il raggio scese giù, lasciando una scia dietro di sé mentre cadeva dritta verso i due in un morbido abbraccio.


Proprio quando Yun Che pensava che fosse un raggio di luce della spada Nuvola di Vetro, il bagliore si divise improvvisamente in due, intrecciandosi mentre cadeva.


Attraversarono strati di oscurità, strati di polvere abissale, strati di foschia, senza mai perdere la loro luminosità.


Disegnando due linee intrecciate, alla fine discesero nel mondo mortale, rallentarono e giunsero davanti a Yun Che e Hua Caili, posandosi docilmente sul palmo teso di Hua Caili.


Erano due piccole perle di giada, splendenti di una luce bianca calda e infinita.


Erano luci dell'anima, con un'aura completamente identica a quella di Hua Caili.


“Ero destinata a morire quando sono nata.” Guardò la luce bianca nel suo palmo, la sua voce era tenue come un filo di fumo. “Fortunatamente mio padre e mia zia avevano entrambi giade celesti della preghiera che avevano ricevuto dallo zio Monarca Abissale. Sono state queste due giade celesti della preghiera ad avermi salvato la vita.”


“Dopo che il potere di queste due giade celesti della preghiera si è dissipato. Mio padre ha legato la mia anima ad esse e mi ha chiesto di portarle con me in ogni momento, come ‘perle della longevità’ protettrici. Finché la mia anima rimarrà intatta, brilleranno in eterno.”


“Così…” Non batteva ciglio, “la luce di una pioggia di meteore non è sempre effimera. Finché qualcuno se ne prende cura, può… vivere a lungo.”


“...” Yun Che aprì la bocca.


Un tocco di calore coprì il palmo della sua mano. Hua Caili gli aveva passato una delle perle della longevità. I suoi movimenti erano gentili, ma dimostravano la sua determinazione assoluta.


“Ora ti affiderò metà della mia vita. Non puoi andartene di nuovo, va bene?”


La mano che stringeva l’orlo dei suoi vestiti aumentò la presa, temendo il suo rifiuto.


Il calore di un’altra anima attraversò il suo palmo per arrivare nel profondo del suo cuore, ogni parola che aveva detto toccarono, no, si scontrarono con la sua ania.


Guardò Hua Caili, confuso. In quel momento, il riflesso nei suoi occhi non era più limpido, divenne gradualmente sfocato.


“Va bene…”


Si irrigidì sul posto dopo essersi lasciato sfuggire queste parole.


Era perché non lo aveva detto razionalmente, l’aveva sussurrato in uno stupore che non avrebbe dovuto provare.


La nebbia che velava gli occhi di Hua Caili si sciolse tremante in innumerevoli increspature brillanti.


Dal suo splendido sorriso, non sembrava essere appena andata incontro al più grande disastro della sua vita, ma che fosse iniziato il suo sogno più bello.


Guardò le perle della longevità che brillavano nei loro palmi e mormorò: “Sai, quando sono scesi come stelle, all’improvviso ho pensato ai nomi del nostro bambino.”


“...” Yun Che si girò a stento, come se avesse sentito un suono ultraterreno.


Nostro… bambino…

Di cosa sta parlando…


“Se è una femmina, dovremmo chiamarla Xinluo, se è un maschio dovremmo chiamarlo Xingchen… va bene?”


Sembrava completamente immersa in uno splendido sogno. Il suo sorriso e la sua voce dolce annebbiarono i sensi di Yun Che.


Thump…


Thump…


Thumpthump…


Alla fine si rese conto che il suo battito cardiaco era diventato irregolare.


Si era anche accorto di stare guardando il suo sorriso da molto, molto tempo, pienamente immerso nei suoi occhi.


…


“Dal momento in cui metterai piede nell’Abisso, ogni pensiero che ti passerà per la testa e ogni azione che sceglierai di fare, influenzeranno direttamente il destino di questo mondo!”


“Questo è il motivo per cui ogni connessione che potrai creare nell’abisso, d’amicizia, un rapporto tra maestro e discepolo, una relazione amorosa o anche uno scambio di gentilezze, sono solo strumenti da sfruttare a tuo vantaggio. Non lasciare che i tuoi veri sentimenti trabocchino in questi rapporti, nemmeno un po’. Hai capito?”


“Sai che tipo di persona sei. Se permetterai a quei rapporti di diventare reali, allora non potrai evitare di difendersi anche a costo della vita. Ma il prezzo che dovresti pagare per quei legami… potrebbero portare alla tua stessa fine e a quella di questo intero universo!” La fine! La fine!! La fine!!!


…


“Sia i vivi che i morti, chiunque nell’Abisso sarà mio nemico. In quanto imperatore del Caos Primordiale, ogni scelta che farò influenzerà il fato di questo mondo.”

“Per questo motivo, qualsiasi connessione che farò nell’Abisso non sarà mai genuina!”


…


Poco a poco, il suo sguardo recuperò una fredda sobrietà entre un forte dolore e sangue riempirono la sua bocca.


Arricciò le dita e strinse la perla della longevità di Hua Caili. Poi annuì con gravità e rispose con un tono molto più saldo del suo: “Va bene.”


Ma inclinò di nuovo la testa verso l’alto e guardò il cielo spento sopra. “Se questo momento è un sogno, vorrei dormire per sempre. Ma presto dovrai tornare alla realtà, nel Regno Divino della Distruzione Celeste.”


“Lo so.”


Appoggiò la testa più vicino a lui: “Sono Hua Caili, una figlia divina che si è fatta carico del futuro del suo regno. Il mio fidanzamento con il figlio divino del regno sconfinato è stato garantito dal Monarca Abissale in persona.”


Parlò di ognuno di queste responsabilità soffocanti, ma il suo tono era tenue e calmo, come se nulla di tutto questo fosse più importante.


“Ma non ho più paura.”


Mosse piano la perla della longevità vicino a quella di Yun Che: “Sono già morta una volta e sei stato tu ad avermi salvato la vita.”


“Sei stato disposto a sacrificare la vita per salvarmi, così come posso avere paura di questi piccoli ostacoli?”


Alzò lo sguardo e fissò Yun Che negli occhi, lasciandogli vedere ogni raggio di luce nel suo sguardo luminoso: “Così collaboriamo, va bene? Mi hai detto che non ti arrenderai mai finché sarai vivo! Me lo hai appena promesso, così non puoi scappare di nuovo, non puoi.”


Rivelò senza esitazione le intenzioni e la determinazione riguardo al resto della sua vita di fronte a Yun Che.


…


In alto nel cielo, Hua Qingying guardava e ascoltava in silenzio, ancora scossa.


Hua Caili era inesperta e ingenua, ma non era sciocca. Era ben consapevole di cos’aveva detto e cosa significava questa promessa.


Era nata nel Regno Divino della Distruzione Celeste ed era vissuta nelle terre pure per molto tempo. Aveva anche messo piede in ogni regno a parte quello della Notte Eterna, così era consapevole della sua posizione meglio di chiunque altro.


Naturalmente sapeva cosa avrebbe dovuto affrontare.


Eppure lei…


Hua Qingying abbassò la testa e sospirò con grande difficoltà.


…


“Wanxin, non hai davvero paura di mio padre. Questa è la prima volta che ho visto qualcuno allo stadio del Divino Maestro che non ha perso il suo spirito di fronte a lui.”


“Eheh, non ho genitori, né un clan e solo un miserabile corpo. Al massimo morirò, cosa c’è da aver paura?”

“Così non hai paura di nulla?”


“Naturalmente no, a parte venire separata da Fuchen.”


…


Wanxin…


Da quando ha incontrato Yun Che… sembra così simile a te.


Cosa dovrei fare esattamente…

