---
title: Capitolo 2060 - Guaio dall’ossessione
pubDate: 2025-04-08T08:58:56.637Z
tags:
    - atg
---


Capitolo regolare,
-Schadenfreude


Sul picco di una montagna, Mo Su stava guardando il mare di nuvole come al solito. Stavolta il suo sguardo era vacuo però.


Non sembrò notare nemmeno l’arrivo di Ni Xuan.


“Perché sembra che hai perso il tuo spirito?” Ni Xuan gli diede un colpetto alla schiena con il piede.


Mo Su si girò, ma i suoi movimenti erano un po’ rigidi. Il suo sguardo non aveva ancora recuperato la sua chiarezza. Disse: “Fratellone, io… non ho potuto combattere contro quella donna della razza dei diavoli oggi. Mi ha detto che dopo che ci siamo incontrati suo padre ha scoperto dei nostri scontri annuali, così… non mi rivedrà mai più.”


Ni Xuan lo guardò pensoso.


“Ah, ahah.” Mo Su rise con fare ovviamente forzato: “Perdere un’avversaria così grande all’improvviso… che peccato.”


Ni Xuan non lo prese in giro come al solito. Invece chieste con serietà: “È davvero solo un’avversaria così grande per te? Pensi solo che sia un peccato?”


Il vento accarezzò i capelli di Mo Su, che rispose senza potersi controllare: “Non… non so perché, ma… il pensiero di non poterla rivedere mai più, io… per qualche motivo, ho la sensazione di aver perso tutte le mie forze.”


Alzò lentamente la mano per stringersi il petto. “Ho la sensazione di avere il cuore schiacciato da una roccia e non se ne va via, non importa quanto ci provo. Mi sento così, così male… che quasi voglio strapparmi via il cuore.”


“Capisco.” Ni Xuan lo fissò per un momento per poi dire lentamente: “In tal caso, hai già trovato la tua risposta.”
Mo Su aprì la bocca, ma alla fine non controbatté.


Chinò la testa e sussurrò all’improvviso: “Se un giorno troverai una persona che può toccare il tuo cuore e la tua anima, ed entrare nei tuoi sogni, capirai che nessuna bellezza potrà nemmeno competere con lei nel momento in cui si girerà a guardarti negli occhi.”


Era qualcosa che Ni Xuan gli aveva detto senza pensare la prima volta che lo aveva portato nei regni inferiori.

Ni Xuan si sedette accanto a Mo Su e disse: “Immagino che tu abbia trovato quella persona.”


“Ma… ma… appartiene alla razza dei diavoli.”


Si girò e rivelò a Ni Xuan la luce tremolante nei suoi occhi. Solo ora abbandonò tutte le “catene” che portava in quanto principe ereditario della Punizione Celeste e rivelò senza riserva le sue emozioni.


“Addirittura la figlia di un Imperatore Diabolico, vero?” Ni Xuan lo guardò impassibile.


Mo Su non fu sorpreso minimamente di come lo sapesse. Dopotutto lei era uno dei talenti più sbalorditivi della sua generazione tra i diavoli. Perfino tutti gli dei la conoscevano.


Mo Su divenne ancora più avvilito. Pensò che Ni Xuan lo stesse per avvertire di non entrare in contatto con la “figlia di un Imperatore Diabolico”.


Poi Ni Xuan disse con noncuranza: “Beh, è appropriato in termini di posizione.”


Mo Su si irrigidì. Non sembrava credere alle sue orecchie. “Cos’hai detto… fratellone?”


“Dico, perché ti giri i pollici con fare mite come una donnicciola?!” Ni Xuan all’improvviso gli diede un calcio alla schiena e gli fece baciare il terreno.


Mo Su tornò in piedi frettolosamente e fissò Ni Xuan ad occhi spalancati con fare incredulo: “Ma fratellone, è la figlia di un imperatore diabolico e tutto quello che hai da dire è… che è appropriato per me?”


“Cos’altro vuoi che dica?” Ni Xuan disse lentamente: “E voi due siete una bella coppia. Sei il figlio di un Dio della Creazione e lei è la figlia di un Imperatore Diabolico. Sei il giovane più talentuoso e potente della razza degli dei e lo stesso lei tra i diavoli. Avete combattuto l’uno contro l’altra innumrevoli volte e siete più o meno alla pari. Per quanto riguarda l’aspetto, mmh…”


Ni Xuan girò attorno a Mo Su una volta e annuì: “Sei almeno ottomila volte meglio di quel vecchio brontolone testardo e sei solo lievemente inferiore a me, l’uomo più bello di tutta la razza degli dei. Non ho visto la tua ragazza, ma… non può essere brutta come una scrofa, no?”


“Naturalmente no!” Mo Su sbottò come se Ni Xuan avesse detto qualcosa di inammissibile. “È splendida! È assolutamente… splendida…”


A metà della sua risposta capì e la sua voce si abbassò fino a diventare un ronzio. Chinò la testa.


Ni Xuan ridacchiò, ma non con derisione: “Vedi? Non c’è bisogno che ti dica l’ovvio.”

“Ma…” Il dolore che Ni Xuan aveva scacciato via prima riaffiorò nell’espressione di Mo Su. “Gli dei e i diavoli sono eterni nemici. Forse non si uniranno mai.”

“E perché no?” Ni Xuan fece una domanda che sembrava assolutamente sconcertante.


Colto alla sprovvista, Mo Su disse: “La razza degli dei è retta e quella dei diavoli è malvagia. Naturalmente il bene e il male non possono mescolarsi l’uno con l’altro. Non è risaputo?”

Ni Xuan lo guardò a lungo: “Mi hai accompagnato in innumerevoli viaggi e hai esplorato tantissimi mondi fino ad ora, così in base a ciò che hai sperimentato: davvero una razza può essere ‘malvagia’... o lo è il cuore?”


Mo Su esitò per un momento ma alla fine disse: “Il bene e il male esistono in qualsiasi razza o piano. La razza degli umani, delle bestie, dei demoni, degli spiriti…”


“E la razza dei diavoli?” Ni Xuan chiese: “Anzi, voglio solo sapere di lei. Dimmi: la donna che ha toccato il tuo cuore ed è entrata nei tuoi sogni… corrisponde agli stereotipi che ti sei fatto sulla razza dei diavoli?”


“No.” Mo Su scosse la testa senza esitazione: “È diretta, aperta e libera, sa chiaramente cosa adora e cosa odia, è orgogliosa ma mai sprezzante, forte ma non maltratta mai il debole…”


“È… la donna migliore che abbia mai visto in tutta la mia vita.”


“Vedi? Hai sempre saputo la risposta nel tuo cuore.” Ni Xuan mostrò un sorriso pieno di significato. “Stai esitando solo perché non ti sei ancora tolto le ‘catene’ che hai portato per così tanto tempo.”


Mo Su guardò Ni Xuan per un momento. All’improvviso una strana luce cominciò a tremare nei suoi occhi: “Se mi innamorassi di una donna della razza dei diavoli, fratellone… non penseresti che sia una disgrazia per la mia razza o un criminale… vero?”


Il tremore nel suo sguardo era incredibilmente violento. Era chiaro che la risposta di Ni Xuan significasse moltissimo per lui.


Ni Xuan non gli diede una risposta diretta. Invece disse: “
È tuo padre la persona che odia di più la razza dei diavoli, e nessuno al mondo può fare cambiare idea a quel vecchio testardo brontolone. Ma non siete una cosa sola.”


“È tuo padre. È giusto che tu sia filiale e rispettoso nei suoi confronti. Tuttavia questo non significa che devi ubbidire ad ogni suo capriccio. Ti ha dato la vita e ti ha permesso di costruirti un futuro roseo, ma alla fine la tua vita appartiene a te. Sei il solo che potrà scegliere quale via prendere.”


Osservò Mo Su con uno sguardo puro e schietto: “Le creature di un regno mortale non riescono nemmeno per cento anni, eppure alcune di loro rompono le loro catene, trascendono i limiti delle loro razze e creano innumerevoli leggende con la loro fede. Fino ad oggi, le loro storie continuano a cambiare o correggere molte idee distorte.”


“Sei il principe ereditario della Punizione Celeste. Se anche un mortale osa sfidare le leggi della natura e compiono imprese impossibili, allora perché non puoi farlo anche tu?”


Ad ogni frase di Ni Xuan, la luce negli occhi di Mo Su brillava ancora di più. Quando lui finì di parlare, sembrava che il giovane si fosse ripreso completamente dal suo avvilimento.

“Fratellone…” Chiamò Ni Xuan con… un singhiozzo?


“Prego?” Ni Xuan arretrò immediatamente: “Abbiamo fatto migliaia di conversazioni del genere fino ad ora, ma è la prima volta che ricevo una risposta del genere da te. Che diavolo vuoi?”


Mo Su inspirò profondamente: “Credevo che solo pensarci fosse già una colpa imperdonabile. Mi sentivo come se stessi annegando in un dolore, un’amarezza, un rimpianto e un dubbio impossibili. E pensare… e pensare che non era davvero una colpa. E pensare che posso davvero… davvero…”

Ni Xuan non era solo il fratello che rispettava di più. Era anche uno dei quattro Dei della Creazione pari a suo padre. Era letteralmente una delle figure supreme dell’universo.


Per questo le sue parole lo avevano toccato e rinvigorito come non mai; lo avevano trascinato fuori dall’abisso in un mare di luci stellate.


Rendendosi conto di quanto aveva perso la compostezza, Mo Su si sfregò la faccia e si ridiede un contegno: “Non mi piace lo stile di vita rigido e datato di mio padre. Preferirei vivere liberamente e senza rimpianti come te. Così… so cosa dovrei fare.”


Si rialzò ed evocò il suo potere divino. Ogni vento e nuvola nel raggio di decine di migliaia di chilometri si agitò in risposta.

“Dove stai andando?” Chiese Ni Xuan.

“A trovarla.” Mo Su spostò gli occhi in lontananza: “Credo mi stia aspettando, sperando che faccia la scelta che l’uomo scelto da lei farebbe.”


Non c’erano dubbi che avesse fatto la scelta meno ortodossa della sua vita, eppure non aveva paura, né era preoccupato. Semmai era straordinariamente entusiasta. Aveva la sensazione che il suo corpo bruciasse, illuminando una vita noiosa e piatta.


“Eheh. Vai da lei, ragazzo.” Ni Xuan sorrise con gratificazione, ma gli diede un altro consiglio: “Qualunque possa essere il risultato, ricorda di fare un passo alla volta. Prima che tu abbia radunato abbastanza potere e influenza, è meglio se non permetti a nessuno, specialmente a tuo padre, di scoprire della vostra relazione.”


“Capisco.” Mo Su annuì con forza. “Vado fratellone!”

Soffiò un uragano e Mo Su partì… A metà del suo balzo al cielo, all’improvviso si girò e gridò: “Sono contento che tu esista in questo mondo, fratellone… Davvero!”


Ni Xuan continuò a guardare Mo Su in silenzio finché non se ne andò.


Fu in quel momento che lo spazio accanto a lui si sfocò e una donna alta apparì accanto a Ni Xuan.


“Umpf! E pensare che la migliore giovane della razza dei diavoli sarebbe stata proprio sedotta da quel ragazzo di Mo E.” Jie Yuan sbuffò. “Se Pan Ming (l’Imperatore Diabolico dell’Origine Infernale) lo scoprisse, gli strapperebbe tutti i muscoli e spezzerebbe tutte le sue ossa con le sue mani.”


Ni Xuan non smise di sorridere. “Non pensi che siano una bella coppia?”


“Non credo che Mo Su possa competere con Xiao Die (Farfalla Gufo).” Jie Yuan disse: “Quando Xiao Die ha rivelato il suo talento per la prima volta, poteva già fare a pezzi i figli e i nipoti di Pan ing. Quando era debole, non ha rivelato la minima sete di sangue. Quando è diventata forte, ha distrutto ogni persona che l’ha oppressa o ha dubitato di lei. Gliel’ha fatta pagare amaramente.”


“Oggi nessuno nell’intero clan diabolico dell’origine infernale può guardarla negli occhi. Non osano nemmeno respirare troppo forte di fronte a lei.” La donna lanciò un’occhiata di sottecchi a Ni Xuan e disse: “Invece il ragazzo di Mo E è debole e tenero. Chissà se Xiao Die lo accetterà davvero.”

“Invece conosco un ragazzo nel clan diabolico del nirvana che la ama profondamente. Desidera solo poter vivere nel clan diabolico dell’Origine Infernale. Se parliamo solo di compatibilità… il tuo ragazzo potrebbe non essere all’altezza delle aspettative.”


“Sembra che non comprendi Mo Su.” Rispose sorridendo Ni Xuan. “Prima che si unisse a me, è vissuto sotto suo padre. È stato costretto a raggiungere la perfezione in termini di personalità, portamento e coltivazione. Per questo sembra gentile, cortese, di basso profilo e retto per gli estranei.”


“In realtà però è un uomo ossessionato fino all’osso. Può mostrare una determinazione inimmaginabile quando persegue qualcosa che desidera.” Ni Xuan commentò: “Quando ha incontrato per la prima volta la principessa dell’Origine Infernale, non poteva competere con lei. Oggi può a stento sconfiggerla. Non puoi immaginare quanto si sia impegnato per riuscirci.”

“Il vero motivo per cui è venuto da me oggi era per trovare un motivo. Ora che l’ha fatto, aspetto con impazienza che possa ottenere i frutti della sua ossessione.”


Jie Yuan strinse un po’ gli occhi: “Personalmente spero che la loro relazione continuerà. Se avranno successo, allora anche la pressione che affronteremo noi sarà minore naturalmente.”

“Sai com’èMo E, quel vecchio bastardo, e non c’è bisogno di dirti quanto Pan Ming adori sua figlia. Le ha anche dato lo specchio Breccia del Vuoto dell’Origine Infernale molto tempo fa per garantire la sua sicurezza.”

“Oh?” Ni Xuan sembrava sorpreso.

“Vabbè, basta parlare di loro.” Jie Yuan aggrottò le sopracciglia e fissò Ni Xuan ancora più intensamente: “Ho sentito che hai visitato il clan divino degli spiriti della spada lo scorso mese. Sei entrato nel Divino Palazzo della Vita?”


Ni Xuan si alzò istintivamente e giurò alzando una mano: “Assolutamente no! Ti ho promesso che non avrei mai più fatto visita a Li Suo, no? Non le guarderei nemmeno un capello!”

“Davvero?” Jie Yuan lo fissò con sospetto. “Ma avevate un rapporto stretto l’uno con l’altra, e sono passati molti anni dall’ultima volta che ti ha porto visita. Non è andata a trovarti?”

“Assolutamente no!” Ni Xuan strabuzzò gli occhi senza osare distogliere lo sguardo nemmeno di un millimetro. “Li Suo è la creatura dal cuore più puro e dai desideri più semplici. Dubito che penserebbe a me nemmeno se non la visitassi per un paio di milioni di anni!”


“Oh… capisco…” Jie Yuan annuì. “Nessuno la capisce meglio di te, vero?”


“Nonono, non la capisco affatto!” Ni Xuan scosse subito la testa. “È solo che tutti gli dei conoscono bene il suo temperamento, perfino i bambini sanno com’è! Rapirò un bambino della razza degli dei e lascerò che tu gli faccia delle domande se non mi credi!”


Jie Yuan si avvicinò all’improvviso e afferrò Ni Xuan per l’orecchio: “Aggiungerò un’altra regola. D’ora in avanti non potrai viaggiare, né avvicinarti al Divino Palazzo della Vita!”


“Certo, certo, tutto quello che dici, piccola Yan’er ah ahi ahi ahi ahi! Piano per favore. Sei incinta, ricordi?”

“Uomini! Sapevo che ti importava solo del bambino e non di me!”


Bang!


Infuriata, l’Imperatrice Diabolica Colpo Celeste diede un calcio nel sedere al Dio della Creazione degli Elementi, facendolo cadere dalle nuvole.


…


Il mare delle nuvole scomparì e la coscienza di Yun Che tornò al nulla.


Per molto tempo, Yun Che fissò il vuoto, ripensando più e più volte a tutto ciò che aveva appena visto.


"La figlia di Pan Ming, Xiao Die... Pan Xiaodie?" mormorò Li Suo tra sé. "Perché quel nome mi suona così familiare?"


Yun Che usò la voce della sua anima: “Uno dei sei Regni Divini si chiama Farfalla Gufo (Xiao Die).”


“Il nome dato dal Monarca Abissale in persona e il solo Regno Divino nella storia che non ha mai cambiato nome fin dall’inizio.”

“Cosa significa tutto questo? Perché Ni Xuan ti ha lasciato questo ricordo?” Mormorò Li Suo. “Che sia…”


Yun Che non le rispose.


Rimase in silenzio per molto tempo.


A questo punto, tre dei cinque frammenti dell’anima che Ni Xuan gli aveva dato erano stati rivelati.


Perché questo frammento si era rivelato da solo proprio adesso?


Aspetta…


Quell’ipotesi folle che ho fatto prima, quello strano desiderio di credere che fosse vero… era perché sono stato influenzato da quei ricordi?


Finora, i frammenti dell’anima del Dio Malvagio Ni Xuan parlavano tutti della storia del principe ereditario della Punizione Celeste, Mo Su.


Il suo mare spirituale si agitò violentemente. Si calmò solo dopo quindici minuti.


“A cosa stai pensando?” Chiese Li Suo.


Ma Yun Che non le rispose direttamente: “Nulla… nulla di tutto questo è importante al momento.”

“Ora la priorità è di impedire al Monarca Abissale di creare un passaggio e, per farlo, devo causare più caos possibile tra i sei Regni Divini, al punto che il Monarca Abissale non può più radunare l’energia di cui ha bisogno.”

Lo specchio Breccia del Vuoto dell’Origine Infernale…


Era lo specchio infernale di cui aveva parlato la Regina Diabolica? Il tesoro che doveva trovare ad ogni costo?


…


La coscienza di Yun Che tornò alla realtà e sentì il morbido tocco e il profumo di una giovane donna avvolgerlo.


Non appena aprì gli occhi, vide Hua Caili fissarlo.

“Ah, fratellone Yun. Ti sei svegliato.”


La giovane sorrise raggiante. Il suo portamento era così perfetto, la sua voce talmente melodiosa, che quasi pensò di trovarsi ancora in un sogno.


Solo adesso si rese conto di essere sdraiato sulle ginocchia di Hua Ciali. Quando cercò di alzarsi, si ritrovò ostacolato dal seno morbido della giovane donna. Così, rinunciò e invece le cinse la vita sottile, borbottando: "Sono ancora mezzo addormentato. Permettimi di dormire ancora un po’."


"Certo." Il sorriso della giovane era affettuoso e docile. "Ti proteggerò io, quindi dormi quanto vuoi."


L’aura di Hua Caili era cambiata drasticamente, trasformandola in una Semidea.


Ogni volta che un coltivatore avanzava di stadio, non cambiava solo la sua energia. Anche l’aspetto e la presenza si sarebbero trasformati. Gli occhi di Hua Caili erano pieni di stelle come al solito, ma ora si potevano trovare innumerevoli buchi neri in mezzo a questi astri. Potevano fare a pezzi qualsiasi anima con cui entravano in contatto e trascinarli nel vuoto eterno.


La sua pelle era già splendida come giada immortale e neve, ma ora emanavano un bagliore immortale. Quando Yun Che la toccava, veniva scosso da un’indescrivibile sacralità e tentazione.


“Non solleticarmi.”


Hua Caili ridacchiò e afferrò la mano che si era intrufolata nella sua gonna. Tuttavia non la respinse, né gli impedì di toccarla.

“Caili.” Lui la chiamò all’improvviso con una voce tenue come il vento.


“Mmh?” Hua Caili si piegò e avvicinò l’orecchio alle sue labbra.

“Lasciamo… lasciamo la Foschia Sconfinata e andiamo nel Regno Divino della Distruzione Celeste.”


La sua voce era gentile, ma increspò la luce dello sguardo e il cuore della giovane.


Aprì la bocca, ma non riuscì a dire nulla per un po’ di tempo. Alla fine disse con una voce piena di gioia al punto di tremare: “Sei… sei davvero disposto… a tornare con me nel Regno Divino della Distruzione Celeste? Ne sei sicuro?”

Hua Caili sapeva molto bene che potevano dimenticarsi di tutto il resto ed essere intimi come volevano, finché fossero rimasti nella Foschia Sconfinata. Ma una volta tornati nel Regno Divino della Distruzione Celeste, una volta che fossero stati di fronte a suo padre… solo la pressione che Yun Che doveva affrontare era sufficiente a raggelarla fino all’osso.


Pensava che sarebbe stato un processo lungo e arduo. Aveva immaginato innumerevoli modi per assicurare la sopravvivenza del loro rapporto… ma non aveva mai pensato di spingere Yun Che a tornare indietro con lei.


Non credeva che sarebbe stato lui a menzionarlo.

“Sì.” Yun Che dichiarò con fermezza: “So cosa dovrò affrontare una volta che usciremo da qui, ma quel giorno… hai detto che non avevi più paura di niente. In tal caso, nemmeno io avrò paura.”


“Prima vagavo senza meta, non c’è un posto nell’intero Abisso che potrei definire la mia casa. Ora però non voglio andare da nessuna parte. Vorrei solo visitare il posto dove sei cresciuta, incontrare tuo padre, affrontare ciò che devo e capire i miei doveri. Prima lo farò e meglio sarà. Solo allora… avremo un futuro che ci apparterrà davvero.”

Una lacrima calda cadde sul suo viso prima che finisse di parlare.

Hua Caili si asciugò frettolosamente le lacrime per poi annuire con forza: “Va bene. Lasceremo la Foschia Sconfinata e ti presenterò a mio padre… ora non ho davvero paura di nulla.”


“Mancano meno di tre mesi prima della data prefissata. Abbiamo ancora tempo di divertirci lungo il viaggio di ritorno. Tre mesi sono sufficienti per visitare molti posti... con te."


Pronunciare quelle ultime due parole la riempì di una gioia incredibile.


“Va bene.”


