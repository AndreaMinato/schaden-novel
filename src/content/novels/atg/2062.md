---
title: Capitolo 2062 - Mille Facce
pubDate: 2025-04-17T06:38:12.538Z
tags:
    - atg
---


Capitolo regolare (pubblicato il 15, ma è del 14),
-Schadenfreude


“Il Gran Sacerdote Wandao (Miriadi di Vie) è un esperto in qualsiasi cosa, dal vecchio al nuovo. Non c’è nulla che non sappia. Custodisce anche rari tesori della Terra Pura come artefatti misteriosi, cristalli abissali, nuclei di formazioni, pillole e altro ancora. È stato lui a darmi la spada Nuvola di Vetro.”


“La Grande Sacerdotessa Ling Xian (Fata Spirituale) è un’anziana molto, molto gentile. Se la incontrerai, sono sicura che faticherai a credere che sia una Grande Sacerdotessa. Ha qualcosa di strano però. Non so perché, ma ha sempre emanato un’aura triste da quando ero bambina. Una volta ho provato a chiedere il perché ad altri Grandi Sacerdoti, ma nessuno mi ha dato una risposta. Anche le loro espressioni erano strane.”


“Il Gran Sacerdote Liu Xiao (sei risate) sembra ancora meno un sacerdote di Nonna Ling Xian.”

“Ahem!” Hua Caili si schiarì la gola e inclinò la testa per emulare il comportamento pigro e ribelle di un certo gran sacerdote.

“Ridi degli altri,


Ridi di te stessa,


Ridi del passato e del futuro.


Ridi del cielo,


Ridi della terra,


Ridi del Budda.”


Dopo aver finito questo, sporse la lingua con fare dispettoso e si lamentò: “
È tutto quello che dice ogni giorno senza stancarsi mai. Oh giusto!”


Le venne un’idea mentre esaminava con attenzione Yun Che: “Se un giorno andremo nella Terra Pura, devo portarti dallo zio Liu Xiao. Sono sicura che ti adorerà.”


“Perché?” Yun Che si ricompose. “Dovrei comportarmi in modo gioviale giorno e notte anche io?”


“Eheh. Lo capirai quando sarà il momento.” Hua Caili fece un sorrisetto e non gli diede una risposta, però era ancora più contenta. Se avessero potuto conquistare il favore di un Grande Sacerdote, allora avrebbero affrontato molte meno resistenze.


“...” Yun Che sembrava pensoso. “E il capo dei sacerdoti? Non ho sentito parlare molto di lui.”


"Il Capo Sacerdote è il più misterioso e serio di tutti."


Era evidente dalla descrizione e dal tono di Hua Caili che il suo rapporto con lui fosse il più freddo tra tutti i Grandi Sacerdoti. "Raramente lo incontravo quando ero nella Terra Pura, e nelle occasioni in cui ci vedevamo, non mi rivolgeva mai la parola se non lo facevo io per prima... alla fine ho deciso di ignorarlo."


Era chiaro che Hua Caili fosse amatissima nella Terra Pura.


Dopotutto, i quattro Grandi Sacerdoti erano entità che superavano persino i sei Regni e i sette Dei, subordinati solo al Monarca Abissale in persona.


"Il Capo Sacerdote non ha un nome o titolo personale?" chiese Yun Che.


"Non credo," rispose Hua Caili. "Persino la nonna Ling Xian e gli altri lo chiamano Capo Sacerdote. Ma... una volta il Capo Sacerdote ha chiesto udienza mentre salutavo lo zio Monarca Abissale. Non sono sicura, ma credo che lo zio lo abbia chiamato 'Grande Ira’.”


"..." Le sopracciglia di Yun Che fremettero in modo impercettibile.


"Il Capo Sacerdote Grande Ira è un nome così strano però. Non ha certo l'impatto che ci si aspetta da un Capo Sacerdote."


"Infatti." Yun Che annuì fingendo serietà. "A proposito, hai detto che il Monarca Abissale ha creato solo sette nuclei divini. In tal caso, come hanno ottenuto il loro potere i quattro Grandi Sacerdoti?"


"Eh? Ottenuto?" Hua Caili lo guardò sorpresa. "I quattro Grandi Sacerdoti sono simili allo zio Monarca Abissale: esistono dall'alba dell'Abisso. L’hanno creato insieme a lui e sono sopravvissuti fino ad oggi. Non lo sapevi, fratello Yun?"


"Quindi le dicerie sono vere?" Yun Che assunse un'aria sbalordita. "L'Abisso esiste da oltre un milione di anni, e credevo che nessuno oltre al Monarca potesse vivere così a lungo. Ecco perché pensavo che il potere dei Grandi Sacerdoti fosse tramandato tra generazioni quando hai parlato di 'eredità delle origini divine'."


Se le informazioni di Hua Caili erano accurate, allora i cosiddetti quattro Grandi Sacerdoti erano in realtà...


Quattro antichi Veri Dei!


"Secondo i documenti, la polvere abissale era spaventosamente letale quando il Monarca discese su questo mondo. Nemmeno i Veri Dei potevano sfuggirvi. Se i quattro Grandi Sacerdoti sono sopravvissuti, devono essere incredibilmente potenti, vero?" chiese Yun Che con tono curioso.


Con Hua Qingying nelle vicinanze, Yun Che evitava di interrogare Hua Caili sull'Abisso. Aspettava sempre che fosse lei a fornire informazioni.


"Certo!" Hua Caili si alzò sulle punte e sussurrò: "Una volta ho chiesto a mio padre se avrebbe potuto battere la nonna Ling Xian, e sai cosa mi ha detto? Che nemmeno il più potente Divino Reggente, il Divino Reggente Sconfinato, poteva sperare di sconfiggerla... sono rimasta scioccata! La nonna Ling Xian è così gentile..."


Contrariamente alle aspettative di Hua Caili, Yun Che non ne fu sorpreso. Un Vero Dio nato dal proprio potere e uno creato forzatamente ereditando origini divine erano concetti totalmente diversi.


Procedevano lentamente e senza fretta, avvicinandosi gradualmente al Regno Divino della Distruzione Celeste.


L'Abisso era vastissimo, bianco grigiastro e infinito. Sembrava che fossero rimasti solo due in questo mondo. Hua Caili, sempre più infatuata di Yun Che, spesso dimenticava persino l'esistenza di Hua Qingying.


"Oltrepassata questa regione, entreremo nei territori dei nostri vassalli."


"Sono stati o sette vassalli. Ogni anno ci forniscono una quantità sufficiente di Cristalli Abissali in cambio di protezione. Ogni dieci anni inviamo qualcuno a ripristinare la barriera contro la polvere abissale. A volte reclutiamo anche giovani talenti nel nostro regno... hm?"


Hua Caili si interruppe bruscamente. Guardò avanti con sorpresa e sospetto.


"Che c'è?" Yun Che gettò un’occhiata verso di lei.


"Questa presenza..." Rilasciò la percezione divina e il suo sospetto divenne certezza. "È l'aura di Qingxiao!"


"Qingxiao?"


"Il mio fratello più piccolo," afferrò il polso di Yun Che. "È il più giovane, ma ha 4.800 anni. Non mi aspettavo di trovarlo qui."


4.800 anni... il più giovane...


Hua Caili aveva risvegliato la sua divinità a 10 anni. 


Hua Fuchen, il Divino Reggente Pittore di Cuori, era davvero un uomo... devoto.


"Andiamo a salutarlo, fratellone Yun."


Hua Caili stava per alzarsi quando Yun Che la trattenne. “Aspetta.”


Quando Hua Caili si girò verso di lui, le spiegò: "È meglio mantenere segreta la nostra relazione per ora."


"Capisco," disse seria Hua Caili. "Rivelarla ora distruggerebbe la dignità del Regno Divino Sconfinato e rovinerebbe la reputazione di mio padre. Deve essere lui il primo a sapere. Merita di avere il tempo di accettare, di rifletterci e di rispondere appropriatamente alla situazione."


La sua logica era ineccepibile.


Sapeva cosa sarebbe significata questa relazione, fin dall’inizio. Anche così, la sua determinazione era incrollabile.


"Ne sono contento." Yun Che sorrise. In silenzio, volarono insieme verso la città davanti a loro.


"Qingxiao è un ragazzo docile e obbediente. Aveva solo quattro o cinque anni quando sono tornata nel Regno Divino a dieci anni. Era adorabile, e abbiamo sempre avuto un ottimo rapporto. Tuttavia, per qualche ragione, mio padre non sembrava apprezzarlo molto.”


Le parole di Hua Caili fecero incurvare le labbra di Yun Che in un sorriso enigmatico. "Capisco. Significa che il vero volto del tuo fratello minore è diverso da quello che conosci."


"Eh?" Hua Caili non afferrò il significato delle sue parole.


Poco dopo, l'aura che Hua Caili stava seguendo entrò nel loro campo visivo.


L'energia era così intensa, così ostentata, che era impossibile non percepirla.


Yun Che si fermò e disse: "Se ci avviciniamo ora, potresti scoprire il suo 'altro' volto."


Hua Caili rifletté un attimo, poi ritrasse la propria aura. Si avvicinò in perfetto silenzio.


Bang!!


Ci fu un forte fragore mentre qualcuno veniva scaraventato via per dieci metri di distanza da uno schiaffo. Fu seguito da un grido arrabbiato: “Che coraggio che hai, cane bastardo traditore!”


L’uomo che era stato schiaffeggiato indossava abiti da nobile ed emanava un’aura potente. Era chiaro che avesse una coltivazione forte e una posizione importante. Nonostante questo, non osò rivelare nemmeno un briciolo di odio oppure rabbia. Si ricompose frettolosamente, ma invece di rialzarsi completamente, si chinò su un ginocchio ed implorò umilmente: “Per favore si calmi, Figlio Divino Xiao. Non oserei mai mancarle di rispetto nemmeno se avessi un’audacia senza pari.”


Gli Anziani e i discepoli attorno mostravano tutti espressioni scontente, ma nessuno farsi avanti e difendere il loro maestro della setta.

“Ahah!” Hua Qingxiao si avvicinò lentamente all’uomo di mezz’età inginocchiato e lo guardò dall’alto. “Davvero? Allora perché hai offerto il Cristallo Abissale cremisi a mio padre invece che darlo direttamente a me? Lo sapevi che l’ha dato a quella puttana di Hua Lianzhi?!”


“No, no!” Il maestro della setta Yi spiegò frettolosamente. “Ho menzionato specificatamente che il cristallo abissale era destinato a lei, Figlio Divino. Ma…”


Bang!


Hua Qingxiao tirò un altro calcio che atterrò il maestro della setta Yi.


“Sciocco!” Il suo sguardo era feroce e il suo tono era tagliente come una lama: “Ogni offerta va alla tesoreria, e una volta lì, solo mio padre e i Sovrani della Spada possono decidere come distribuirle! Un singolo cristallo abissale cremisi vale quanto 50kg di cristalli abissali ordinari, e pensavi che l’avrebbero dato a me?! Credi davvero che non sappia cosa stai complottando?!”


“Sembra che ti sia dimenticato chi ha facilitato l’entrata della tua setta decrepita nel nostro regno divino, maestro della setta Yi.”


“No, Figlio Divino Xiao! Non oserei.” L’uomo tremò come una foglia, temendo di mostrare la minima mancanza di rispetto. “Ammetto di non aver riflettuto abbastanza riguardo alla questione. Ammetto di meritare la massima punizione. La imploro solo di mostrare pietà e lasciare intoccata la nostra barriera, altrimenti innumerevoli persone moriranno a causa della polvere abissale.”


Il vecchio dietro Hua Qingxiao si stava accigliando. Stava aggrottando le sopracciglia fin dall’inizio, ma non disse nulla.


Stava portando un’antica spada. Questo lo distingueva come scudiero.


Hua Qingxiao gli gettò un’occhiata di sottecchi fredda: “Eravamo conoscenti, così non sarò così crudele da condannare a morte un’intera setta. Ti darò una possibilità, maestro della setta Yi.”

“Cento anni. Tra cento anni, mi troverai un cristallo abissale cremisi. Non mi importa cosa dovrai fare per ottenerlo, trovarlo nella Foschia Sconfinata, comprarlo, rubarlo, uccidere per ottenerlo, ma mi darai un cristallo abissale cremisi entro cento anni. Hai capito?”


L’espressione del maestro della setta Yi si riempì di profonda amarezza, ma non osò controbattere. Rispose a testa china: “Ai suoi ordini, farò… del mio meglio.”


“Bene. Inoltre…” Hua Qingxiao si girò all’improvviso e vide una splendida donna nascosta in fondo alla folla. Stava guardando il maestro della setta con profonda preoccupazione e spavento. “Tua figlia non sembra male. Voglio che mi scaldi il letto stasera.”


Il maestro della setta Yi rialzò la testa di scatto, la sua espressione addolorata e terrorizzata si contorse all'istante in qualcosa di indicibile. “Figlio Divino Xiao, è tutta colpa mia. Non ha niente a che fare con mia figlia, così per favore…”


Slap!!


Ci fu un forte rimbombo e il maestro della setta Yi fu di nuovo scaraventato via.


Hua Qingxiao fece un cenno con la mano mostrando un sogghigno sdegnoso. “Cane bastardo. 
È un onore per te che io trovi tua figlia degna della mia attenzione e rifiuti la mia gentile offerta? Credo che tu voglia morire dopo…”


All’improvviso si fermò. Il suo sguardo divenne distante.

Vide una donna camminare lentamente verso di lui. La sua figura era snella e indossava un semplice abito bianco. Non portava gioielli, ma la sua bellezza rubò comunque la sua anima in un istante.


Un velo bianco copriva metà del suo viso, ma la sua pelle era pura come la giada e i suoi occhi sembravano stelle. Brillavano emanando la luce più splendida del creato.


Rimase stupefatto per un po’ di secondi. Poi deglutì e disse con sfacciata lussuria: “E pensare che questa piccola città avrebbe avuto… una tale…”

La sua voce si indebolì e la lussuria sfrenata nelle sue pupille si trasformò in esitazione e poi assoluta paura.


Anche il vecchio dietro di lui era sbiancato. Shock e dubbio gli impedivano di muovere un muscolo.


“Hua Qingxiao,” disse freddamente Hua Caili. “Da quando sei diventato il Figlio Divino Xiao?”


La voce di Hua Caili era melodiosa e celestiale nonostante il suo tono gelido. Ora però Hua Qingxiao non era dell’umore adatto per godersela. Stava quasi per morire di paura.

“S-s-so…” Balbettò. Era un appellativo con cui era familiare, ma ebbe difficoltà a finire la frase come se qualcuno lo avesse afferrato per la gola, “sorella maggiore…”


Hua Caili fece un cenno ed energia misteriosa invisibile sfrecciò nell’aria.


Slap!!


Era uno schiaffo molto più rumoroso di quello di prima. Hua Qingxiao emise un grido acuto e sputò sangue e bava ovunque. Atterrò a diversi chilometri di distanza e si contorse per terra incontrollabilmente, incapace di rialzarsi per molto tempo.


Il capo e gli altri membri della setta ebbero la sensazione di stare sognando. Non osavano nemmeno respirare troppo forte.

Hua caili si girò e disse con un tono ancora più freddo: “Ricordati di rivolgerti a me con sua altezza d’ora in avanti. Non hai più il diritto di chiamarmi sorella maggiore.”


Con la schiena rivolta verso il vecchio, chiamò: “Anziano Cen.”


Il vecchio scudiero si inginocchiò a terra: “Capisco… i miei crimini. Per favore mi punisca, sua altezza.”


“Portalo al padiglione disciplinare e consegnatevi, prima che informi mio padre, se sapete cos’è bene per voi.”

“Ai suoi ordini.” Il vecchio non osò opporsi.


“Inoltre questa setta non dovrà versare contributi per i prossimi mille anni. Nessuno farà loro del male. Sparite non appena ricostruirete la barriera!”

Hua Ciali ormai si era allontanata quando finì la sua dichiarazione.


Il vecchio non osò rialzarsi anche dopo che lei scomparì all’orizzonte. Comunque era davvero scioccato.


Questa aura e pressione… che sia… già una Semidea…?


…


“Sono così arrabbiata!!!”


Hua Caili aveva preso per mano Yun Che e la stava dondolando avanti e indietro decine di volte. Non si calmò finché non gli morse il polso così tanto da lasciare un chiaro segno. Solo allora si sentì un po’ meglio.

“Ahia ahia ahia…” Yun Che fece una smorfia con fare esagerato. “Non sono stato io a farti arrabbiare. Perché stai mordendo me?”

“Umpf!” Hua Caili non era ancora soddisfatta. “Se un giorno mi farai arrabbiare come lui, giuro che ti strapperò la mano a morsi, mi hai sentito?!”

“...” A Yun Che si rizzarono i capelli.


“Era un ragazzo così bravo e gentile… perché è diventato così?” Invece di essere arrabbiata, stava nuotando nella tristezza.


Yun Che la consolò gentilmente: “Sei sorpresa perché sei troppo giovane, troppo inesperta. Molte persone mostrano volti diversi a seconda del posto in cui si trovano. Fidati di me, sarebbero così diversi che non crederesti ai tuoi occhi.”


Hua Caili alzò gli occhi e si mise a fissarlo: “Anche tu hai un’altra faccia, fratellone Yun?”


“Naturalmente!” Yun Che alzò le sopracciglia. “La mia altra faccia è super spaventosa, sai?”


“Oh?” Ma Hua Caili era entusiasta. Gli prese il viso tra le mani e gli strizzò piano le guance: “Quanto spaventoso? Mostramelo.”

“Ahem!” Yun Che assunse un’aria seria e mostrò uno sguardo feroce: “Un tempo ho ordinato il massacro di un intero regno senza battere ciglio. Ho versato fiumi di sangue in migliaia di regni e ho terrorizzato altre decine di migliaia di reami.”


“Wow! Incredibile!” Hua Caili recitò il suo ruolo di supporto alla perfezione e chiese: “Significa che sei uno di quei… diavoli portatori di catastrofi descritti nei libri?”


Yun Che annuì con serietà: “È una descrizione accurata. Ma preferisco che gli altri mi chiamino maestro dei diavoli.”


“Pff!” Hua Caili non riuscì a resistere e scoppiò a ridere vedendo l’espressione diretta e severa di Yun Che. Dopo un po’ di tempo si rese conto di essersi dimenticata della sua rabbia.


“È così divertente per te?” Yun Che mostrò un’espressione esasperata: “Il mio altro volto è quello di un diavolo portatore di catastrofi. Non hai paura?”

“Sì! Ho così taaaanta paura!” Hua Caili avvolse le braccia attorno alla sua vita e mostrò un largo sorriso: “Mio caro maestro dei diavoli, come maledirai questo mondo?”


