---
title: Capitolo 2066 – Confronto
pubDate: 2025-04-28T11:11:58.156Z
tags:
    - atg
---


Capitolo regolare,
-Schadenfreude


Regno Divino Sconfinato.


"Sua Altezza, dopo aver cercato in ogni angolo dei sei Regni Divini, abbiamo finalmente trovato una Perla dell'Arcobaleno di Giada perfetta. Ma la perla è nelle mani del Figlio Divino della Farfalla Gufo, Pan Buzuo. Quando ha saputo che siete voi a desiderarla, ha osato... osare... chiedere in cambio tre Giade Divine delle Sette Purezze.”


L'uomo stava digrignando i denti mentre concludeva il suo rapporto.


Dian Jiuzhi, tuttavia, non sembrò né sorpreso, né adirato. Si limitò a sorridere e spinse tre sfere di luce blu scuro verso l'uomo, dicendo: "Mi scuso per il disturbo, ma per favore, completa lo scambio."


L'uomo accettò le tre sfere di luce in modo meccanico, ma quando si rese conto di cos’era appena accaduto, esclamò sconvolto: "Ma sua altezza! La Perla dell'Arcobaleno di Giada è solo un giocattolo! Non vale neanche la polvere che si posa su una Giada Divina delle Sette Purezze, figuriamoci tre!"


Quell'uomo era il figlio del Divino Reggente Sconfinato. Anzi, era uno di quelli che in passato avevano maltrattato Dian Jiuzhi.


Prevedibilmente, Dian Jiuzhi non aveva mai dimenticato la gentilezza ricevuta da Hua Caili, dopo essere diventato il Figlio Divino, e aveva mostrato benevolenza invece di rancore. Mai una volta aveva abusato della sua posizione e potere per vendicarsi dei suoi bulli. Sbalorditi dalla sua magnanimità e vergognandosi delle proprie azioni, i suoi parenti finirono per diventare estremamente leali verso di lui.


Proprio in quel momento, una voce rozza e potente risuonò: "Fa' semplicemente ciò che ti dice. La perla è il regalo di compleanno per Caili. Anche se fossero trenta, il ragazzo non batterebbe ciglio!"


"Padre." Entrambi gli uomini si inchinarono al Divino Reggente quando lo videro.


"Ora vai!" Dian Rahu, il Divino Reggente Sconfinato, con un gesto della mano scagliò l'uomo nel cielo per poi fermarsi accanto a Dian Jiuzhi. "Moccioso. Faresti davvero di tutto per rendere felice quella ragazza, eh? Ahahahah!"


Sembrava volesse rimproverare il figlio, ma Dian Rahu scoppiò in una risata fragorosa.


Dian Jiuzhi sorrise. "Sembri di ottimo umore oggi, padre. Ci sono buone notizie?"


"Per me? Più o meno. Ma per te? È la migliore notizia possibile." Dian Rahu spiegò con un ampio sorriso. "Caili è tornata dal suo addestramento... allo stadio dell’Estinzione Divina."


"Cosa?!" Dian Jiuzhi sembrò così sbalordito e felice che la sua voce si alzò di un'ottava. "È... è vero?"


"Perché dovrei mentirti?" Dian Jiuzhi si accarezzò la lunga barba a forma di spada. "La figlia di Hua Fuchen è davvero eccezionale. Sei un uomo fortunato, ragazzo."


Dian Jiuzhi alzò le braccia al cielo. Era così eccitato che dovette esprimere la sua gioia in qualche modo. "È meraviglioso! Come ci si aspetterebbe da sorella Caili. Pensare che sia diventata una Semidea prima dei vent'anni! Nessuno ha mai raggiunto un tale traguardo dall'alba dell'Abisso. Solo questo la pone al di sopra di tutti i Figli e le Figlie Divini!"


Sembrava una dichiarazione invidiosa, ma sembrava più contento ed entusiasta di quando aveva fatto il suo avanzamento di stadio tempo prima.


"Ma certo!" Dian Rahu sembrava immensamente orgoglioso. "È la persona che ho approvato io, dopo tutto."


Il due regni presto stati uniti dal matrimonio. Pertanto, il loro orgoglio era anche quello del Regno Divino Sconfinato, e viceversa.


"Ma devo rifarti una domanda." Dian Rahu improvvisamente divenne serio. "Sei sicuro che sia l'unica per te, per tutta la vita?"


"Sì!" Dian Jiuzhi rispose senza esitazione.


Guardò il padre negli occhi per fargli vedere la sua determinazione. "Non ho bisogno di parlarti delle origini di Caili. È la più grande bellezza dell'Abisso, il suo cuore è puro e impeccabile, e il suo talento è senza rivali dall'alba dei tempi. Se non mi avesse salvato durante il mio momento di disperazione, starei ancora affogando nel fango dell'autocommiserazione e dell'inferiorità. Forse non avrei mai risvegliato la Vena Divina della Grande Ira."


"Una volta, ho dato tutto me stesso solo per ottenere il diritto di vederla da lontano. Oggi, sono abbastanza fortunato da essere il suo fidanzato. Per me, questa è una benedizione del cielo che si può ricevere solo dopo aver faticato per il bene per diecimila vite. Con questo in mente, come potrei mai fare qualcosa che macchierebbe il suo onore o la ferirebbe?"


"Lei ed io saremo una coppia e solo una coppia fino al giorno della nostra morte. Non ci sarà una terza persona."


Dian Rahu non si infuriò. Disse con indifferenza: "Dal momento in cui diventi un Divino Reggente, niente è più importante della discendenza. A dirla tutta, la tua mentalità è per lo più folle e distruttiva."


"Detto questo, Caili è un caso speciale. Con i vostri talenti, non mi sorprenderebbe se tutti i vostri figli fossero geni straordinari. Sicuramente produrrete Eredi Divini con molta più facilità rispetto ad altri.”


Gli diede una pacca sulla spalla. "Uno dei motivi per cui ti ho dato il nome 'Jiuzhi' (Nove Conoscenze) è perché tu 'conosca la gratitudine'. In effetti, sei un po' troppo grato, ma non è una cosa negativa.
Che ne dici di fare così? Ti darò tremila anni. Se in tremila anni voi due non riuscirete a concepire un Erede Divino, allora ne riparleremo."


"A dirti la verità, penso che la possibilità che voi due non possiate concepire un Erede Divino sia piuttosto remota. In realtà, sono più preoccupato di chi sarà il vostro primo Erede Divino. Posso già immaginare la discussione che avrò con Hua Fuchen, hahahaha!"


Le risate fragorose di Dian Rahu risuonarono in tutto il palazzo. Ancora non sapeva che un uomo di cui non sapevano nulla aveva segretamente tagliato i fili del destino che legavano Dian Jiuzhi a Hua Caili.


......


Hua Qingying diede a Hua Fuchen ventiquattro ore intere per calmarsi.


Quando un intero giorno fu passato, Hua Qingying scortò personalmente Yun Che al Padiglione della Spada Yixin.


Anche prima di avvicinarsi, Yun Che poteva già sentire una percezione divina che lo scrutava ripetutamente. Non appena varcò l'ingresso, gli occhi di Hua Fuchen lo trafissero come una spada.


Il volto del Divino Reggente era impassibile e non c'era alcuna emozione nei suoi occhi. Tuttavia, Yun Che poteva capire che la calma simile ad uno specchio d’acqua che Hua Fuchen aveva mostrato in precedenza era completamente assente. Non solo, poteva quasi sentire un milione di spade invisibili premute contro i suoi occhi e la sua anima.


Non appena entrarono nel padiglione della spada, Hua Caili abbandonò ogni pretesa e si avvicinò a Yun Che. Gli avvolse le braccia protettivamente attorno al braccio e fissò Hua Fuchen con nervosismo, preoccupazione e persino diffidenza.


Quella diffidenza trafisse il cuore di Hua Fuchen come vere lame.


Nascose un sospiro per poi ordinare: "Vai con tua zia, Caili. Vorrei parlare con lui da solo."


"Assolutamente no!" Hua Caili lo respinse immediatamente e strinse più forte il braccio di Yun Che. "Il fratellone Yun e io non ci siamo separati negli ultimi mesi. Qualunque cosa tu voglia dirgli, puoi dirlo anche a me!"


"Non preoccuparti," la voce di Hua Fuchen perse un po' di forza, "non gli farò del male."


Hua Caili ancora si rifiutò di muoversi.


Allora, Yun Che le batté gentilmente la mano e disse con voce tranquilla: "Caili, ci sono davvero alcune cose che è meglio discutere senza la tua presenza. Non preoccuparti... e credi in me."


Hua Caili lentamente lasciò andare la presa, fissandolo negli occhi rassicuranti. "Va bene. Capisco."


"Padre, zia e io ce ne andiamo. Tu... non potete combattere, va bene?"


Hua Caili prese la mano di Hua Qingying e lasciarono insieme il padiglione della spada.


Hua Fuchen sospirò lentamente dopo che se ne furono andati.


E pensare che la figlia che aveva amato fin da piccola avrebbe... Se fosse stato lui a dire quelle parole, non aveva dubbi che Hua Caili lo avrebbe rifiutato direttamente. Ma quando le parole venivano dalla bocca di Yun Che...


"Yun Che porge i suoi saluti al Divino Reggente Pittore del Cuore.”


"Siediti." Hua Fuchen fece un gesto casuale con la mano.


Yun Che fece come gli era stato detto e il padiglione della spada cadde in un lungo silenzio.


Dato che Hua Fuchen non diceva nulla, Yun Che non vide motivo di parlare per primo. Era il più giovane, quindi sarebbe stato fuori luogo.


Hua Fuchen era il Divino Reggente Pittore del Cuore e il Vero Dio che governava il regno. Solo stargli vicino significava sopportare una pressione insopportabile; la pressione di un essere divino.


Passarono decine di respiri di tempo, e l'espressione e il portamento di Yun Che non vacillarono mai. Non aveva commesso errori di etichetta, né sembrava timido o frettoloso. Persino il suo respiro era quasi perfettamente controllato.


Yun Che era un Divino Maestro di terzo livello, e questa era la prima volta che entrava in un Regno Divino. Pensare che potesse mantenere tale compostezza davanti a un Divino Reggente... Hua Fuchen stava iniziando a capire in parte perché Hua Qingying lo stimasse.


"Da dove vieni?"


Hua Fuchen finalmente parlò, le sue parole calme ma cariche di pressione spirituale divina.


Chi avrebbe osato mentire davanti a un dio?


Yun Che rispose ‘onestamente’: "Vengo dal nulla. Non so chi siano i miei genitori o da dove provengano."


"Per essere un nessuno, sei piuttosto audace."


Il tono di Hua Fuchen rimase calmo come la superficie di un lago, ma un Semidio sarebbe tremato di paura se fosse stato al posto di Yun Che.


"Alla fine hai salvato la vita di Hua Caili, quindi non desidero causarti problemi." Disse fissando Yun Che e il suo stupore crebbe quando si rese conto che il ragazzo era ancora perfettamente calmo. "Ti darò... quella che probabilmente è la più grande opportunità della tua vita."


"Quanto ci vorrà... per farti lasciare mia figlia per sempre?"


Yun Che si alzò di scatto e pregò con urgenza ma sinceramente: "Divino Reggente, Caili ed io siamo…"


"Non riempirmi di quelle parole inutili." Hua Fuchen alzò una mano e cancellò la voce di Yun Che. "Pensi di meritare di stare con mia figlia?"


Prima che Yun Che potesse rispondere, continuò: "Le origini, l'aspetto, la reputazione e il talento di Caili... sono tutti all'apice del mondo. Non troveresti una sola donna che possa eguagliarla nemmeno se sconvolgessi l’intero Abisso.”


"Quanto a te... la zia di Caili mi ha parlato di te ieri. Ha detto che il tuo futuro è illimitato e che il tuo talento è almeno alla pari con quello di un Figlio Divino, e che il tuo ‘maestro’ potrebbe benissimo essere un'anima antica al di sopra persino di un Vero Dio."


"Ma allora? Non importa quanti segreti nascondi, non importa quanto sei speciale, sei fondamentalmente senza radici. Non hai nemmeno un'identità, figuriamoci una reputazione o una fazione a cui appoggiarti."


Fissò il volto di Yun Che per catturare ogni minimo cambiamento nell'espressione: "Dimmi, pensi che un nessuno senza radici meriti di stare insieme alla più grande Figlia Divina di tutti i tempi?"


Yun Che, tuttavia, lo affrontò direttamente. Dopo un leggero inchino per mostrare deferenza e rispetto, chiese: "Se posso permettermi una domanda, Eccellente Divino Reggente... chi pensa che debba decidere se sono adatto a Caili? Lei, io... o Caili stessa?"


"..." Hua Fuchen rimase senza parole per un istante.


Yun Che continuò: "Ogni essere vivente lotta per avere migliori opzioni in futuro. Lei stesso ha detto che Caili è la migliore donna di quest’era, quindi perché deve perdere il diritto di scegliere il suo compagno?"


"Ehe. Eheh. Ahahahah." Come se un nervo fosse stato toccato, Hua Fuchen scoppiò a ridere all’improvviso. Era una risata inquietante, però, che incuteva terrore.


"Calmo ed eloquente; nervi d'acciaio e una lingua d'argento. Non c'è da meravigliarsi che tu sia riuscito a conquistare Caili fino a questo punto." Hua Fuchen alzò lo sguardo come se non volesse che Yun Che vedesse la sua espressione in quel momento. "Le tue parole potrebbero aver funzionato su un giovane inesperto, ma io?... Sarebbe come soffiare vento nel mare."


"..." Yun Che non disse nulla.


"Te lo chiederò di nuovo. Quanto ci vorrà per farti lasciare mia figlia per sempre?"


Yun Che scosse lentamente la testa. "Ci vorrà che Caili scelga di abbandonarmi di sua spontanea volontà. Altrimenti, non la lascerò mai."


Hua Fuchen non si arrabbiò o infastidì per la sua risposta. Invece, disse con indifferenza: "Ho sentito che hai scelto di andartene quando Caili ha cercato di avvicinarsi a te per la prima volta. Hai persino giurato di non incontrarla mai più. A differenza di molti altri, posso dire che hai l'astuzia e la razionalità per eguagliare il tuo coraggio, quindi perché sei così irrazionale ora?"


Yun Che rispose con calma: "Sono ben consapevole che apparteniamo a mondi diversi. So anche che Caili è legata da un fidanzamento noto in tutto l'Abisso. Se mi fossi perso nella passione, non farei che esserle di peso come non lo è mai stata gravata prima. Potrei persino aver portato la tragedia alla sua porta. Ecco perché ho scelto di andarmene."


"Ma poi, abbiamo affrontato la morte insieme. Caili ha detto che è già morta una volta, quindi non ha più paura di nulla. Mi ha persino affidato le sue perle della longevità."


Hua Fuchen: "..."


"Se Caili stessa è disposta ad arrivare così lontano, come posso io, un uomo, scegliere la paura e la fuga di fronte alla sua determinazione?"


"..." Hua Fuchen fissò Yun Che a lungo prima di sussurrare: "Come puoi, eh?"


Yun Che: "?"


Hua Fuche si alzò lentamente e si avvicinò al centro del padiglione della spada. Accarezzò con le dita una spada fatta di materiale perfettamente ordinario, ma infusa con innumerevoli fili di aura di Vero Dio.


"Permettimi di raccontarti una storia, Yun Che. Una storia che nemmeno Caili ha mai sentito prima."


Yun Che si avvicinò e disse: "Prego."


Hua Fuchen alzò lo sguardo e chiuse gli occhi. Dopo un respiro profondo, iniziò.


"Molto, molto tempo fa, quando ero ancora un giovane, ero altrettanto intrepido quanto lo sei tu. In effetti, ero molto più sconsiderato e insolente.”


"Allora, il Regno Divino della Distruzione Celeste aveva due Eredi Divini. Uno di loro ero io e l'altra era la zia di Caili, Qingying."


"In termini di talento e coltivazione, Qingying era superiore a me. Persino l'essenza divina che aveva ereditato era leggermente più forte della mia. Tradizionalmente, Qingying avrebbe dovuto diventare la Figlia Divina della Distruzione Celeste."


"Tuttavia, Qingying è stata ossessionata e devota alla spada fin dalla nascita. È completamente disinteressata a qualsiasi cosa al di fuori della spada, e detestava l’idea di governare un Regno Divino. Inoltre, il precedente Divino Reggente era un tradizionalista che stimava i maschi e sminuiva le femmine, credendo che la stirpe del Regno Divino della Distruzione Celeste avrebbe perso la sua ortodossia se una donna avesse ereditato il trono."


Yun Che notò che Hua Fuchen si riferiva all'ex sovrano come al "precedente Divino Reggente", non con "padre".


"Ecco perché il precedente Divino Reggente desiderava che io ereditassi il trono fin dall'inizio. Tuttavia, l'essenza divina, il talento e la coltivazione di Qingying superavano i miei, quindi non poteva farmi diventare l'unico Figlio Divino senza incorrere in critiche. Così, ci rese entrambi Figli Divini."


"Il precedente Divino Reggente mi disse in faccia molte volte che desiderava che io diventassi il suo successore e Qingying stessa ripeté molte volte che non avrebbe mai ereditato il trono. Non vedendo motivo di rifiutare, accettai il mio destino... finché non incontrai la madre di Caili."


Hua Fuchen si fermò qui.


Yun Che poteva chiaramente sentire l'uomo con il potere di un Vero Dio che regolava silenziosamente il respiro.


"Si chiamava Qu Wanxin, e le sue origini erano molto simili a... no. Le sue origini erano persino peggiori delle tue. I suoi genitori erano morti e il suo clan era stato sterminato. Non solo, era segnata con un marchio di peccato indelebile, tutto perché il suo clan aveva involontariamente offeso una grande fazione e commesso un cosiddetto crimine imperdonabile."


"Lei e io ci siamo trovati in un luogo ordinario. Prima che me ne rendessi conto, mi ero profondamente innamorato di lei. La sua indomabilità, la sua inflessibilità... tutto."


Non parlò ulteriormente del loro legame. Forse perché non poteva ricordare il loro tempo insieme senza perdere il controllo.


"A quel tempo, ero sconsiderato e insolente. Credevo stupidamente che fosse il momento più felice della mia vita e solo quello, e non pensavo mai di sbagliare in alcun modo. Non passò molto tempo prima che il precedente Divino Reggente ne venisse a conoscenza…”

