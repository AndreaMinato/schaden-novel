---
title: Capitolo 2068 - Le parole di Qingying affondano nel cuore
pubDate: 2025-05-05T14:33:31.377Z
tags:
    - atg
---


Capitolo regolare,
-Schadenfreude


Yun Che aveva appena lasciato il padiglione della spada che Hua Caili accorse da lui. Lo afferrò per le braccia e lo guardò da capo a piedi, chiedendo: “Fratellone Yun, stai… bene?”


“Naturalmente.” Yun Che rispose con un sorriso. “È come hai detto. Tuo padre è un uomo davvero gentile. Non ha cercato di costringermi a fare nulla e ha anche controllato la sua aura mentre mi parlava.”


Hua Caili si morse un labbro e disse: “A dirti la verità… ho sentito la vostra conversazione. Ogni parola.”


“Puoi tornare con Lianzhi, fratellone Yun? Vorrei parlare con mio padre…”


Come se si fosse decisa, spostò gli occhi dietro di lui e gridò: “Lianzhi, per favore puoi riportare il fratellone Yun nel mio padiglione della spada?”


Hua Lianzhi si avvicinò e rispose affermativamente. Poi si mise di fronte a Yun Che e disse: “Da questa parte, giovane maestro Yun.”


Yun Che le ricordò: “Non scontrarti con tuo padre, Caili. Ha fatto tutto questo per te.”


“Capisco.”


Dopo che Yun Che e Hua Lianzhi se ne andarono, Hua Caili si affrettò verso il padiglione della spada Yixin.


Hua Fuchen alzò gli occhi e disse gentilmente: “Hai sentito tutto.”


Hua Caili si avvicinò lentamente: “Padre, io…”


“Da quanto tempo siete stati insieme?” Chiese Hua Fuchen.


Lei rispose direttamente: “Quattro mesi. Siamo stati insieme per tutto il tempo.”


“Quattro mesi.” Hua Fuchen sembrava afflitto. “Sai quanto tempo ci si mette a capire davvero una persona. Figuriamoci quattro mesi, quattro, quattrocento anni… perfino una vita potrebbe non essere sufficiente a capire davvero una persona.”

“Dire che lo conosci poco sarebbe un eufemismo. Figuriamoci le sue origini, chissà se esiste davvero il suo cosiddetto ‘maestro’ che gli ha salvato la vita. Nessuno sa se sia vero o no, e non c’è modo per confermarlo.”

“Capisco ciò che stai dicendo, padre.” Disse con serietà Hua Caili. “Ma gli credo. Sono disposta a credere a tutto quello che il fratellone Yun dice.”


Il tono di Hua Fuchen divenne un po’ più grave: “Non dovresti mai garantire così facilmente la tua fiducia ad una persona. Puoi avere meno di vent’anni, ma ogni uomo con cui hai interagito è stato un Figlio Divino o un principe imperiale. Sono tutti figure al picco di questo mondo. Cosa diavolo ha quel ragazzo per spingerti ad arrivare a questo?”


Hua Caili non gli rispose direttamente. Invece copiò il modo di parlare di Yun Che e ribatté: “Cosa credi che voglia fare allora? Al punto da rischiare la vita per proteggermi?”


Hua Fuchen: “...”


“Stavamo affrontando il Qilin Divino Ancestrale, una creatura che nemmeno la zia poteva battere. Dal punto di vista del fratellone Yun, non stava fronteggiando un pericolo, ma una morte quasi certa. Non doveva rischiare la vita per salvarmi, ma l’ha fatto comunque… non puoi immaginare il prezzo che ha dovuto pagare, le ferite che ha subìto a causa mia, padre.”


Non stava esagerando. Non sarebbero bastate un milione di vite per un Divino Maestro di terzo livello per avvicinarsi al Qilin Divino Ancestrale. Hua Fuchen non lo poteva negare. Non poteva negare il fatto che Yun Che aveva rischiato la vita per salvare sua figlia.


Il tono di Hua Fuchen si addolcì: “Gli sono grato. Molto. È il motivo per cui ho mostrato così tanta pazienza nonostante tutta la mia frustrazione e la mia rabbia. Ma ci sono innumerevoli modi per ripagare un favore e…”


“Non ha niente a che fare con un favore!” Hua Caili 


Hua Fuchen abbassò lo sguardo: “Sei ancora giovane. È il momento in cui la tua passione brucia in modo più brillante. Ma devi sapere che hai una vita molto, molto e il tuo amore occuperà solo una percentuale molto, molto piccola di questa vita. Forse non ricorderai nemmeno questo legame quando arriverà il momento. Pensi che il tuo amore potrà ardere in eterno, ma è molto più probabile che si spegnerà tra diverse decadi. Cambiare la tua intera vita per un momento d’amore… rimpiangerai questa decisione.”

“Stai mentendo.” Hua Caili fissò dritta negli occhi suo padre. “Se ciò che dici è vero, allora perché guardi ancora il ritratto di mia madre fino ad ora? Perché non hai mai messo piede nel tuo harem dopo che ho risvegliato la mia essenza divina?”


Le labbra di Hua Fuchen tremarono. Solo dopo molto tempo alla fine si costrinse a dire: “È proprio a causa di ciò che è accaduto a noi che… non posso tollerare che tu venga trascinata dalla stessa marea incontrollabile, capisci?”


Lo sguardo di Hua Caili fu increspato dalla tristezza: “Così non annullerai il mio fidanzamento con Dian Jiuzhi… anche se sai quanto siamo determinati?”


La sofferenza nello sguardo di Hua Caili infilzò il suo cuore come un coltello, ma non poteva tirarsi indietro. “Sei troppo giovane, Caili. Non hai ancora compreso la natura umana, figuriamoci la verità riguardo alla Terra Pura e ai Regni Divini. Il tuo fidanzamento con Dian Jiuzhi non è una mera cerimonia. Riguarda questioni di gran lunga superiori alla tua attuale comprensione. Se continuerai a restare con Yun Che, se il mondo saprà del vostro rapporto, dovrete sopportare conseguenze e ostacoli di gran lunga superiori alla tua immaginazione.”


Suo padre non le aveva mai mentito, così sapeva che stava dicendo la verità. Comunque non aveva paura: “Allora, sei arrivato al punto da abbandonare il tuo titolo di Figlio Divino per mia madre. Se è la mia posizione ad essere un problema, padre, allora sono disposta a fare lo stesso sacrificio.”

“Sciocca ragazza!” Hua Fuchen la rimproverò, ma alleggerì immediatamente il suo tono. “Non devi lasciarti sopraffare dalla testardaggine, Caili. Anche tu dovresti aver capito il divario che c’è tra un Figlio Divino e un ordinario discendente di un divino reggente. Non è solo una questione di posizione, ma riguarda anche il diritto di ereditare il mio potere e di avere la forza assoluta per proteggerti.”


Per Hua Fuchen, perfino l’eredità di un Regno Divino era seconda alla sicurezza di Hua Caili.

La giovane scosse comunque la testa. “Ma non mi importa. Allora, la zia ha scelto di abbandonare il suo titolo e dedicarsi alla sua vita. Oggi è superiore a chiunque altro.”


“Se non esaudirai il mio desiderio, allora partirò per il Regno Divino Sconfinato e chiederò al Divino Reggente in persona di annullare il mio fidanzamento!”


Si girò per andarsene subito dopo.


Bang!


Hua Fuchen batté un pugno sul tavolo e si alzò gridando: “Oseresti farlo?!”


Hua Caili si irrigidì sul posto e così anche lui.


Dopotutto non aveva mai alzato la voce con lei… fino ad ora.


COme se avesse perso tutte le sue forze, Hua Fuchen ricadde lentamente sul suo posto. Fissando la schiena di sua figlia, chiese con tono distante: “Se insisterò a separarvi… mi odierai, Caili?”


Hua Caili si voltò e si avvicinò lentamente. Poi si inginocchiò accanto a lui e sussurrò: “No.”


“Anche se chiunque altro al mondo potrebbe odiarti, io non lo farei mai.” Le lacrime riempirono i suoi occhi e le sue parole erano piene di emozione. “Il giorno in cui sono nata, ti sei inginocchiato di fronte alla Terra Pura per sette giorni di fila e ti sei prostrato fino a spaccarti la fronte, e a coprire il terreno con il tuo sangue.”

“So che hai sopportato un dolore inimmaginabile ogni volta che hai temprato la mia anima. La zia ha detto che è come strapparsi il cuore o l’anima, e che è un dolore che nessun umano potrebbe sopportare. Eppure l’hai fatto venti volte per me… Non solo, ogni volta alla fine avresti sorriso nonostante il dolore… tutto perché ero più ‘intera’ rispetto a prima.”


“So quanto sei stato buono con me. So quanto mi vuoi bene più di ogni altra cosa. Per questo sono stata disposta ad ascoltarti e ad ubbidire ad ogni tua richiesta. So che ogni tua decisione è stata fatta per garantirmi il futuro più stabile e tranquillo. Non vuoi che stia insieme al fratellone Yun perché temi che ripeta il tuo errore e quello di mia madre…”


“Ma non sono mia madre, e il fratellone Yun non è te. Stavolta… solo per stavolta… accontenta il mio egoismo per favore, padre… per favore cerca di credere in me e nel fratellone Yun…”


Hua Fuchen chiuse gli occhi e fece un lungo sospiro. Alla fine mormorò: “Vai.”


…


Yun Che stava seguendo Hua Lianzhi. Nessuno dei due disse una sola parola.


“Sembra che tu abbia fallito.” La voce di Li Suo risuonò nel suo mare spirituale.


Yun Che fu distratto da lei: “Mmh? Perché?”


Li Suo rispose: “La sua determinazione non ha ceduto minimamente durante la vostra conversazione.”


“Ma non mi dire.” Yun Che alzò un sopracciglio. “Credevi davvero che Hua Fuchen sarebbe stato persuaso con una sola conversazione? Ricorda che sono solo un estraneo, una persona di cui non sa nulla. Non importa quanto sono eloquente, è impossibile che le mie parole lo influenzino.”


Strinse un po’ gli occhi. “Fin dall’inizio, le sole persone a poterlo davvero convincere sono sempre state Caili e sua zia.”


“Capisco.” Li Suo si rese conto della situazione. “Non c’è da meravigliarsi che ti fossi comportato in modo così calmo… un po’ troppo calmo, potrei dire.”


Yun Che fece un sorrisetto: “Se perfino tu hai pensato che fossi troppo tranquillo, cosa credi che il Divino Reggente Pittore del Cuore stia pensando?”


Li Suo: “...”


Gli angoli della bocca di Yi Yun si arricciarono impercettibilmente. “A volte una dimostrazione troppo perfetta, eseguita con troppa calma, troppo perfetta, susciterà ansia invece.”


“Cosa intendi dire?” Li Suo non capiva.


“Lo scoprirai molto presto.” Rispose senza preoccuparsi Yun Che. “Se prima ne ero certo solo al sessanta per cento prima di incontrarlo, ora ne sono sicuro all’ottanta per cento…”


“...che arriverà a quel punto.”


Fu in quel momento che una donna con un’aura di spada terrificante si avvicinò a loro.


Hua Lianzhi si fermò e porse i suoi rispetti non appena la percepì: “Lianzhi porge i suoi saluti alla Sovrana della Spada Yaoguang.”


La donna annuì e fu sul punto di superarli quando all’improvviso si fermò e chiese: “Lianzhi, ho sentito che Caili è avanzata con successo allo stadio dell’Estinzione Divina. È un enorme progresso, così dovrebbe concentrarsi a rinsaldare la sua coltivazione ora, ma il supremo non mi permette di incontrarla… sai perché?”


Hua Lianzhi rispose immediatamente: “È perché sua altezza al momento è occupata con altre questioni. La sua coltivazione dovrà aspettare finché non avrà finito. Nostro padre chiamerà lei e gli altri Sovrani della Spada quando sarà il momento.”


La sua risposta non era soddisfacente, ma la Sovrana della Spada Yaoguang non insistette. Si limitò ad annuire e scomparì in lontananza.


“Emh… chi è quella signora, principessa Lianzhi?” Chiese Yun Che.


Hua Lianzhi rispose gentilmente: “È la Sovrana della Spada, una dei sette Sovrani della Spada del nostro Regno Divino.”


“Sette Sovrani della Spada?” Mormorò Yun Che per poi scusarsi con un po’ di imbarazzo: “Le mie scuse, ma provengo da un luogo isolato molto lontano da qui. So molto poco dei Regni Divini e Cai… sua altezza non l’ha menzionato. Mi scuso per la mia domanda frivola.”


“Non si preoccupi, non lo è.” Hua Lianzhi ridacchiò per poi spiegare pazientemente: “I sette Sovrani della Spada sono i coltivatori del mistero più forti nel Regno Divino della Distruzione Celeste a parte mio padre e mia zia. Sono tutti allo stadio del Limite Divino e comandano una regione della spada ciascuno. Hanno il titolo di Tianshu, Tianxuan, Tianji, Tianquan, Yuheng, Kaiyang e Yaoguang. Se rimarrà qui abbastanza a lungo, sono sicura che li incontrerà tutti prima o poi.”


Yun Che annuì. “La ringrazio per avermi informato, principessa Lianzhi.”


Tutti e sette i Sovrani della Spada erano al Limite Divino, figuriamoci Hua Qingying. Questo significava che il Regno della Distruzione Celeste da solo aveva otto coltivatori al Limite Divino, forme di vita appena al di sotto dei Veri Dei… terrificante.


“Non c’è bisogno di chiamarmi principessa. Mi chiami Lianzhi proprio come fa la mia sorella maggiore, giovane maestro Yun.”


Diede una sbirciata a Yun Che per poi distogliere lo sguardo frettolosamente.


…


Quando Hua Qingying entrò nel padiglione della spada Yixin, trovò Hua Fuchen seduto con uno sguardo confuso e sconvolto.


“Allora?” Chiese Hua Qingying.


Hua Fuchen lanciò un’occhiata verso di lei per poi sospirare: “Hai già sentito tutto. Dovresti sapere qual è la mia decisione.”


“Cosa ne pensi di Yun Che?” La donna fece un’altra domanda.


“È un ragazzino sorprendente.” Hua Fuchen commentò: “Ho incontrato molti Divini Maestri che possono rimanere in piedi di fronte a me, ma nessuno di loro ha mantenuto una compostezza simile. Ho perfino cercato di applicare un po’ di pressione spirituale su di lui, ma se n’è liberato velocemente, non l’ha influenzato minimamente.”


“Ha davvero solo centoventi anni?”


Hua Caili era oltremodo innocente, ma Yun Che era… non poteva che preoccuparsi per il divario della loro maturità.


Hua Qingying non ne fu sorpresa però. “È molto più straordinario di quanto pensi. Ora che ci ripenso, non mi ha sorpreso affatto che Caili si sia innamorata di lui.”


Hua Fuchen le lanciò un’occhiata piena di emozioni contrastanti: “Qingying, ti rendi conto che sembra che tu sia dalla sua parte ad ogni parola che dici?”


“Naturalmente.” Hua Qingying non cercò nemmeno di negarlo.

“Caili è un conto e quel ragazzo non sa nulla. Ma tu?” Hua Fuchen scosse la testa. “A cosa stai pensando, Qingying?”


Hua Qingying si avvicinò lentamente e si fermò di fronte a Hua Fuchen. Poi gli fece una domanda strana: “Chi è Caili per te, fratello?”


“?” Hua Fuchen si accigliò: “Caili… è mia figlia, naturalmente.”


Hua Qingying annuì: “Esatto. È tua figlia e la figlia di Wanxin, l’unica erede della sua stirpe, e la Figlia Divina del regno… hai trasferito ogni amore e rimpianto che provavi nei confronti di Wanxin su Caili. Hai programmato ogni passo della sua vita e l’hai protetta con attenzione da ogni ostacolo e rischio che avrebbe potuto incontrare. Hai perfino scelto il suo futuro compagno.”


“Tuttavia sembra che ti sia dimenticato che Caili… prima di tutto ha una sua volontà!”


Hua Fuchen: “...”


Hua Qingying continuò: “Quando eri giovane, mi hai detto ripetutamente che non c’era nulla che odiavi di più di qualcuno che cerca di interferire e controllare la tua vita. Ma Caili? È vissuta per tutta la vita nel bozzolo che hai tessuto per lei. Prima della prova, l’hai perfino accompagnata durante ogni viaggio per il Regno Divino.”

“Ai tuoi occhi, hai fatto tutto ciò che potevi per proteggerla. Ma agli occhi di Caili, l’hai tenuta in una gabbia dorata, no?”


Hua Fuchen sospirò: “Le persone cambiano con il passare del tempo. A volte cambiano così tanto da diventare irriconoscibili rispetto a prima. Sai perché lo sto facendo. Sì, avevo paura. Wanxin ha sofferto il destino più crudele. Come posso permettere che nostra figlia vada incontro anche solo ad un milionesimo di quel dolore? Come posso sopportare di farle del male?”

“Davvero?” Hua Qingying chiuse gli occhi e disse piano: “Nella Foschia Sconfinata, dopo che ho incontrato il Qilin Divino Ancestrale, mi sono chiesta per tutto il viaggio cosa avrei potuto dirti o se avessi dovuto separarli quando c’era ancora tempo per tornare indietro.”


“Tuttavia quel desiderio è scomparso gradualmente mentre li guardavo. In effetti ho perso il mio desiderio di separarli con la forza solo pochi giorni dopo.”

“Non potevi immaginarti come sembrava Caili quando era con lui, fratello. Non c’era un momento in cui non era piena di felicità. Posso quasi vederla brillare piena di vita.”

“Così ti chiedo questo.” Aprì gli occhi. “In quanto padre che non potrebbe sopportare di farle del male, sei sicuro di voler strappare la luce di Caili e chiuderla dentro una gabbia?”


Hua Fuchen tremò visibilmente.


“O forse… non temi solo che Caili rimanga ferita.” Il tono di Hua Qingying divenne un po’ gelido. “Forse temi che anche la reputazione del Divino Regno della Distruzione ne soffra, che il tuo rapporto con il Divino Regno Sconfinato ne risenta e che il Monarca Abissale ne sia scontento. Non è vero?”

