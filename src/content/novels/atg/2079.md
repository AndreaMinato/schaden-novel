---
title: Capitolo 2079 - Mettere sotto pressione
pubDate: 2025-06-18T07:39:29.588Z
tags:
    - atg
---


Capitolo regolare,
-Schadenfreude


In quel momento, il Palazzo del Figlio Divino era estremamente movimentato.


Mucchi e mucchi di oggetti, decorazioni e cristalli venivano trasportati da più direzioni, mentre molti praticanti del mistero erano intenti al lavoro. Nonostante ciò, si muovevano con straordinaria cautela e agilità.


Ogni volta che scorgevano Yun Che, si inginocchiavano per salutarlo anche da una grande distanza. Se Yun Che non parlava, non osavano nemmeno alzare la testa, figuriamoci rialzarsi in piedi.


Dopotutto, un Regno Divino era il piano più elevato dell'Abisso, al di sotto della Terra Pura.


"Ahahahah." Le risate di Meng Kongchan risuonarono da lontano. "Spero di non averti spaventato, Yuan'er?"


Si fermò accanto a Yun Che e annuì soddisfatto dal traffico che animava il Palazzo del Figlio Divino. "Ora che sei tornato sano e salvo, è naturale che il Palazzo del Figlio Divino riprenda vita."


Yun Che gli fece un inchino prima di chiedere con tono tranquillo: "Divino Reggente, perché non prova... a chiamarmi Yun Che?"


"Certo!" Meng Kongchan fece un cenno noncurante. "Ti chiamerò Yun Che... se tu mi chiamerai Padre! Equo, no?"


Meng Kongchan aveva posto Yun Che di fronte a un dilemma. "Va bene. Lasciamo le cose come stanno."


In quel momento, circa due o trecento persone stavano arrivando da est in una formazione ordinata. Appena si avvicinarono al Palazzo del Figlio Divino, atterrarono subito e iniziarono a camminare piano. Quando furono a circa cento metri da Meng Kongchan e Yun Che, si inginocchiarono all'unisono. Poi, il capo del gruppo dichiarò con voce forte e potente: "Questo umile servo è Lu Laisheng. Porgiamo i nostri saluti al supremo e al giovane maestro Yuan!"


"Mm." Meng Kongchan annuì leggermente e disse a Yun Che: "Quest'uomo è il vicecomandante dell'Ufficio di Sicurezza della regione orientale. Ma da ora in poi, lui e i suoi sottoposti difenderanno questo Palazzo del Figlio Divino e obbediranno solo a te."


Lu Laisheng rispose immediatamente: "Da oggi, questo Lu Laisheng è il suo sottoposto, giovane maestro Yun. Sarei disposto a morire un milione di volte pur di eseguire i suoi ordini!"


Yun Che lo trovò un po’ irritante testa. A dire il vero, avrebbe preferito avere l'intero Palazzo del Figlio Divino tutto per sé... ma era un desiderio irrealistico.


"Potete alzarvi." Ordinò Yun Che con indifferenza. "Non è necessario venire da me per le disposizioni. Sono sicuro che il comandante Lu svolgerà i suoi compiti in modo ammirevole."


"Ai suoi ordini!" Rispose Lu Laisheng, ritirandosi senza esitazione mentre impartiva ordini agli uomini per disperdersi in varie direzioni.


Poco dopo, arrivò un altro gruppo di persone, ma erano molto diversi da quelli di Lu Laisheng. Erano giovani uomini e donne sotto i vent'anni, e molti avevano espressioni timorose o timide. Era chiaro dalle loro aure che alcuni non provenivano da un Regno Divino.


Meng Kongchan spiegò sorridendo: "Questi sono i tuoi servitori. D'ora in poi, si prenderanno cura delle tue necessità quotidiane ed eseguiranno tutti i tuoi ordini. Sebbene siano servitori, ognuno di loro ha origini sbalorditive e qualifiche eccezionali. Inoltre, sono tutti nuovi e non hanno mai servito un altro padrone prima."


Era il sogno di ogni praticante misterioso dell'Abisso entrare in un Regno Divino... anche se significava essere relegati agli strati più bassi.


Meng Kongchan lanciò un'occhiata al volto di Yun Che per poi ordinare alle donne in prima fila, quelle il cui aspetto spiccava chiaramente rispetto agli altri: "Voi. Cosa state aspettando? Venite a salutare il vostro futuro padrone."


Naturalmente, queste persone non si sarebbero mai immaginate di trovarsi un giorno di fronte ad un Divino Reggente. Tutti qui però erano stati con cura, così le ragazze riuscirono ad avvicinarsi senza perdere la compostezza e mantenendo la postura più perfetta.


"Questa umile serva, Liu Zhanyi, porge i suoi saluti al giovane maestro Yuan. Da ora in poi, Zhanyi vivrà solo per lei, giovane maestro."


La ragazza mostrava grande cortesia e il suo aspetto splendido. Nonostante fosse una serva, aveva il portamento di una nobildonna.


"Zhanyi? ‘La pioggerella inumidisce la mia veste con albicocche bagnate’. Un bel nome." Yun Che le fece un complimento. "Di dove sei?"


"Il giovane maestro Yun" non era solo straordinariamente bello, ma si comportava senza nessuna arroganza o superiorità. Inoltre, la sua voce era sorprendentemente affabile, e non esitava a fare complimenti persino a una serva come lei.
La maggior parte della tensione di Liu Zhanyi si sciolse così mentre rispondeva: "Questa serva proviene dal Regno della Luce Fluente a nord del Regno Divino, giovane maestro Yuan. Sono la trentanovesima principessa della famiglia imperiale della Luce Fluente. È un onore per me dedicare il resto della mia vita a lei, giovane maestro Yuan."


Una principessa imperiale che sceglieva volontariamente di diventare la serva di un Regno Divino... questa era la realtà sotto l'oppressione assoluta conosciuta come polvere abissale.


Poi, la seconda serva si fece avanti e si presentò: "Questa serva è Shangguan Helu, proveniente dalla regione dei Nove Capi. Porgo i miei rispetti al giovane maestro Yuan..."


La terza serva era meno riservata e molto più sicura di sé rispetto alle altre, i suoi occhi esaminavano Yun Che con curiosità. Con un luccichio malizioso nello sguardo, si avvicinò a lui e si inchinò elegantemente. "Questa serva è Meng Zhiyuan, discendente della città orientale. Questa serva rende omaggio al Figlio Divino Yuan."


Il fatto che avesse il cognome Meng dimostrava che proveniva dal Regno Divino dei Tessitori di Sogni. Tuttavia, il modo in cui lo chiamò colse Yun Che di sorpresa.


"Hahahaha!" Meng Kongchan scoppiò a ridere. "Questa è intelligente."


"Figlio Divino Yuan?" Yun Che aggrottò le sopracciglia.


Meng Kongchan spiegò: "Prima di venire qui, ho dato l'ordine di nominarti di nuovo Figlio Divino del Regno Divino dei Tessitori di Sogni. La cerimonia di investitura si terrà tra sette giorni. Non devi preoccuparti di nulla, però. Aspetta semplicemente che la cerimonia abbia luogo. Non devi muovere un dito."


"Ma…"


Meng Kongchan lo interruppe prima che potesse iniziare. Disse con un tono eloquente: "Hai bisogno di una posizione adatta per stare con quella ragazza, no? Inoltre, non è affatto insolito che un regno abbia due Figli Divini. Non ho intenzione di rimuovere Jianxi, quindi non preoccuparti."


"..." Yun Che non disse quello che stava per dire. Si limitò ad annuire. "Molto bene. Tutto come desidera, signore."


Figlio Divino dei Tessitori di Sogni...


Sarebbe dovuta essere la parte più difficile del mio piano, ma... è già completata prima che potessi persino iniziare?


Tra sette giorni... è decisamente più ansioso di me di farlo!


Improvvisamente, il sorriso di Meng Kongchan scomparve. Alzò lo sguardo.


Un vecchio apparve e le corde dell'anima di Yun Che si contrassero.


Che aura potente!


Il vecchio non aveva rilasciato neppure un briciolo di energia misteriosa, ma Yun Che ebbe comunque la sensazione che una montagna gli pesasse sulle spalle... doveva essere almeno un Semidio in fase avanzata.


Tuttavia, il vecchio la cui pressione spirituale allarmava persino Yun Che si inginocchiò non davanti a Meng Kongchan... ma davanti a lui.


"Questo schiavo peccatore... si inchina a lei, Figlio Divino Yuan. E pensare che è sano e salvo... questo schiavo può morire senza rimpianti."


La sua voce era grave e addolorata. Mentre parlava, sbatté effettivamente la testa contro il pavimento, creando un impatto incredibilmente sordo.


Yun Che guardò Meng Kongchan. Le sopracciglia del Reggente Divino si aggrottarono e la sua espressione divenne più cupa del solito. "Yuan'er, è il protettore che ho scelto per te dopo la tua nascita. Persino il suo nome è stato cambiato in Shouyuan (Proteggi Yuan)."


"Doveva essere un segno del più alto onore e un simbolo della mia più profonda fiducia, ma... ha fallito nel suo dovere. Se non fosse stato per un miracolo, non ci saremmo mai più incontrati in questa vita."


Continuando a sbattere la testa contro il pavimento, Meng Shouyuan disse con voce rauca: "Questo schiavo... sa di meritare un milione di morti."


"Meriti davvero un milione di morti", disse freddamente Meng Kongchan. "Ma ti ho tenuto in vita perché tu possa continuare a portare questo peccato per il resto della tua esistenza. E ora... ti sto dando una seconda possibilità e fiducia!"


Con la fronte che sanguinava copiosamente, Meng Shouyuan sollevò lentamente la testa, aprì le labbra secche e giurò dal profondo dell'anima: "Questo schiavo non potrà mai ripagare il tuo favore in un milione di vite. Questo schiavo giura di difendere il Figlio Divino Yuan per il resto della sua vita... possa la morte reclamarmi se fallissi di nuovo."


"Per favore, si alzi signore." Yun Che parlò. "Non si può stare sempre in guardia contro un ladro. L'attentato di allora era chiaramente premeditato e non credo sia colpa sua se non è riuscito a proteggermi. Inoltre, sono sano e salvo, no? Non deve più crogiolarsi nella colpa e nel rimpianto."


Gli occhi di Meng Shouyuan si riempirono di lacrime mentre si inchinò di nuovo. "Il suo cuore è vasto come l'Abisso, Figlio Divino Yuan. Questo schiavo non può fare a meno di provare una vergogna ancora maggiore per questo."


Meng Kongchan ordinò: "Da ora in poi, proteggerai Yuan'er dall'ombra. La sua sicurezza ha la precedenza su tutto. Ma a meno che la sua vita non sia in pericolo, non devi disturbare Yuan'er in alcun modo. Ora, lasciaci."


Meng Shouyuan si alzò in piedi e si allontanò lentamente dai due. Poi, scomparve in un batter d'occhio.


Meng Kongchan disse a Yun Che: "Sebbene Meng Shouyuan abbia fallito nel suo dovere... eri nella camera da letto di tua madre; un posto dove lui non poteva seguirti. Questo è stato l'unico motivo per cui i tuoi rapitori sono riusciti a coglierlo alla sprovvista. In termini di coltivazione, oltre a me, i nove Signori della Sala dei Sogni, e il Capo Signore stesso, lui e il Maestro della Valle del Sogno Sprofondante sono i più potenti praticanti del mistero."


"È al nono livello dello stadio dell'Estinzione Divina. È abbastanza talentuoso da poter raggiungere lo stadio del Limite Divino prima che la sua durata di vita si esaurisca."


Yun Che: "..."


"Quindi stai tranquillo e fai quello che vuoi." Meng Kongchan gli diede una pacca sulla spalla. "Non permetterò mai che quella tragedia si ripeta! Mai!"


……


Regno Divino dei Tessitori di Sogni, palazzo dell'imperatrice.


Meng Jianxi entrò di corsa nella sala e si inchinò profondamente. "Le porgo i miei saluti, madre. Perché mi ha chiamato?"


Una donna con una figura a clessidra ma con occhi simili a un demone spietato e senza cuore era seduta sul letto e guardava Meng Jianxi con le sopracciglia aggrottate. "Meng Jianyuan è tornato. Questo è il primo giorno dal suo ritorno e tuo Padre ha già dato l'ordine di nominarlo secondo Figlio Divino dei Tessitori di Sogni, quindi ti chiedo... Dov'è la tua ansia e il tuo senso di urgenza, Xi'er?"


La donna era nientemeno che l'Imperatrice del Regno Divino dei Tessitori di Sogni, la madre naturale di Meng Jianxi e Meng Jianzhou, Meng Xuanjue.


L'espressione di Meng Jianxi non cambiò. Rispose con calma: "Ne sono consapevole, madre.”


"E dopo la consapevolezza cosa c'è?" Insistette Meng Xuanjue con uno sguardo che poteva schiacciare l'anima di una persona.


Erano passati molti anni da quando Meng Jianxi aveva visto un tale sguardo da sua madre. Era chiaro che il ritorno di Meng Jianyuan e la notizia della nomina l'avevano completamente sconvolta.


"Si calmi, madre." Meng Jianxi si avvicinò e si sedette accanto a Meng Xuanjue, prendendole il braccio in modo rassicurante. "Ho visto con i miei occhi quanto fosse felice mio padre quando ha ritrovato Meng Jianyuan. Il suo affetto era fervente come un secolo fa. Combinato con l'impulsività che afferra la mente in un momento di pura gioia... per quanto sorprendente possa sembrare la decisione di mio padre, è abbastanza ragionevole se ci pensa."


"Ragionevole? Che sciocchezza!" Meng Xuanjue girò bruscamente la testa e fissò il figlio con occhi penetranti. "Parla con franchezza. Cosa pensi di questa faccenda?"


Meng Jianxi iniziò: "Meng Jianyuan è solo un Divino Maestro di terzo livello e di gran lunga inferiore al mio attuale livello. È appena tornato nel Regno Divino e non ha radici qui. Diavolo, non ricorda nemmeno nulla prima della sua scomparsa... in altre parole, non ha nulla se non l’affetto temporaneo e il senso di colpa di mio padre."


"Pertanto, penso che mio padre stia solo cercando di compensare tutto il senso di colpa e il rimpianto che ha provato per il secolo scorso. Anche se Meng Jianyuan otterrà il titolo di Figlio Divino, è tutta apparenza e nessuna sostanza. In effetti, Meng Jianyuan molto probabilmente diventerà lo zimbello del mondo una volta passato abbastanza tempo."


"In altre parole", dichiarò Meng Jianxi con certezza, "né Meng Jianyuan, né la sua prossima nomina meritano la mia attenzione."


Bang!


Meng Xuanjue sbatté il tavolo accanto a sé e balzò in piedi. Era così arrabbiata che il suo bel viso appariva sinistro in quel momento. "Quando hai risvegliato la tua essenza divina e sei diventato il Figlio Divino dei Tessitori di Sogni, ti ho avvertito ripetutamente di non abbassare mai la guardia e di prepararti sempre al peggio. Soprattutto, ti ho avvertito di eliminare sempre i tuoi nemici e ostacoli dalla radice. Hai dimenticato tutto?!"


"Non oserei!" Meng Jianxi chinò immediatamente la testa. "Ma…"


"Nessun ma!" Esclamò ferocemente Meng Xuanjue. "All'epoca, anch'io credevo che nessuno avrebbe mai potuto minacciare la mia posizione di Imperatrice con tuo nonno e tuo zio a capo delle nove Sale dei Sogni.
Ma cosa è successo? Non appena Meng Jianyuan è nato, non solo tuo padre lo ha trattato come il tesoro della sua vita, ma ha iniziato a guardare quella puttana che ha dato alla luce Meng Jianyuan con un calore e una gentilezza un milione di volte maggiori di quelli con cui guardava me!"


"Era solo una persona umile nata fuori dal Regno Divino, una puttana di basso rango con un cognome altrettanto basso!"


"Quando Meng Jianyuan aveva sette anni, tuo Padre iniziò a mobilitare una quantità straordinaria di risorse per costruire il Palazzo del Figlio Divino per lui. Quando ne aveva dieci, tuo padre lo nominò Figlio Divino dei Tessitori di Sogni. A quel punto, la gente iniziò a dire che presto sarei stata sostituita da una nuova imperatrice. Le voci crebbero al punto che nemmeno tuo nonno o tuo zio avevano potuto sopprimerle!"


Meng Xuanjue si lasciò sfuggire una risatina brutta. "Anche dopo che il Palazzo del Figlio Divino fu completato, tuo padre ha preferito lasciarlo marcire per decenni piuttosto che permetterti di mettervi piede! Ora che Meng Jianyuan è tornato, tuo padre desidera solo dargli il meglio che il Regno Divino dei Tessitori di Sogni ha da offrire!"


"Quindi, che importa se sei il suo discendente diretto? Che importa se sei il legittimo Figlio Divino? Che importa se tuo nonno è Meng Cangji e tuo zio è Meng Xuanji? Che importa se il tuo talento e la tua essenza divina sono superiori a quelli di Meng Jianyuan? Ci sono alcune cose nella vita che accadono una sola volta! Qualunque cosa tuo padre darà a Meng Jianyuan non sarà mai tua!"


La facciata calma che Meng Jianxi aveva mantenuto per tutto questo tempo si incrinò leggermente, ma si riprese rapidamente e disse: "Madre, capisco quello che sta cercando di dire, tutto. Ho visto come mio padre lo aveva viziato da bambino e ho assistito personalmente a come ha perso il controllo dopo il ritorno di Meng Jianyuan... So che non potrò mai competere con Meng Jianyuan sotto questo aspetto, ma solo sotto questo aspetto."


Meng Jianxi cercò addirittura di consolare sua madre: "Per favore, Meng Jianyuan è appena tornato e mio padre al momento è emozionato. Farà tutto il possibile per proteggerlo ora.. Opporsi alla sua volontà in questo momento non farebbe altro che attirare il suo disprezzo o peggio... la sua ira. Sarebbe davvero poco saggio.”


"..." Meng Xuanjue fissò Meng Jianxi per un momento prima di ammorbidire improvvisamente il tono. "Quindi, non ti opponi alla nomina di Meng Jianyuan come secondo Figlio Divino? Non suggerirai a tuo zio e tuo nonno di rifiutarlo?"


Il nonno di Meng Jianxi era il Capo Signore delle nove Sale dei Sogni del Regno Divino dei Tessitori di Sogni, Meng Cangji. Era la persona più importante sotto il Reggente Divino Senza Sogni stesso. Lo zio di Meng Jianxi, Meng Xuanji, era il Signore dei Sogni della settima Sala dei Sogni.


Era stato sopratutto grazie a loro che Meng Xuanjue era riuscita a superare tutta la concorrenza e a diventare imperatrice.


"Esatto." Meng Jianxi annuì.


"Bene." Meng Xuanjue agitò una mano, i suoi occhi seducenti che nascondevano un luccichio strano. "Hai le tue capacità di giudizio e i tuoi piani, quindi non dovrei cercare di rimproverarti. Inoltre, non è colpa tua, vero? È Meng Jingzhe, quel patetico inutile, che ha permesso a Meng Jianyuan di sopravvivere."


"...!!!" Fu un'osservazione così noncurante, eppure trasformò all'istante le pupille di Meng Jianxi in spilli.


Balzò giù dal letto e corse verso l'uscita... ma prima ancora che potesse tapparsi le orecchie, la voce malvagia di sua madre gli strisciò dentro come una vipera velenosa. "Se non l'avessi guidato e aiutato in segreto, quel vecchio sciocco non avrebbe nemmeno meritato la possibilità di assassinare Meng Jianyuan."


Meng Jianxi si fermò di colpo. Il dolore colorò la sua espressione mentre chiudeva gli occhi con forza.


"Ora, sai quello che non avresti dovuto sapere." Meng Xuanjue si alzò lentamente e con calma. "Dimmi, cosa dovresti fare?"


"..." Meng Jianxi non si voltò. Rimase senza parole per molto tempo.


Meng Xuanjue continuò con noncuranza: "Tuo Padre è il Divino Reggente Senza Sogni, l'uomo più esperto di energia spirituale in assoluto. Troverà sicuramente un modo per ripristinare i ricordi di Meng Jianyuan. Una volta che Meng Jianyuan riavrà i suoi ricordi, cosa pensi che accadrà alla tua amata madre, considerando quanto ama Meng Jianyuan? E cosa pensi che accadrà a te, che conosci la verità?"


"N-non accadrà nulla." Meng Jianxi trovò finalmente la voce, anche se gli uscì come un rantolo. "È Meng Jingzhe che ha cercato di ucciderlo. Meng Jianyuan ricorderebbe solo Meng Jingzhe."


"Oh no, Meng Jingzhe non è l'unico coinvolto. C'era anche il tuo stupido fratello, Jianzhou."


Meng Xuanjue non provava alcuna remora a chiamare suo figlio stupido. "Ancora più importante, il motivo per cui Meng Jingzhe e Meng Jianzhou sono riusciti a evitare ogni rilevamento e raggiungere Meng Jianyuan è stato grazie a un Gioiello Divino Distruttore del Vuoto che ho intenzionalmente permesso a Meng Jingzhe di rubare."


"È un tesoro divino spaziale concesso al Regno Divino dei Tessitori di Sogni dal Monarca Abissale e ce ne sono solo tre in tutto il reame. Permette un teletrasporto spaziale che non lascia quasi nessuna traccia. Se Meng Jianyuan recupererà la memoria, sicuramente ricorderà quel Gioiello Divino Distruttore del Vuoto e se Meng Kongchan indagherà sull'origine del Gioiello Divino Distruttore del Vuoto, risalirà sicuramente... a me!"


Le mani di Meng Jianxi si strinsero all'improvviso.


"Quando arriverà il momento, diventerò la peccatrice definitiva, e tu, il figlio della peccatrice definitiva che conosce la verità. Quindi... chi tra i due Figli Divini pensi che verrà rimosso dalla sua posizione?"


Si avvicinò lentamente a Meng Jianxi e percepì con soddisfazione la sua aura che si agitava. "Pensi ancora che Meng Jianyuan non rappresenti una minaccia per te?"


