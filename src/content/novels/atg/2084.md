---
title: Capitolo 2084 - Fulmine
pubDate: 2025-07-01T06:26:45.988Z
tags:
    - atg
---


Capitolo regolare,
-Schadenfreude


Le sopracciglia di Meng Jianxi si aggrottarono. "Meng Jianyuan, anche la mia pazienza ha un limite. Se continui così..."


"Figlio Divino Jianxi," disse Yun Che con indifferenza, "se fossi al tuo posto, se avessi faticato per un intero secolo per consolidare la mia posizione di Figlio Divino, solo per vedere un fantasma del passato, senza meriti, né potere, apparire dal nulla e ottenere lo stesso titolo una settimana dopo il suo ritorno nel Regno Divino... nemmeno io l'avrei accettato."


"Se non sei disposto ad accettarlo, allora dovresti parlare con il Divino Reggente e dirgli chiaramente che Meng Jianyuan non merita la nomina. Se puoi trovare cento ragioni per spiegare perché il Regno Divino dei Tessitori di Sogni non ha bisogno di un secondo Figlio Divino, sono sicuro che potresti trovare cento ragioni per spiegare perché Meng Jianyuan non merita di essere un Figlio Divino... Parla con sincerità e onestà. Nessuno penserà che tu abbia torto, figuriamoci giudicarti per questo."


Yun Che socchiuse gli occhi. "Dopotutto, un Figlio Divino dovrebbe avere la volontà di difendere ciò che è suo, e una giusta dose di indipendenza, fiducia e ambizione."


"Sfortunatamente..." Yun Che scosse la testa con un'espressione di delusione e pietà. "Hai scelto di far pressione su tuo padre con la tua cerchia, e persino di organizzare una serie di tattiche patetiche per marchiarmi con un'onta eterna.
Desideri trasformare il giorno della mia nomina in un giorno di vergogna perpetua. Questo è già abbastanza malvagio, ma volevi anche fare il bravo ragazzo. Ecco perché prima non hai fatto che blaterare su come fratelli di sangue dovrebbero sostenersi a vicenda. Volevi mostrare la tua 'magnanimità' e 'cultura'."


"È davvero necessario?" Yun Che rivelò disprezzo dallo sguardo. "Tu sei il Figlio Divino dei Tessitori di Sogni. Hai tutto il potere per esprimere apertamente la tua opinione, allora perché hai scelto di dipingerti come un brutto, ipocrita bastardo?"


"Oh, giusto!" Yun Che si avvicinò improvvisamente a Meng Jianxi, il disprezzo nei suoi occhi che trafiggeva quelli dell'altro come aghi. "Questo mi ricorda un detto volgare: c'è una donna che è una vergine, ma insiste a prostituirsi. Non solo, vuole anche un monumento alla sua castità dopo essere diventata una prostituta... Cosa ne pensi di questo detto, Figlio Divino Jianxi?"


Quasi tutti i presenti trattennero il fiato... Dire che Yun Che avesse abbandonato ogni pretesa di cordialità sarebbe stato un eufemismo. Stava insultando direttamente il Figlio Divino!


Figuriamoci in uno uno spazio pubblico dove erano presenti il Divino Reggente, i Signori dei Sogni e innumerevoli altre figure importanti, nessuno avrebbe mai osato rivolgersi al Figlio Divino dei Tessitori di Sogni con tale volgarità nemmeno nell'angolo più oscuro e remoto del mondo.


"Come ti permetti?! Come ti permetti?!!" Ringhiò Meng Cangji. Ora aveva tutte le ragioni per essere furioso con Yun Che, gli lanciò uno sguardo truce mentre la sua aura spirituale premeva dall'alto come il cielo. "Sai quanto sia grave il crimine di insultare e calunniare il Figlio Divino dei Tessitori di Sogni?!"


"Stai scherzando?" Yun Che sogghignò. "Se il Figlio Divino Jianxi non avesse mai fatto una cosa del genere, allora sì, potresti dire che ho commesso un crimine. Ma visto che l'ha fatto, sto solo dicendo la verità.
Come può questo costituire insulto o diffamazione? Se questo è un insulto, allora non significa che il Figlio Divino Jianxi sta insultando se stesso?"


"Meng Jianyuan." Disse Meng Jianxi con voce bassa, anche se la sua espressione rimaneva abbastanza calma. "Mi hai fatto davvero arrabbiare."


"Sostieni che le mie parole e le mie azioni siano incoerenti e che stia cercando di umiliarti. Dov'è la tua prova, allora? Se non hai prove, allora tutto ciò che hai detto è solo il prodotto della tua mente maliziosa! Diffamandomi, stai solo danneggiando te stesso!"


Yun Che poteva rivelare la verità a tutto il mondo, poteva convincere tutti i presenti a credere alle sue parole senza riserve... ma Meng Jianxi era certo che non avrebbe mai potuto produrre prove concrete a sostegno delle sue affermazioni.


"Vuoi delle prove? Facile." Yun Che indicò An Zhiming e disse: "Usa semplicemente 'Sogno Cadente' su di lui, e avrai tutte le prove di cui hai bisogno."


"..." L'espressione di Meng Jianxi non cambiò, ma i suoi occhi cominciarono ad iniettarsi di sangue.


"Shouyuan."


Yun Che chiamò il suo protettore e Meng Shouyuan apparve immediatamente dietro di lui come un fantasma.


Poi indicò An Zhiming, il principe aveva un'espressione tesa e incerta, e ordinò: "Lancia 'Sogno Cadente' su di lui."


"Come comanda!" Meng Shouyuan non esitò. Scatenò immediatamente la sua energia spirituale contro An Zhiming.


"Fermo!"


Qualcuno gridò e il potere di Meng Shouyuan fu bloccato prima che potesse raggiungere An Zhiming. Meng Xuanji ritirò il braccio e disse con voce bassa: "Non ricordi, Meng Jianyuan. Hai dimenticato che 'Sogno che Cade' è considerato un tabù nel Regno Divino dei Tessitori di Sogni e non può essere usato se non per questioni importanti!"


"Tabù?" Yun Che rise con disprezzo. "Tutto quello che ho sentito è che 'Sogno Cadente' non deve mai essere usato su un consanguineo. Non solo An Zhiming proviene da uno stato vassallo, non porta nemmeno il cognome 'Meng'. Non mi dirai che è un nostro fratello Meng, vero?"


"Inoltre, lo sto facendo per ripulire il buon nome del Figlio Divino Jianxi. Stai forse dicendo che dimostrare l'innocenza del Figlio Divino non conta come una questione importante?"


Il volto di Meng Xuanji si irrigidì leggermente, ma rispose con voce dura: "Lanciare 'Sogno Cadente' su qualcuno significa esporre l'essenza stessa del suo essere! Non avrebbe più segreti né dignità di cui parlare!
An Zhiming potrebbe non essere un membro del nostro Regno Divino, ma è uno di noi! Come possiamo, il grande Regno Divino dei Tessitori di Sogni, calpestare la dignità di un giovane innocente in pubblico? Il mondo intero riderebbe di noi se lo facessimo!"


"Oh, capisco! Stai dicendo che l'innocenza del Figlio Divino Jianxi vale molto meno della dignità di un cittadino vassallo, Signore dei Sogni Xuanji? Ahah, ahahahah!"


Yun Che alzò la testa e rise in modo incontrollabile. "Hai sentito, Figlio Divino Jianxi? Sei così a buon mercato che il Signore dei Sogni Xuanji sacrificherebbe la tua 'innocenza' per difendere la dignità del principe di una piccola nazione. Che Figlio Divino patetico e ridicolo sei..."


"..." Meng Jianxi strinse lentamente i denti. I suoi occhi si iniettarono di sangue ancora di più.


Improvvisamente, Yun Che smise di ridere e guardò An Zhiming con un'espressione di realizzazione. "Oh… Ora capisco. Tu sei il Signore di una Sala dei Sogni. Per quanto stupido tu possa essere, non avresti mai potuto fare un'affermazione così divertente e idiota in circostanze normali. In altre parole..."


Puntò un dito verso An Zhiming e dichiarò: "Questo An Zhiming in realtà è il tuo figlio illegittimo, vero?!"


"TU!!!" Gli occhi di Meng Xuanji sembravano sul punto di uscire dalle orbite. Quasi la sua circolazione invertì il suo flusso dalla furia in quel momento.


"Pff... Pff..." Dian Jiuzhi fece del suo meglio per trattenersi, ma gli sfuggì comunque un po' d'aria dalle labbra.


Yun Che alzò un sopracciglio. "Cosa, mi sbaglio? Non riesco a immaginare nessun'altra ragione per cui un Signore di una Sala dei Sogni direbbe una cosa così stupida. Che ne pensi, Shouyuan?"


Meng Shouyuan fece eco in accordo. "Ha ragione, giovane maestro."


"Principe Jianyuan!" Fu in quel momento che An Zhiming gridò improvvisamente, liberando Meng Jianxi e Meng Xuanji dalla situazione imbarazzante in cui erano intrappolati. "Il Signore dei Sogni Xuanji ha ragione. Potrei essere di umili origini, ma ho comunque la mia dignità. Chiunque abbia un briciolo di dignità non accetterebbe di essere sottoposto a 'Sogno Cadente' in pubblico, tanto meno per una ragione inventata."


"Se devi farlo..."


Serrò i denti segretamente e fece un passo avanti. Una luce misteriosa brillò nella sua mano, e puntò una lancia d'argento verso il volto di Yun Che. "La ragione per cui mi sono fatto avanti è per sfidarla, Principe Jianyuan. Se mi sconfiggerà in modo leale, allora mi sottometterò umilmente al suo giudizio... Ma se non osa accettare la mia sfida, se insiste a sottopormi a 'Sogno Cadente' ingiustamente..."


I suoi occhi divennero rossi al punto che sembrava stessero sanguinando. "Io, An Zhiming, preferirei suicidarmi qui e ora!"


Yun Che lo guardò di traverso.


Poverino. Lo stanno costringendo a sacrificare la propria vita per salvare il suo clan.


"Molto bene." Yun Che incontrò lo sguardo determinato di An Zhiming e annuì lentamente. "Farò come desideri."


L'aura di An Zhiming si rilassò visibilmente per un momento quando sentì quelle parole.


Anche Meng Cangji e Meng Xuanji, con le loro facce scontente, rivelarono un improvviso barlume di speranza.


Meng Jianze, in particolare, era così agitato che quasi balzò in piedi.


Aveva selezionato questo gruppo per ordine di Meng Jianxi. Anche se non appartenevano al Regno Divino dei Tessitori di Sogni, i loro geni erano tutti eccellenti. Non solo, An Zhiming era il più talentuoso di tutti.


Era assolutamente certo che, tra tutti gli stati vassalli del regno, non ci fosse nessuno al terzo livello del Divino Maestro in grado di sconfiggere An Zhiming.


Per quanto ne sapevano, Meng Jianyuan aveva vagato per il mondo nell'ultimo secolo. Non aveva avuto nessuno a fornirgli risorse, supporto o sostegno, figuriamoci esperti che consolidassero le sue fondamenta ogni volta che faceva un passo avanti. Era certo che le arti e le abilità misteriose di Meng Jianyuan fossero tutte di basso livello, tanto che forse non sarebbe nemmeno riuscito a vincere contro un normale Divino Maestro di terzo livello nella Terra dei Viventi.
Non c'era modo che potesse competere con An Zhiming.


"Tuttavia..." Yun Che cambiò improvvisamente tono. Proprio quando tutti pensavano che stesse cercando una scusa, il giovane indicò il gruppo dietro An Zhiming e disse: "Hai organizzato nove persone per combattermi, e non ho voglia di affrontarli uno per uno. Facciamo così: venite tutti insieme."


"Potrei non essere ancora il Figlio Divino dei Tessitori di Sogni, ma il mio tempo è comunque molto prezioso, sai?"


La sua osservazione scatenò un trambusto, com'era prevedibile.


Meng Jinghai scoppiò in una risata incredula e sprezzante. "Sei impazzito, Meng Jianyuan?"


Mentre tutti esprimevano sorpresa e disprezzo, la luce negli occhi di Meng Kongchan brillò improvvisamente.
Alzò una mano e grida di stupore si alzarono dalla folla. Gli otto Divini Maestri di terzo livello che Yun Che aveva indicato furono trascinati al centro da una forza inarrestabile. Prima che potessero rendersene conto, erano in piedi, a fianco di An Zhiming, sbalorditi.


"Yuan'er." Disse Meng Kongchan, "te lo chiederò solo una volta. Sei sicuro di voler combattere contro tutti e nove contemporaneamente?"


"Certo." Rispose Yun Che senza esitazione. "Sono un uomo e mantengo la parola data. Altrimenti, che differenza ci sarebbe tra me e quei brutti bastardi ipocriti?"


Crack... Meng Jianxi poteva sentire chiaramente i denti scheggiarsi nella sua bocca.


"Molto bene!" Meng Kongchan annuì lentamente. "Voi nove affronterete Meng Jianyuan insieme, e darete il massimo. Se vincerete, vi prometto che non riceverete alcuna punizione. Non solo, vi ricompenserò."


"Tuttavia, se oserete trattenervi anche solo un po'... la punizione sarà severa!"


Le parole di un Divino Reggente erano assolute. Non c'era modo di tornare indietro.


"Come comanda, Divino Reggente!" Rispose An Zhiming ad alta voce. Sembrava voler finire il prima possibile. La luce misteriosa cominciò a circondare la sua lancia mentre gridava: "Piacere di affrontarla in battaglia, principe Jianyuan!"


Detto questo, la luce misteriosa si trasformò in tuono, e An Zhiming stesso si scagliò verso Yun Che come una saetta.


Il potere che emanava era chiaramente al picco del terzo livello. Non c'era dubbio che stesse dando il massimo.


La distanza tra An Zhiming e Yun Che era terribilmente breve, e il principe aveva dato tutto. Dal punto di vista della folla, non c'era modo che Yun Che, con la sua aria indolente, potesse evitarlo.


Avevano ragione. Yun Che non schivò.


Rip!


Ci fu uno schiocco mentre il tuono blu squarciava l'aria... e basta.


Il rumore tuonante si fermò bruscamente e Yun Che non si era mosso di un millimetro dalla sua posizione originale. Nemmeno la sua espressione era cambiata di una virgola.


Tutto ciò che aveva fatto era stato alzare la mano destra e posizionare il suo indice davanti alla punta della lancia di An Zhiming.


Era stato tutto ciò di cui aveva bisogno per fermare l'attacco al massimo della potenza.


Persino la luce tuonante che circondava la lancia era scomparsa completamente.


An Zhiming era ancora in posizione di carica, ma era completamente paralizzato. Il suo volto sbiancava rapidamente e le sue pupille erano dilatate al massimo. Sembrava stesse vivendo il più grande spavento della sua vita.


La folla rimase in silenzio per un momento. Poi, il suono di sedie trascinate sul pavimento si diffuse ovunque mentre tutti si alzavano in piedi, occhi spalancati per lo shock e l'incredulità. Semplicemente non potevano credere a ciò che stavano vedendo.


"Co... cosa sta... succedendo...?" Balbettò Meng Jianze in stato confusionale.


Meng Cangji, Meng Xuanji, Meng Jinghai, Meng Kongdu... ogni singolo Signore dei Sogni era in piedi con la stessa espressione scioccata.


"..." Dian Jiuzhi, l'unica persona che si era goduta lo spettacolo fino a quel momento, fu sopraffatto dallo stupore in un istante.


Gli angoli delle labbra di Yun Che sembrarono fremere verso l'alto per una frazione di secondo, e... all’improvviso svanì nel nulla.


Bang!


An Zhiming si ritrovò scaraventato verso la folla. Istintivamente cercò di afferrare la sua lancia, ma scoprì che era finita nella mano di Yun Che. Riflesso Distruttore della Luna a potenziare i suoi movimenti, lasciò dietro di sé un’immagine residua ghiacciata e caricò verso gli altri otto che stavano strabuzzando gli occhi per l’orrore.


Bang bang bang bang bang bang bang bang!


Otto movimenti istantanei, otto immagini residue. Prima che il corpo di An Zhiming potesse persino toccare il suolo, i suoi compagni erano già sparpagliati in direzioni diverse e urlavano a squarciagola.


Yun Che finalmente si fermò. Dietro di lui, le otto immagini residue sembravano le sezioni di un drago.


Quando si girò, fece una spazata con la lancia ed evocò un grande ciclone. Arrestò lo slancio dei nove praticanti misteriosi e li risucchiò verso di lui.


Bang bang bang bang bang bang bang bang bang!


Ogni volta che uno di loro cadeva a terra, gli spettatori sentivano un colpo al cuore.


Innumerevoli bocche si aprirono abbastanza da contenere un uovo. Meng Jianze era completamente stordito. Persino i Signori delle Sale dei Sogni potevano solo fissare la scena incredibile con incredulità, incapaci di dire una sola parola.


Le linee rosse negli occhi di Meng Jianxi erano scomparse da tempo. Al loro posto, c'erano pupille dilatate che quasi coprivano i suoi bulbi oculari.


Dian Jiuzhi era già in piedi prima di rendersene conto, fissava Yun Che, l'uomo il cui livello di coltivazione era solo al terzo livello del Divino Maestro, non importava quante volte controllasse la sua aura.


Tutti sapevano che era il più forte Figlio Divino dei sei regni, e il suo talento era praticamente senza rivali da quando aveva risvegliato la Vena Divina della Grande Ira. Anche se avrebbe potuto sconfiggere facilmente chiunque al suo livello di coltivazione quando era un Divino Maestro Divino di terzo livello... era certo che non avrebbe potuto sconfiggerne nove in un istante.


Si poteva persino dire che fosse un'impresa senza precedenti.


"..." Il petto di Meng Kongchan si sollevò e abbassò visibilmente un paio di volte.


Il bagliore nei suoi occhi era così caldo da bruciare l'anima.


Sapevo che il fratello Fuchen non mi aveva mentito!


PIacevole sorpresa? Piuttosto, shock estatico!


"Ahahahah!" Meng Kongchan rise a gran voce e senza ritegno nonostante la presenza di molti. "Bene! Molto bene! Come previsto dal mio Yuan'er. Nonostante sia stato lontano dalla tua patria per oltre un secolo e non abbia goduto di una briciola delle risorse di un Regno Divino, il tuo talento è eccezionale come sempre!"


"Eccezionale non rende nemmeno l'idea..." Borbottò il Signore della Valle del Sogno Sprofondante prima di rendersi conto di ciò che aveva appena detto e zittirsi.


Considerando la situazione attuale, anche un semplice complimento poteva costringerlo a scegliere una parte ed entrare nella guerra delle fazioni. Stare in silenzio e neutrale era la cosa più razionale da fare in quel momento.


Dopo aver assistito a quella che poteva essere un'impresa senza precedenti nella storia dell'Abisso, le bilance nei cuori di quelli indecisi stavano lentamente, ma inesorabilmente puntando a favore della parte chiamata "Meng Jianyuan"... un risultato che non avevano mai preso in considerazione fino a quel momento. Dopotutto, nessuno pensava che il "Meng Jianyuan" ritornato potesse mai sperare di competere con Meng Jianxi prima della cerimonia di nomina.


An Zhiming era in ginocchio a terra con gli occhi vuoti. Non si alzò dal pavimento anche se non era ferito.


Bang!


Ci fu un tonfo pesante. Era il suono della sua lancia preferita che veniva piantata nel terreno davanti a lui.


La voce bassa e ipnotica di Yun Che risuonò accanto alle sue orecchie: "Povero disgraziato. Cosa farai ora che hai fallito la tua missione? In ogni caso, sono sicuro che il tuo finale sarà tragico..."


"Prima di riprendere la tua lancia, cerca di ricordare chi è che ti ha messo in questa situazione impossibile e chi sono gli unici che possono salvarti."


Gli occhi vuoti di An Zhiming cominciarono a tremare. Il tremore divenne sempre più forte fino a quando, improvvisamente, si sollevò, si inginocchiò davanti a Yun Che e gridò a squarciagola: "Divino Reggente, Figlio Divino Yuan! Per favore, salvatemi! Per favore, salvi la famiglia imperiale del Sogno Pacifico!"


Il ruggito era arrivato dal nulla ed era così forte che quasi gli strappò la gola. Le orecchie di tutti ronzavano per il rumore.


Meng Jianze sbiancò.


Meng Kongchan girò la testa e lanciò a Yun Che un'occhiata. Poi, chiese con voce indifferente: "Salvarvi? Cosa intendi?"


An Zhiming indicò improvvisamente Meng Jianze e urlò: "È lui! È il Principe Jianze! Ha preso in ostaggio mio padre e mia sorella e ha preteso che la sfidassi durante la tua cerimonia di nomina, sconfiggendola nel modo più umiliante possibile! Lui…"


"Silenzio!"


Meng Jianze esplose, il volto rosso di rabbia. "An Zhiming! Come osi diffamarmi di fronte a mio padre?!"


A quel punto, non aveva modo di ritirarsi. Rivolgendosi a Meng Jianze e fissandolo con odio, dichiarò con un livello di tristezza che avrebbe toccato anche l'anima più dura: "Io, An Zhiming, lo giuro sulla mia vita e sul mio onore. Se avessi detto una sola bugia, possa…"


"Non ti penti ancora?! Meriti un milione di morti!"


A quel punto, il colorito di Meng Jianze era diventato bluastro e nero. Senza preavviso, si scagliò verso An Zhiming e curvò le dita a artiglio. Sembrava una bestia incontrollabile e furiosa che stava per strappare la gola ad An Zhiming.


Era il figlio di un Divino Reggente. Non sarebbe stato così scandaloso per lui uccidere il principe di una piccola nazione per la rabbia.


Yun Che era proprio accanto ad An Zhiming, quindi si mise immediatamente davanti al giovane. Tuttavia, prima che il potere di Meng Jianze potesse toccare Yun Che, un raggio di spada apparve improvvisamente davanti a lui.


"Argh!"


Meng Jianze lanciò un grido straziante mentre veniva scagliato indietro decine di volte più velocemente di quando si era scagliato verso An Zhiming. Quando colpì il terreno, si raggomitolò come un gamberetto, incapace di trovare la forza persino per alzarsi.


Nessuno stava guardando Meng Jianze, però. Tutti stavano guardando il cielo, scioccati.


Era perché chi lo aveva attaccato era nientemeno che...


Hua Qingying!


La persona che aveva meno probabilità di intervenire!


Yun Che si voltò immediatamente verso Hua Qingying e si inchinò. "La ringrazio per avermi salvato la vita, zia."


Il mondo divenne così silenzioso che si sarebbe potuto sentire cadere uno spillo… e i piagnistei pietosi di Meng Jianze.


Cosa avevano appena sentito?


Meng Jianyuan aveva appena chiamato la Fata della Spada Hua Qingying...


Zia?!

