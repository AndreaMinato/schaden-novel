---
title: Capitolo 2093 – Cristallo della Fiamma Primordiale
pubDate: 2025-07-30T06:20:27.195Z
tags:
    - atg
---


Capitolo regolare,
-Schadenfreude


Meng Cangji ruggì, ma per un momento nessuno gli rispose.


Persino quelli dalla sua parte, come Meng Kongdu e Meng Jinghai, avevano espressioni imbarazzate stampate in volto.


"Ahahahah!" Meng Chaoyang scoppiò a ridere. "Non sapevo che Jianze avesse l'abitudine di intrattenere i suoi ospiti con Pietre Misteriose dell’Immagine. Che esperienza illuminante!"


La notizia di come Meng Jianyuan avesse rubato un Giada Divina della Rivelazione si era diffusa come un incendio, allarmando tutti e nove i Signori dei Sogni. Per quanto scioccati e sospettosi, il loro primo istinto, a prescindere da ciò che sceglievano di credere, era che Meng Jianyuan avesse davvero commesso un tale furto. Dopotutto, la malalingua non avrebbe osato alimentare la notizia se non avesse avuto prove concrete.


Tuttavia, non si sarebbero mai immaginati che il furto fosse avvenuto in questo modo.


Erano Signori delle Sale dei Sogni; vecchie volpi. Era chiaro come il sole che si trattava di una trappola per sfruttare l'avidità e l'imprudenza di Meng Jianyuan.


Considerando anche che Meng Jianyuan era appena tornato nel Regno Divino dei Tessitori di Sogni e quasi certamente non aveva mai incontrato cristalli abissali di classe superiore prima d'ora, tanto meno riconoscere la Giada Divina della Rivelazione o sapere che era un dono per Meng Jianxi da parte del Divino Reggente... c’era davvero qualche possibilità che Meng Jianyuan avesse ceduto ai suoi impulsi più bassi e commesso il furto.


"Umpf!" Meng Cangji sbuffò. "Non importa se Jianze ha questa abitudine o meno! L'importante è che Meng Jianyuan ha sicuramente rubato la Giada Divina della Rivelazione! Non solo ha commesso un crimine così vergognoso..."


Si girò verso Meng Kongchan. "Ma ha anche mentito spudoratamente sulla sua innocenza di fronte al Divino Reggente! Dopo tutta la fiducia e l'affetto che gli hai dimostrato! Come ha potuto?!"


"Non direi che Meng Jianyuan abbia 'sicuramente' rubato la Giada Divina della Rivelazione," intervenne Meng Chaofeng. "La schiena del Figlio Divino Yuan ostruiva la vista, quindi non possiamo essere sicuri che abbia portato via la Giada Divina della Rivelazione. Inoltre, la sua luce è scomparsa non appena la scatola è stata chiusa. A mio parere, sembra che il Figlio Divino Yuan l'abbia rimessa al suo posto."


Meng Cangji lanciò un'occhiata a Meng Jianze e notò che la sua compostezza non era minimamente scalfita. La sua ultima traccia di preoccupazione svanì, e ordinò: "Jianze, spiega."


Meng Jianze alzò lo sguardo e dichiarò con fermezza: "Sono il figlio di mio padre e l'allievo di tutti i Signori dei Sogni qui presenti. Non oserei mentire su una cosa del genere neanche se fossi un milione di volte più arrogante. La Giada Divina della Rivelazione è scomparsa dalla scatola e l'unico che l'ha toccata è stato Meng Jianyuan!"


Meng Chaoyang e Meng Chaofeng tacquero. Dovevano ammettere che Meng Jianze non avrebbe osato fare un'accusa così grave senza essere assolutamente certo. Lanciarono un'occhiata a Yun Che, ma il giovane sembrava ancora assonnato e perfettamente calmo. Nonostante tutto, sembrava solo infastidito per essere stato svegliato troppo presto.


Poi gettarono un’occhiata furtiva verso Meng Kongchan. Il suo volto era freddo, dignitoso e imperscrutabile come al solito.


Meng Jianze fissò Yun Che e dichiarò: "La Giada Divina della Rivelazione non può essere svanita nel nulla. Deve essere con Meng Jianyuan. Non l'avrà lasciata nel suo palazzo per evitare che la sua aura divina fosse rilevata, quindi... basta controllare il suo spazio portatile per ritrovare il bottino!"


"Inaccettabile!" Meng Chaoyang abbaiò. "Violare lo spazio portatile di qualcuno è una grave invasione della riservatezza, figuriamoci quella del Figlio Divino Yuan!"


Meng Cangji replicò: "Sono in gioco la Giada Divina della Rivelazione e l'onore del Figlio Divino secondario. Possiamo preoccuparcene un’altra volta!"


"Jianze!" Disse Meng Cangji a bassa voce, "Per ora crederò alle tue parole e permetterò la perquisizione dello spazio portatile di Meng Jianyuan. Ma... se la Giada non sarà con lui, sai cosa succederà, vero?"


Meng Jianze non sembrava intimorito. Mostrava solo determinazione. "Se ho mentito, che io muoia un milione di volte come punizione!"


"..." Meng Jianxi aggrottò le sopracciglia. Tentò più volte di parlare, ma non riuscì a proferire parola.


"Molto bene." Meng Cangji annuì e lanciò un'occhiata rassicurante a Meng Jianxi. Solo allora guardò il Divino Reggente e disse: "Supremo, cosa dovremmo fare? Seguiremo il suo ordine, qualunque esso sia."


Sembrava chiedere il permesso, ma in realtà stava facendo pressione su Meng Kongchan.


Se il Divino Reggente avesse deciso di soffocare la questione, nessuno avrebbe osato opporsi. Ma sarebbe equivalso ad ammettere che Meng Jianyuan era colpevole.


Yun Che parlò prima che Meng Kongchan potesse rispondere: "Visto che siete così sicuri, e il Capo dei Signori è pieno di rabbia legittima, immagino di non avere scelta se non sottopormi alla perquisizione."


Con un sospiro rassegnato, aggiunse: "Tuttavia, come avrete notato, non ho spazi portatili con me. Tutto ciò che ho è questo anello dimensionale. Controllatelo pure."


Mostrò l'anello che usava per nascondere la perla del Veleno Celeste.


"Yuan'er," intervenne Meng Kongchan, "nessuno può costringerti a fare ciò che non vuoi."


Con una frase, aveva chiarito la sua posizione.


Yun Che gli sorrise. "Non ho commesso alcun crimine, quindi perché dovrei aver paura? Oltre a controllare il mio spazio portatile, sono disposto a far rivoltare il mio Palazzo del Figlio Divino... purché chi lo perquisisce sia pronto a pagarne il prezzo."


"Tuttavia," aggiunse Yun Che con tono sarcastico, "siate molto attenti quando ispezionerete il mio anello, Capo dei Signori. Vista la sua età, non vorrei causarle un infarto."


La calma di Yun Che fece aggrottare un po’ la fronte a Meng Cangji. Ignorando il disagio, disse freddamente: "Nella mia lunga vita ho visto cose ben più grandi di te, ragazzo. Nulla può più sorprendermi."


"Mi piace questo atteggiamento." Yun Che aprì le braccia. "Fate pure, Capo dei Signori."


Meng Cangji avvolse Yun Che con la sua energia profonda e confermò che l'anello dimensionale era l'unico oggetto spaziale su di lui.


Yun Che permise all'energia di rimuovere l'anello e recidere il legame. Poi, Meng Cangji iniziò a estrarre gli oggetti dall'anello.


Vestiti, pillole, cristalli misteriosi... all'inizio, gli oggetti erano comuni. Poi, l'espressione di Meng Cangji cambiò, e un bagliore unico esplose dall'anello.


La pelle di tutti assunse una tinta argentea. L’intero spazio fu illuminato da luce lunare.


Era... una Giada Divina della Rivelazione!


La lieve inquietudine nel cuore di Meng Jianze si trasformò in pura gioia. Quasi saltò mentre gridava con voce tremolante: “La Giada Divina della Rivelazione Guardate! È la Giada Divina della Rivelazione!"


Molti volti impallidirono sotto quella luce particolare. Non c'era dubbio: era proprio la Giada Divina della Rivelazione.


Meng Chaoyang e Meng Chaofeng si scambiarono un'occhiata. Anche se sapevano che era una trappola, il fatto era che Meng Jianyuan aveva rubato la Giada Divina della Rivelazione ed era stato colto con le mani nel sacco. A questo punto, la macchia sul suo onore era confermata e indelebile.


"Che hai da dire ora, Meng Jianyuan?" Meng Cangji lo fulminò con lo sguardo e lo rimproverò con una sicurezza dieci volte superiore a prima.


"Capisco che un misero vagabondo rimasto nel mondo esterno per oltre un secolo sarebbe stato tentato dalla Giada. Se ti fossi arreso ubbidientemente e avessi accettato la punizione, sarebbe stato un errore perdonabile.
Ma non solo l'hai rubata, hai anche mentito! Questa è un'onta per il clan Meng! Anche se sei il figlio del Divino Reggente, non sarai perdonato facilmente!"


Anche Meng Kongchan osservava la Giada Divina della Rivelazione con un'espressione strana, ma non era sorpresa o rabbia. Era… perplessità?


Fu in quel momento che la voce di Meng Jianxi risuonò da dietro un anziano.
Disse lentamente: "Capo dei Signori, quando ho visto la giada per la prima volta, sono rimasto stupefatto dalla sua luce divina. È normale che il fratello Yuan, giovane e inesperto, abbia ceduto a un momento di impulsività.”


Aggiunse con sincerità: “Ora che l'oggetto è stato recuperato, possiamo chiudere la questione, per favore?”


"Sua Altezza?" Meng Jianze non si aspettava una proposta simile. Si girò e guardò sbalordito Meng Jianxi.


“Ahah!” Una risata fredda li interruppe. Yun Che incrociò le braccia e disse con tranquillità: "Perché non controlla il resto dell'anello prima di concludere, Capo dei Signori? Potrebbe trovare una sorpresa più grande."


“Umpf!” Meng Cangji sbuffò con forza. “Sei stato colto con le mani nel sacco, Meng Jianyuan e non osi ancora scusarti?! Tu…”


Smise di parlare e il suo volto si irrigidì completamente. Un secondo dopo, iniziò a fremere incontrollabilmente, come se avesse visto lo spettacolo più incredibile della sua vita.
“Padre? Cosa succede?” Meng Xuanji si fece avanti frettolosamente con preoccupazione.


Meng Cangji apriva e chiudeva la bocca. Ci mise molto, molto tempo prima di dire a fatica: “Come… come diavolo…”


“Oh?” Yun Che ridacchiò amichevolmente. “Pensavo che avesse detto che nulla in questo Abisso potesse più sorprenderla, esperto Capo dei Signori? Cosa potrebbe le ha fatto rimangiare le parole?"


Meng Cangji non replicò. Non solo, si stava girando lentamente a guardare Yun Che con orrore e shock. Naturalmente tutti furono sorpresi e confusi dalla sua reazione.


Yun Che continuò a ridacchiare: "Cielo, sembra che il Capo dei Signori sia troppo scioccato per rivelare il resto del mio anello dimensionale. Non importa. Lo farò io per lui.”


Con un gesto, rilasciò il contenuto dell'anello. Ci fu un bagliore di energia dello spazio e qualcosa atterrò proprio accanto alla Giada Divina della Rivelazione; qualcosa che vantava della stessa radiosità, aura e forma… era un’altra Giada Divina della Rivelazione!


Tutti strabuzzarono gli occhi, ma prima che potessero riprendersi dallo shock, Yun Che mosse le dita con noncuranza e ne evocò una terza, quarta, quinta, sesta…


Bang! Bang! Bang!


I Signori dei Sogni strabuzzarono gli occhi. Sette radiosità lunari, sette Giade Divine della Rivelazione erano rotolate fuori dall’anello spaziale ed erano cadute a terra con un tonfo sordo!


Per un po’ rimasero tutti ammutoliti. Meng Jianze era sconvolto e perfino Meng Kongchan era esterrefatto.


Poteva essere il Divino Reggente Senza Sogni, ma nemmeno lui aveva visto così tante Giade Divine della Rivelazione in tutta la sua vita. In effetti, l’unica posseduta dal regno era quella che era stata donata a Meng Jianxi.


Sette Giade Divine della Rivelazione che brillavano insieme… Era uno spettacolo sontuoso che nemmeno le Terre Pure avrebbero potuto replicare senza un considerevole, se non impossibile sforzo!


Non finì qui però. Yun Che mosse il braccio e una pila di luci insolite fuoriuscì dal suo anello spaziale e sconvolse tutti quanti.


Alcuni bagliori erano brillanti e altri tenui. I loro colori e forme differivano gli uni dagli altri. Tuttavia i presenti riconobbero comunque queste pile di oggetti. Erano tutti cristalli abissali mutati che ogni Regno Divino avrebbe definito come tesoro straordinario e le loro aure erano alla pari con le Giade Divine della Rivelazione.


Ce n’erano ventitré in totale.


Stavolta perfino Meng Kongchan barcollò lievemente.


"È... il Cristallo di Ossidiana Purificatrice?" Mormorò Meng Chaoyang. "La Giada della Stella Sepolta... il Cristallo Abissale Bianco Pallido... e quello… il cristallo abissale cremisi... è il Cristallo della Fiamma Primordiale?"


"Il Cristallo della Fiamma Primordiale?!" Meng Chaofeng si girò a fissare il fratello con shock assoluto. "Non era solo una leggenda? Esiste… esiste davvero?"


I nove Signori dei Sogni erano tutti allo stadio del Limite Divino e vantavano grandi conoscenze ed esperienza. Erano tutte figure terrificanti subordinate solo ad un Vero Dio. Eppure stavano tremando dalla testa ai piedi, emettendo gridolini increduli che non si addicevano affatto alle loro posizioni. Avevano la sensazione di stare sognando.


Whoosh!


Si ridestarono solo quando Yun Che recuperò tutti i cristalli abissali mutati tranne le sette Giade Divine della Rivelazione a terra.


Mentre tutti lo stavano fissando come se fosse un mostro, Yun Che si fece avanti e raccolse una Giada Divina della Rivelazione, dicendo: "Il mio maestro era una persona incredibile. Prima di morire, mi ha lasciato diversi cristalli abissali mutati per la mia futura crescita."


"Ora non posso usare le Giade Divine della Rivelazione probabilmente perché il livello della loro energia è troppo alta. Per questo normalmente le usavo come torce per viaggiare attraverso la Foschia Sconfinata. Normalmente le chiamavo Pietre Torcia. Solo ora ho scoperto il loro vero nome."


La sua osservazione fu così ridicola che i Signori dei Sogni quasi rimasero a bocca aperta.


Con il volto illuminato dalle Giade Divine della Rivelazione, Yun Che lanciò un’occhiata a Meng Jianze. "Dicevi che ho rischiato l'ira e del Divino Reggente e il disprezzo di tutti solo per rubare una pietra che uso come torcia, principe Jianze? Prego, continui.”


“...” Meng Jianze era rimasto a bocca aperta. Dire che la situazione superava completamente le sue aspettative sarebbe stato un eufemismo. Era così scioccato che si era dimenticato come parlare, era completamente sconvolto.


Lo stesso valeva per Meng Canji. Dal suo… dal punto di vista di tutti francamente, Meng JIanyuan sarebbe dovuto essere un misero vagabondo che non era mai stato in contatto con un tesoro come la Giada Divina della Rivelazione. Gente come lui non avrebbe nemmeno osato immaginarselo. Per questo era perfettamente razionale pensare che ne sarebbe stato tentato.


Non avrebbero mai potuto prevedere che Yun Che ne avrebbe posseduto non uno, non due, ma un’intera pila di cristalli abissali mutati. Erano così tanti da terrorizzarli e farli dubitare se stessero sognando.


Se questi cristalli abissali mutati fossero stati investiti in una sola persona… non potevano nemmeno immaginare che tipo di mostro avrebbero prodotto presto.


Forse, agli occhi del Figlio Divino Yuan… erano tutte rane in un pozzo divertenti che stavano facendo i capricci per una “mera Giada Divina della Rivelazione”.


Non c’era da meravigliarsi che il Figlio Divino Yuan fosse sembrato annoiato e pigro, fissandoli come se fossero un branco di idioti.


Perché diavolo si sarebbe abbassato a rubare la Giada Divina della Rivelazione, un’ovvia trappola di Meng Jianze?


Yun Che continuò: “La recita di Jianze era così sublime, che non mi sono nemmeno disturbato a sprecare fiato per smascherarlo. Così ho dato un’occhiata alla Pietra della torca per poi rimetterla nella scatola. Ho anche chiuso il contenitore di giada che ha lasciato apposta mezzo aperto… L’avete visto tutti grazie alla Pietra Misteriosa dell’Immagine.”


Yun Che scosse la testa con profonda delusione e disprezzo: “Tuttavia non mi sarei mai immaginato che il principe Jianze avrebbe perso la testa per qualcosa di insignificante e che avrebbe cercato di accusarmi di un grave crimine. Come se non bastasse, la sua cosiddetta prova non è nemmeno concreta! Che impudenza.”

“Stai mentendo! Stai mentendo!!” Meng Jianze era rosso come un peperone e le vene che sporgevano sulla sua fronte minacciarono di scoppiare. “L’hai presa tu… puoi essere il solo ad averlo preso! La Giada Divina della Rivelazione di sua altezza dev’essere tra queste! È solo… uno spettacolo deliberato per nascondere il fatto che l’hai rubata!”


Yun Che gli lanciò uno sguardo compassionevole: “Sai che è troppo facile trovarla, vero?”


Guardò Meng Kongchan e disse: “Non conosco il Divino Reggente da molto tempo, ma so che è un uomo meticoloso e attento. Perciò oserei immaginare che abbia impiantato un’impronta spirituale sulla Giada Divina della Rivelazione nel caso improbabile che qualcuno si facesse prendere dall’avidità e la rubasse.”


“Esatto.” Meng Kongchan confermò. “Quando l’ho donata a Jianxi, ci ho davvero messo un’impronta spirituale. Ha la forma di un carattere Xi.”


Meng Jianxi sembrò visibilmente sorpreso. Non aveva idea che il Divino Reggente Senza Sogni avesse preso una precauzione simile, ma in effetti non sarebbe mai stato in grado di individuare il segno lasciato da Meng Kongchan.

“Perfetto.” Yun Che sorrise. “Grazie all’impronta spirituale, sono sicuro che sappia già dov’è la Giada Divina della Rivelazione, Divino Reggente.”


Tutti si girarono a guardare Meng Kongchan, che rispose: “Sì, lo sapevo prima ancora di essere venuto qui.”


Spostò lo sguardo… fino a fermarsi su Meng Jianxi.


Mentre le pupille di Meng Jianxi si dilatavano per l’inquietudine, Meng Kongchan chiese: “Te lo chiederò solo una volta, Jianxi. Jianze ha accusato Yuan’er di aver rubato la Giada Divina della Rivelazione. Sai dov’è?”


Meng Jianxi ora era sconvolto. Provò un’ondata di paura e panico mentre incontrava lo sguardo calmo e indifferente di Meng Kongchan. Scosse la testa con fare rigido: "Padre, io... non lo so. Davvero."


Il Divino Reggente sembrò deluso.


Poi, una figura argentata si avvicinò al grupop e e s'inginocchiò accanto a Meng Kongchan. "Supremo, l'ho trovata."


Aprì una scatola di giada, rivelando il bagliore lunare della Giada Divina della Rivelazione.


"Dove l'hai trovata?" Chiese Meng Kongchan.


La figura argentata chinò la testa e rispose con chiarezza: "Nella residenza del Figlio Divino Jianxi."


“...?!” Meng Jianxi vacillò, non poteva credere alle sue orecchie.


Anche Meng Jianze si girò così velocemente al punto da rischiare di rompersi il collo.

