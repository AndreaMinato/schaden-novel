---
title: Capitolo 2103 - Seminare Discordia
pubDate: 2025-09-03T07:28:57.289Z
tags:
    - atg
---


Capitolo regolare, ho saputo che l’autore si è di nuovo fermato… ugh. Vabbè mi mancano ancora molti capitoli, magari si riprende nel frattempo.
-Schadenfreude


Li Suo sussurrò: "Ma dopo quello che hai fatto oggi, sicuramente accorrerà un Gran Sacerdote.”


"Solo un Gran Sacerdote?" Yun Che lasciò sfuggire una risata enigmatica. "Non sarei sorpreso se si presentasse il Monarca Abissale in persona.
Dopotutto... presto guarderà le proiezioni e scoprirà qualcosa che in precedenza pensava fosse completamente impossibile!"


"Quindi..." chiese Li Suo, "il tuo obiettivo è seminare discordia nella Terra Pura?"


"No." Il colorito di Yun Che era spettrale per la debolezza, ma le sue parole rimanevano spaventosamente fredde. "Sto seminando discordia... in tutto l'Abisso."


Yun Che alzò lo sguardo e sussurrò il consiglio che Chi Wuyao gli aveva dato prima che della sua discesa nella Divina Regione Orientale: "Per distruggere un regno, devi prima seminare discordia. Per seminare discordia, devi prima spezzare la loro fede."


Il Monarca Abissale era senza dubbio l’oggetto della più grande fede in questo mondo.


"Da oggi in avanti, il Monarca della Nebbia apparirà molto meno. Dovrò anche continuare a coltivare nella Foschia Sconfinata con assoluta cautela."


"Quindi, limitiamoci a guardare cosa succederà nel mondo dopo."


Non aveva piantato il "nucleo abissale" solo nell'anima di un cavaliere. Lo stava diffondendo anche nei cuori di ogni essere vivente, per mano dei loro stessi praticanti del Mistero.


Nemmeno Yun Che poteva prevedere quale tipo di fiore malvagio avrebbe generato questo "nucleo abissale", ma certamente nutriva grandi aspettative al riguardo.


…


Yuchi Nanxing si risvegliò con grande difficoltà.


Il dolore acuto che devastava i suoi sensi e la sua coscienza risvegliata gli ricordarono crudelmente che non era stato tutto un incubo.


"Finalmente sei sveglio, Nanxing."


L'immagine di Bai Yu divenne lentamente più chiara nella sua visione. Anche lui era in pessime condizioni e sembrava gravemente ferito, ma non poteva affatto competere con le lesioni di Yuchi Nanxing. Non solo si era svegliato qualche tempo fa, ma aveva anche avuto l'energia per costruire una formazione di guarigione misteriosa.


Nonostante il suo risveglio, Yuchi Nanxing stava semplicemente fissando il cielo con fare stordito. Non disse una parola anche se era passato molto tempo.


Nel suo sguardo risiedeva una sorta di sconfitta grigiastra che Bai Yu non aveva mai visto prima in lui e capiva fin troppo bene lo shock che Yuchi Nanxing aveva subito oggi. L'uomo non aveva quasi mai riportato un graffio da quando era diventato uno dei trentasei comandanti, eppure oggi era arrivato così vicino alla morte. Tuttavia, le sue ferite fisiche non ammontavano nemmeno a un centomillesimo dello shock che il Monarca della Nebbia aveva inflitto alla sua fede.


"Il Monarca della Nebbia per qualche motivo non ci ha uccisi." Bai Yu decise di rompere il silenzio. "Forse non ha osato farlo."


Queste furono le sue parole, ma sapeva quanto suonasse ridicolo.


Yuchi Nanxing finalmente distolse lo sguardo e scrutò i dintorni. Scoprì di essere in una terra desolata circondata da praticanti misteriosi che mostravano espressioni di ogni tipo. Tuttavia, la maggior parte di loro possedeva aure estremamente confuse. C'erano persino donne e bambini fragili che avrebbero dovuto riposare all'interno di una barriera, non qui all'aperto.


I loro occhi erano vuoti e le loro espressioni addolorate. Tutti fissavano l'orizzonte lontano senza capire.


"Dove... siamo?" Chiese finalmente.


Bai Yu rispose con un'espressione piena di emozioni contrastanti: "Il lato est del Regno del Deserto Misterioso. Quello che era il Regno del Deserto Misterioso... è stato divorato dalla Foschia Sconfinata."


Le quattro parole "divorato dalla Foschia Sconfinata" fecero rimanere in silenzio Yuchi Nanxing per molto, molto tempo. Alla fine, lasciò sfuggire un mormorio distratto: "Come... può essere..."


"Infatti! Come può essere?"


Una persona ripeté le sue parole, ma il suo tono era tremante e infuso di una sorta di rabbia giusta che non sarebbe mai dovuta essere diretta verso un cavaliere abissale. Quando alzò gli occhi, vide Mo Xifeng avvicinarsi a lui con passi pesanti inadeguati per un praticante misterioso al primo livello dell’Estinzione Divina.
"Per favore, organizzi al più presto una Terra dei Viventi per il mio popolo perduto, sir cavaliere. Altrimenti, tra non molto i più deboli periranno sicuramente nella polvere abissale."


Il tono e l'espressione di Mo Xifeng non erano più così rispettosi come prima. Era ovvio che stesse cercando di controllare al massimo le sue emozioni. Le sopracciglia di Bai Yu si aggrottarono mentre rispondeva con voce fredda: "Mi stai dando ordini? È stato il Monarca della Nebbia a distruggere il tuo Regno del Deserto Misterioso!”


Mo Xifeng scoppiò in una risata in cui c’era una traccia di isteria. "Prima di oggi, il regno del Deserto Misterioso stava godendo di una grande benedizione del Monarca della Nebbia. La polvere abissale nel nostro paese era così sottile che persino le donne e i bambini ordinari potevano stare temporaneamente all'aperto senza una barriera di isolamento.
Di questo passo, il regno del Deserto Profondo sarebbe diventato un centro importante per innumerevoli praticanti del Mistero che cercano di allenarsi tra la Foschia Sconfinata. Sarebbe diventato molto più prospero di quanto non fosse originariamente."


"Ma voi. Avete. Distrutto. Tutto!" Mo Xifeng ormai sembrava non temere più di offenderli. Puntò un dito contro Bai Yu e Yuchi Nanxing e ruggì con rabbia e odio incontrollabili: "Siete stati voi a costringermi a farlo!
Siete stati voi a spingere il Monarca della Nebbia a ritirare la sua benedizione e ad infliggerci invece una punizione divina!"


"Che insolenza!" La pressione della Terra Pura discese mentre Bai Yu sfogava la sua rabbia.


"Padre!" Mo Qianyou corse prontamente da suo padre e lo afferrò per il braccio. Nel farlo, porse frettolosamente i suoi rispetti a Bai Yu e disse: "Per favore, plachi la sua rabbia, sir cavaliere. Mio padre ha dato tutto per il regno e oggi i frutti del suo lavoro sono stati consumati dalla Foschia Sconfinata.. Ecco perché non ha potuto controllare il suo dolore e ha vaneggiato. Per favore, lo perdoni!"


Bang!


Ma Mo Xifeng mandò suo figlio a volare con un cenno della mano.


"Il regno del Deserto Misterioso è sparito. Le nostre radici sono svanite. Cos'altro ho da temere?" Mo Xifeng alzò un dito e puntò di nuovo Bai Yu. "Guarda attentamente e ricorda, Qianyou. Questi sono i cavalieri abissali e sono i peccatori che hanno distrutto il regno del Deserto Misterioso e le nostre innumerevoli generazioni di lavoro!
Non dimenticare mai il volto del tuo nemico giurato!"


"Ah!" Bai Yu era così arrabbiato scoppiò a ridere. "È così? Allora cosa intendi fare, sovrano del regno del Deserto Misterioso?"


"Ahahah!" La risata fredda di Mo Xifeng divenne ancora più addolorata. "Infatti! Cosa posso fare? Sono solo il signore di una piccola Terra dei Viventi. Cosa potrei mai fare contro i così nobili cavalieri abissali?"


"Ditemi voi, nobili cavalieri abissali. Non solo ci avete fatto perdere un dono che avrebbe avvantaggiato il nostro popolo per centinaia di generazioni a venire, ma ci avete anche fatto perdere la nostra patria.
Quindi... intendete sostenere la gloria e l'imparzialità della Terra Pura, o volete semplicemente darvi una rassettata e andarvene? Siete ingannatori e bugiardi proprio come il Monarca Abissale?!"


La prima metà dello sfogo di Mo Xifeng era ancora perdonabile considerando quanto fosse emotivo in quel momento, ma la seconda metà era assolutamente imperdonabile per qualsiasi cavaliere abissale.


La rabbia di Bai Yu si trasformò in sete di sangue mentre alzava lentamente la testa e diceva con una voce fredda come l'abisso: "Vuoi morire"


Ding!


Il bagliore freddo si condensò in ghiaccio e la sua spada pallida apparve tra le sue dita. Ma per qualche motivo... Non la puntò contro Mo Xifeng.


Persino la sua sete di sangue si era congelata senza preavviso.


Perché alzando lo sguardo vide innumerevoli paia di occhi fissarlo. Erano pieni di paura, senso perdita, indifferenza... e profondo odio.


Non vide più il familiare fervore, ammirazione, invidia e rispetto.


La sua tumultuosa sete di sangue si trasformò improvvisamente in una sorta di impotenza che non aveva mai provato prima. Si sentiva persino svenire in un modo così diverso da un mancamento dopo una lotta intensa.

In quel momento Yuchi Nanxing disse: "Andiamo via Bai Yu."


La lama fredda tra le dita di Bai Yu scomparve e sostenne il gravemente ferito Yuchi Nanxing. Si levò in volo verso il cielo silenziosamente.


Si fermò a metà strada, tuttavia. Dopo una serie di respiri profondi, gettò bruscamente un pezzo di giada lucida davanti a Mo Xifeng.


"Questo è il mio distintivo da cavaliere. Dirigiti a nordest e cerca una Terra dei Viventi chiamata Reame del Gesso Bianco. Quella è la mia patria. Con questo distintivo, il Reame del Gesso Bianco vi accoglierà e vi sistemerà di conseguenza. Quanti di voi potranno vivere... dipenderà dalla vostra fortuna."


"Quando avrò finito nella Terra Pura, tornerò personalmente... nel Reame del Gesso Bianco e vi aiuterò."


Non rimase ulteriormente. Partì con Yuchi Nanxing.


Si mosse molto rapidamente come se non volesse sopportare i loro sguardi nemmeno per un secondo in più.


…


La formazione misteriosa della Spina del Mondo lampeggiò di rosso e Yun Che tornò al suo spazio di coltivazione.


Rimosse la pietra Ni Yuan dalla sua persona e dopo diversi secondi la sua aura tornò alla normalità. Era ridiventato lo Yun Che che tutti conoscevano.


Dopo aver fatto alcuni respiri profondi e aver mascherato la sua stanchezza e debolezza, lasciò il suo spazio di coltivazione e camminò sotto un chiosco nel cortile. Poi, ordinò a Zhanyi di portargli del tè e degli spuntini, e ad Helu di sistemare il suo aspetto. Sembrava sia a suo agio che rilassato.


Non molto tempo dopo, una presenza familiare si avvicinò rapidamente al Palazzo del Figlio Divino. Meng Zhiyuan presto gli si avvicinò e riferì: "Giovane maestro, il Figlio Divino Xi chiede di incontrarti."


"Fallo entrare."


Non passò molto prima che Meng Jianxi gli si avvicinasse a grandi passi con un'espressione seria. Yun Che istintivamente raddrizzò la schiena e anche lui mostrò un’espressione grave: “Cosa è successo?"


"È successo un evento sconvolgente, anche se non è direttamente correlato al regno dei Tessitori di Sogni." Meng Jianxi rispose direttamente. "Due ore fa, è avvenuto qualcosa di strano nella Foschia Sconfinata."


"Due ore fa?" Yun Che si accigliò ancora di più. "La notizia si è diffusa dalla Foschia Sconfinata fino a qui in sole due ore? Dev’essere una questione seria. Dimmi."


Meng Jianxi chiese: "Ha sentito parlare del 'Monarca della Nebbia', fratello Yuan?"


"Naturalmente." Yun Che sembrava perplesso. "Stai dicendo... che questa questione ha qualcosa a che fare con il 'Monarca della Nebbia'? Secondo la sala Xuanji, il Monarca della Nebbia è solo un’invenzione di chi cerca di resistere alla Terra Pura. Hanno fatto qualcosa di nuovo?"


Meng Jianxi si lasciò sfuggire un lungo e profondo sospiro. "Nell'ultimo anno, continuavano a circolare voci riguardo al Monarca della Nebbia, ognuna più esagerata della precedente. Prima di oggi, la pensavo proprio come lei. Ho sempre pensato che solo idioti senza speranza avrebbero creduto a quelle dicerie ridicole.”


"Tuttavia, il mondo a volte è molto più complesso di quanto possiamo immaginare."


Meng Jianxi poi gli porse una Pietra dell’Immagine Misteriosa. "Le parole non possono descrivere la scena registrata in questa Pietra d'Immagine Profonda. Capirà cosa intendo una volta che l'avrà guardata."


"Potete restare," Meng Jianxi chiamò Liu Zhanyi e Shangguan Helu prima che potessero andarsene. "Centinaia di migliaia di persone hanno assistito a questa scena, e provengono tutte da diverse Terre dei Viventi.
La diffusione di questa notizia non può essere fermata, e tra non molto il mondo intero lo verrà a sapere, quindi non c’è bisogno che ci lasciate soli.”


Il momento successivo, una proiezione apparve dalla Pietra d'Immagine Misteriosa. Mostrava i cavalieri abissali che affrontavano il Monarca della Nebbia.


Il Monarca della Nebbia, il Qilin Divino Ancestrale, il cavaliere abissale calpestato, la polvere abissale che si agitava e il mare di bestie abissali che nascondeva... tutto ciò che il Monarca della Nebbia aveva voluto presentare al mondo era presente in questa piccola pietra. Sebbene la scena fosse stata registrata da una distanza piuttosto grande, ogni istante, ogni parola pronunciata dal Monarca della Nebbia, era sufficiente per scuotere gli animi e ribaltare ogni credenza.


La fine della proiezione mostrava il Monarca della Nebbia che dichiarava la sua punizione contro il regno del Deserto Misterioso. Non molto dopo, la Foschia Sconfinata si espanse bruscamente e inghiottì tutto il paese.


Yun Che non si mosse nemmeno dopo che la proiezione era terminata. La stava fissando con sguardo vacuo e sembrava aver perso l’anima.


Anche se non era la prima volta che guardava la proiezione, Meng Jianxi era scosso tanto quanto la prima volta. Non parlò e diede a Yun Che il tempo di riflettere.


Alcuni respiri di tempo dopo, Yun Che finalmente guardò Meng Jianxi e chiese: "Cosa ne pensi di questo, Figlio Divino Xi?"


Meng Jianxi scosse la testa. "È una questione che riguarda il Monarca Abissale. Non oso commentare."


"Dal momento che non osi prendere una posizione, significa che credi ad alcune delle affermazioni del Monarca della Nebbia. Semplicemente non osi crederci completamente.” Disse con calma Yun Che.


Meng Jianxi si lasciò sfuggire un sospiro e rispose: "È un fatto che il Monarca della Nebbia possa controllare la polvere abissale, ed è un fatto che possa controllare le bestie abissali. Se anche ciò che ha affermato è vero... allora la storia delle origini dell'Abisso si rivelerebbe la più grande bugia del mondo."


Se le fondamenta si basavano su una menzogna, allora tutto ciò che era venuto dopo era frutto di falsità.


Yun Che chiuse gli occhi e divenne pensoso. Molto tempo dopo, disse: "Se persino tu hai dubbi, allora gli altri possono solo andare peggio."


"Tuttavia, sarà la Terra Pura a doversene preoccupare, non noi.. Manteniamo la discussione al minimo sia internamente che esternamente." Yun Che diede la risposta più logica che un membro di un Regno Divino avrebbe dovuto dare per poi chiedere: "A proposito, quali sono le probabilità che questo Monarca della Nebbia sia un falso? Una marionetta manovrata da un'altra persona?"


"Zero." Meng Jianxi scosse la testa senza esitazione.


"Come puoi esserne sicuro?"


"Chi è la persona più grande in questo mondo?" Controbatté Meng Jianxi.


"Il Monarca Abissale." Yun Che rispose con l'unica risposta possibile.


"Esatto," rispose con calma Meng Jianxi. "Non c'è nessuno più forte al mondo del Monarca Abissale, ma nemmeno Lui potrebbe mai controllare la polvere abissale, né le bestie abissali. Tuttavia, il Monarca della Nebbia è in grado di farlo.
Come ha affermato lui stesso, è molto probabilmente una creazione e una mutazione della polvere abissale; uno spirito della distruzione che supera di gran lunga il livello di una bestia abissale.
Non può essere un essere umano."


Yun Che pensò ancora un po' prima di rispondere: "Come ho detto, dovremmo lasciare la questione alla Terra Pura. Dato che sei qui, hai qualche nuova informazione riguardo ai Figli Divini?"


Vedendo che Yun Che non era disposto a discutere del Monarca della Nebbia, Meng Jianxi obbedì alla sua volontà e rispose: "Dian Jiuzhi, il Figlio Divino Sconfinato è improvvisamente entrato in isolamento tre giorni fa. È molto probabile che stia cercando di avanzare all’ottavo livello dell'Estinzione Divina prima dell'Incontro della Terra Pura."


"Hua Caili, la Figlia Divina della Distruzione Celeste sta ancora coltivando all'interno della formazione della Distruzione Celeste delle Sette Stelle, e non si sa quanti progressi abbia fatto.”


"Non ci sono notizie riguardo a Shenwu Yi, la Figlia Divina della Notte Eterna. Probabilmente non ha lasciato il Regno Divino della Notte Eterna per tutto questo tempo."


"Pan Buzhuo, il Figlio Divino della Farfalla Gufo recentemente ha raggiunto un ottimo traguardo nelle sue arti misteriose oscure e il Divino Reggente della Preghiera Eterna ne è molto felice. Inoltre, qualcuno ha incontrato accidentalmente Pan Buwang, l'ex Figlio Divino Farfalla Gufo nella Foschia Sconfinata.
Il Regno Divino della Farfalla Gufo ha smesso di inviare persone a cercarlo dopo averlo saputo. Sembravano aver rinunciato a lui completamente, senza preoccuparsi più del suo destino.”


"I Figli Divini gemelli del Regno della Stella e della Luna erano bloccati al livello di picco del terzo livello dell'Estinzione Divina da molto tempo, e intendono fare un passo avanti prima dell'Incontro della Terra Pura.
Così si stanno preparando ad avventurarsi nella Nebbia Infinita e affinare le loro capacità. Mi chiedo se cambieranno idea dopo aver saputo cos’è successo nella Foschia Sconfinata oggi."


Il battito cardiaco di Yun Che accelerò e disse: "Sembra che ogni Regno Divino stia facendo del suo meglio per garantire che i loro eredi si esibiscano al meglio davanti al Monarca Abissale."


"Naturalmente." Meng Jianxi cercò di confortare Yun Che: "Non deve sentirsi sotto pressione però, fratello Yuan. È ancora piuttosto giovane…”


"Non sento nessuna pressione, ovviamente." Yun Che sorrise. "Dopotutto, sei tu il Figlio Divino dei Tessitori di Sogni, non io. Anche se dovessi accompagnare te e il Divino Reggente a vedere il Monarca Abissale, sarei semplicemente nel vostro seguito.”


"..." Meng Jianxi scosse la testa e si lasciò sfuggire una risata imbarazzata. Poteva dire che Yun Che stava spingendo lui ad affrontare tutti i problemi interni ed esterni in modo che potesse crescere a suo agio senza essere disturbato.


Dopo che Meng Jianxi se ne andò, Yun Che rimase in piedi al chiosco e rimase in silenzio per molto, molto tempo.


I gemelli della Stella e della Luna...


Sembra che abbia del lavoro da fare.

