---
title: Capitolo 214 – Il vero inizio
pubDate: 2024-05-31T12:27:25.209Z
tags:
    - atg
---




Yun Che rimase a lungo in silenzio, completamente scioccato.


Quando aveva sposato Xia Qingyue era assolutamente certo che la sua Profound Strength non fosse soltanto al decimo livello dell'Elementary Profound Realm, ma si aspettava che fosse al massimo al picco del Nascent Profound Realm. Non avrebbe mai potuto immaginare che allora Xia Qingyue avesse la sua attuale Profound Strength, al decimo livello del True Profound Realm! Era ad un solo passo dallo Spirit Profound Realm.


Non avrebbe mai potuto sospettarlo. Infatti nella piccola Floating Cloud City raggiungere il picco del True Profound Realm a sedici anni era qualcosa di leggendario.


Se avesse fatto sapere di aver raggiunto il decimo livello del True Profound Realm a sedici anni, sarebbe stato sufficiente a lasciare sbalordita non soltanto Floating Cloud City, ma anche le grandi città e persino la Famiglia Imperiale Ventoblu. Per Xia Qingyue sarebbe stato praticamente impossibile sperare di poter vivere tranquillamente a Floating Cloud City.


Non c'era da meravigliarsi che fosse stata accolta da Frozen Cloud Asgard. Il suo talento era davvero terrificante!


“Capisco. Suppongo che la tua Maestra temesse che la tua Profound Strength fosse fin troppo strabiliante, e che quindi abbia usato qualche metodo segreto per aiutarti a nascondere la verità e far sì che la tua aura fosse solamente al decimo livello dell'Elementary Profound Realm. Ho ragione?”


Xia Qingyue annuì leggermente.


“Terza domanda.” Yun Che guardò Xia Qingyue negli occhi con decisione: “Voglio sapere se durante questi mesi che hai trascorso a Frozen Cloud Asgard hai mai, almeno una volta ogni tanto, pensato a me?”


“...” Xia Qingyue rimase in silenzio. Dopo un po', si voltò e disse a bassa voce: “Si sta facendo tardi. Domani dovremo combattere ancora, dovremmo andare a letto presto. Ora Qingyue dovrebbe tornare nella sua stanza.”


Non appena ebbe finito di parlare, senza nemmeno aspettare la risposta di Yun Che, si allontanò a passi agili e leggeri. I suoi abiti bianchi come la neve cominciarono ad ondeggiare delicatamente e si allontanò sempre di più... senza un minimo di esitazione.


Yun Che non la seguì. Inspirò a fondo e gridò a bassa voce, ma abbastanza forte da far sì che lei lo sentisse: “Domani sicuramente mi qualificherò per i trentaduesimi di finale! Se ci dovremo affrontare, spero che non ti tratterrai!!”


La sua voce si disperse lentamente e subito dopo Xia Qingyue svanì dalla sua vista.


-


Sesto giorno del Torneo Ventoblu, l'ultimo in cui si sarebbero disputati i duelli per gruppi.


L'attenzione di quasi tutti era ancora concentrata sugli incontri di Yun Che. Tutti volevano vedere fin dove sarebbe arrivato quel ragazzo, il partecipante con la Profound Strength più bassa in assoluto, un vero scherzo della natura che nessuno avrebbe potuto prevedere.


Dopo le dieci vittorie consecutive del giorno precedente Yun Che non era stato ancora sconfitto ma, al contrario, ogni suo duello si concludeva tra le grida stupefatte del pubblico. 


Undicesimo incontro:


“... Vince Yun Che, della Famiglia Imperiale Ventoblu!”


Qin Wushang strinse i pugni dalla gioia, dovendo resistere all'impulso di mettersi a urlare e agitare le braccia senza alcuna eleganza.


Dodicesimo incontro:


“Vince Yun Che, della Famiglia Imperiale Ventoblu!”


Qin Wushang si alzò in piedi in preda all'euforia, con le labbra tremanti. Gli tremavano le mani, come se non sapesse dove appoggiarle.


Tredicesimo incontro:


“... Vince Yun Che, della Famiglia Imperiale Ventoblu!”


A Qin Wushang cominciò a tremare anche la barba e continuava a ripetere tra sé e sé: “Tra i migliori cinquanta... tra i migliori cinquanta... tra i migliori cinquanta...”


Classificarsi tra le prime cinquanta posizioni della classifica individuale era un risultato che non aveva mai osato neppure desiderare! Per tutta la sua vita aveva sperato soltanto di raggiungere le prime cento, così come Cang Wanhe. E ora, Yun Che aveva già ottenuto da solo un risultato ancora più grande... si poteva soltanto immaginare quanto sarebbe stato felice Cang Wanhe quando avrebbe ricevuto la notizia.


…...........


Quindicesimo e ultimo incontro:


“... Vince Yun Che, della Famiglia Imperiale Ventoblu!”


“Il rappresentante della Famiglia Imperiale Ventoblu, Yun Che, nel secondo giorno di duelli a gruppi ha vinto tutti e quindici gli incontri, perciò è direttamente ammesso agli scontri ad eliminazione diretta di domani!”


L'arbitro annunciò il risultato fissando Yun Che, sconcertato... quindici vittorie consecutive. Nei Tornei precedenti alcuni degli allievi dei Quattro Sect Maggiori erano riusciti a vincere tutti e quindici gli incontri, e, sebbene molto di rado, anche alcuni discepoli di altri Sect. Ma quindici vittorie consecutive con una Profound Strength al decimo livello del True Profound Realm...


Nella mente dell'arbitro c'era soltanto una frase... che razza di scherzo senza senso! Sono impazzito, o è tutto il continente a essere impazzito!


Oltre a Yun Che; Xia Qingyue, Ling Yun, Fen Jin, Xiao Kuanglei e un altro discepolo dei Quattro Sect Maggiori avevano vinto tutti e quindici gli incontri, quindi neppure loro dovettero essere inseriti nella classifica e poterono avanzare direttamente ai trentaduesimi di finale.


“Nessuna sconfitta... tra i trentadue migliori... anche se domani perdesse già al primo duello saremmo comunque al trentaduesimo posto...” era passato parecchio tempo dall'ultima volta che Qin Wushang era riuscito a sedersi. Era così euforico da non riuscire a calmarsi e continuava a mormorare senza sosta, come in delirio, con la voce tremante. In quel momento sentiva nel profondo del suo cuore di star sognando e temeva che potesse davvero essere tutto soltanto un sogno...


Al contrario, Cang Yue era molto tranquilla. Dopotutto, a differenza di Qin Wushanng, non aveva dovuto sopportare di vedere i precedenti Tornei e le deludenti prestazioni degli allievi del Palazzo Profound Ventoblu, che avevano portato loro umiliazione, rimorsi e rassegnazione. Non aveva mai desiderato di ottenere un risultato così grandioso. Mentre guardava Yun Che sconfiggere un avversario dopo l'altro e stupire il pubblico facendolo gridare dalla sorpresa, dentro di sé si sentiva felice, orgogliosa e soddisfatta. Ripensando alla prima volta che lo aveva incontrato, a New Moon City, e a tutti i piccoli dettagli di ciò che era successo in seguito, sorrise senza rendersene conto.


È una persona che ha sempre portato speranza, piacevoli sorprese e miracoli...


Conoscerlo è la cosa migliore che mi sia mai capitata.


“Che esito imprevedibile. Inizialmente pensavo di averlo sopravvalutato, ma non mi aspettavo che in realtà lo stessi sottovalutando di molto. È davvero entrato tra i migliori trentadue con una performance impeccabile. È la prima volta in assoluto che qualcuno al True Profound Realm ottiene un risultato del genere ed è praticamente impossibile che in futuro succeda di nuovo.” Ling Yuefeng lodò sinceramente Yun Che, guardandolo scendere dall'arena dopo la sua ultima vittoria.


“Mn.” Ling Yun annuì lentamente.


“Tuttavia ha anche avuto molta fortuna. In fin dei conti, nel secondo gruppo non c'era nessun membro di Sect particolarmente forti; soprattutto, non c'era nessuno dei Quattro Sect Maggiori. Altrimenti, per lui sarebbe stato praticamente impossibile vincere tutti e quindici gli incontri. Ma eccetto questo, è comunque riuscito a arrivare così lontano con una Profound Strength solamente al True Profound Realm... tra non molto i giovani ci supereranno.”


“Padre, se qualcuno riesce a sconfiggere un avversario di livello più alto ci sono solo tre possibili spiegazioni. La prima, è che il suo talento innato nell'uso della Profound Energy sia così grande da permettergli di avere una forza doppia rispetto a quella che dovrebbe avere. La seconda, è che le sue Abilità e Tecniche Profound siano così forti da schiacciare l'avversario. La terza, è che il suo talento sia incredibile grazie a una caratteristica speciale, come per esempio una forza divina, un corpo temprato, dei sensi molto acuti o tratti simili. Tra coloro che possono battere un nemico più forte, quasi tutti ci riescono grazie alle loro Abilità Profound e Profound Art... Padre, riesci a capire che Profound Art usa Yun Che?” chiese con cautela Ling Yun.


Ling Yuefeng scosse inaspettatamente la testa: “Non riesco a comprendere la sua Profound Art. Che si tratti del suo combattimento da disarmato o il suo uso dello spadone, rilascia una Profound Energy incredibilmente violenta. Sembra Profound Energy pura, senza nessuna Profound Art, ma la sua potenza supera di gran lunga i limiti del True Profound Realm... neanche io avevo mai visto nessuno sconfiggere avversari con un tale divario di Profound Strength. A quanto pare, dopo la fine degli incontri dovrò andare a chiacchierare un po' con lui.”


Ling Yun guardò suo padre, piuttosto sorpreso. Da quando era nato, era la prima volta che lo vedeva così incuriosito da un ragazzo, ma in effetti Yun Che avrebbe stupito chiunque.


Dopo gli incontri a gruppi, gli allievi dei Sect furono posizionati in classifica secondo il numero delle loro vittorie. Tra loro, i primi trentadue avrebbero avuto accesso agli incontri ad eliminazione del giorno successivo. I classificati tra il trentaduesimo e il centesimo e dal centesimo in poi si sarebbero trasferiti in arene secondarie e avrebbero continuato a scontrarsi per decidere le loro posizioni finali.


La fase ad eliminazione diretta era l'ultima parte del Torneo. Tra i millecinquecento partecipanti quelli erano i trentadue più forti! Le persone ai vertici della nuova generazione del Ventoblu Empire! Anche se ci sarebbero stati soltanto trentadue concorrenti, gli incontri a eliminazione sarebbero durati ben cinque giorni, più delle fasi a gruppi. Inoltre gli sfidanti non avrebbero combattuto nelle piccole arene secondarie, ma nella gigantesca Arena Principale.




Il mattino successivo, quando il cielo si stava a malapena schiarendo, l'Arena Principale della Villa della Spada Celestiale era già affollata.


L'ultima parte del Torneo Ventoblu, la Battaglia dei Trentadue, stava finalmente per avere inizio!


Un'enorme Pietra Profound era stata temporaneamente eretta al centro dell'Arena. Sulla sua superficie erano scritti i nomi dei trentadue classificati e il Sect a cui appartenevano. Tra questi c'erano tutti e dodici gli allievi dei Quattro Sect Maggiori, senza eccezioni.


Ma nel torneo accadeva spesso. Sarebbe stato inusuale se anche uno solo di loro non si fosse classificato. La grande differenza di forza tra i Quattro Sect Maggiori e gli altri Sect poteva essere capita chiaramente da questo fatto. Di conseguenza, in molti chiamavano la Battaglia dei Trentadue la “Resa dei Conti tra i Quattro Sect Maggiori”, il che non era affatto esagerato.


“Non avrei mai immaginato neppure nei miei sogni che un giorno il nome della nostra Famiglia Imperiale Ventoblu sarebbe apparso su quella pietra.” mentre fissava la colossale Pietra Profound al centro dell'Arena, sul volto di Qin Wushang si poteva distinguere un profondo rispetto. Era così eccitato da non essere riuscito a chiudere occhio per tutta la notte e si era recato nell'Arena di mattina presto. Non riusciva a trattenere l'euforia.


Ognuno dei nomi sulla Pietra Profound era più mozzafiato del precedente, sia quelli dei partecipanti che quelli dei Sect. Qin Wushang era convinto che quello sarebbe stato il termine del percorso di Yun Che, perché nessuno dei suoi futuri avversari sarebbe stato paragonabile a quelli che aveva affrontato finora. Ma anche se avesse perso al primo round, i suoi risultati avevano già superato di gran luna ogni aspettativa; non c'era nulla che potesse deludere Qin Wushang.


“Concorrenti della Battaglia dei Trentadue, vi prego di entrare nell'arena e prendere parte all'estrazione per decidere l'ordine in cui combatterete!”


C'era un solo giudice per la Battaglia dei Trentadue e quell'anno sarebbe stato Ling Wugou. Dopo il suo grido, i trentadue partecipanti si fecero avanti uno alla volta e presero il loro numero.


“Fratello Minore Yun, che numero ti è... Ah? È davvero... il numero uno!”


Cang Yue prese la placca che Yun Che stava tenendo in mano. Vide con grande sorpresa che su di essa era stato inciso un grande “uno”.


Quindi, quel giorno Yun Che sarebbe stato il primo a combattere!


“Non possiamo farci nulla. Almeno mi risparmierò un'attesa snervante.” disse Yun Che con molta calma.


“Yun Che, è davvero impressionante che tu sia riuscito ad avere accesso alla Battaglia dei Trentadue.” disse Qin Wushang: “Ma ora ognuno dei tuoi avversari sarà straordinario. Specialmente gli allievi dei Quattro Sect Maggiori; non ne hai mai incontrato nessuno prima d'ora e non hai la minima idea di quanto siano spaventosi. Quindi, se oggi capirai di non poter vincere non dovrai vergognarti di arrenderti in anticipo. Hai già dato vita ad un miracolo che ha scioccato tutto il pubblico, quindi non devi per nessun motivo cercare di spingerti troppo oltre. Altrimenti, purtroppo potresti rimanere gravemente ferito a causa di attacchi crudeli da parte dei tuoi sfidanti. È già sufficiente che tu sia arrivato fin qui, quest'anno. Al prossimo Torneo potrai davvero dare il meglio di te.”


Yun Che annuì: “Capo Palazzo Qin, non si preoccupi. Quando potrò, avanzerò, ma se dovrò ritirarmi non sarò così stupido da non farlo.”


“Allora tutto andrà bene.” Qin Wushang annuì sorridendo.


Stringendo la placca con il suo numero e guardando l'enorme Pietra Profound al centro dell'Arena, scrutato da innumerevoli sguardi di persone con intenzioni di vario genere, Yun Che sentì dentro di sé che in realtà che quell'incontro non sarebbe stata la fine del suo percorso, come invece credeva Qin Wushang...


Al contrario, quello era il vero inizio!


Nota dell'Autore: Esatto, il Torneo è appena iniziato. Tutti gli incontri precedenti erano soltanto una for-(dovevo)-ma-(allungare)-lità(il racconto), la vera sfida comincia ora. A proposito, nel mio ultimo libro Pig Feet e Hua Qimeng hanno combattuto per più di dieci capitoli, durante la finale... pensavo che se anche qui ognuno dei combattimenti futuri durerà più di dieci capitoli, Mn... spero che non mi pesterete fino a uccidermi!!


Nota di Alstor: questa nota di Mars Gravity (l'autore di ATG) fa riferimento a un'altra sua opera.







