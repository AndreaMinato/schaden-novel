---
title: Capitolo 2141 - Gelido Vetro
pubDate: 2026-02-16T13:34:51.623Z
tags:
    - atg
---


Capitolo regolare,
-Schadenfreude


Il capo dei sacerdoti alla fine distolse lo sguardo e guardò il Monarca Abissale. Gli chiese tramite una trasmissione del suono: "Monarca, è incolore e impeccabile, pura all'estremo. Può essere solo il Gelido Vetro."


"Tuttavia, il Gelido Vetro è scomparso molto tempo fa. Non potrà mai più riapparire. Potrei sbagliarmi?" Il capo dei sacerdoti stava mettendo in dubbio sé stesso, un uomo la cui conoscenza ed esperienza erano indescrivibili.


Il Monarca Abissale rispose: "Questa donna possiede il Splendido Corpo dei Nove Misteri e il Gelido Cuore di Vetro. I suoi Nove Misteri sono maturati e il suo Gelido Vetro è fiorito. È così che sono nati i suoi Splendidi Mondi Misteriosi e il Gelido Vetro."


Il capo dei sacerdoti rimase in silenzio per molto tempo prima di chiedere: "Ma... come?"


"Non lo so. Non c'è bisogno di saperlo." Le stranezze riguardanti Shenwu Yi erano, per usare un eufemismo, sconvolgenti, eppure la risposta del Monarca Abissale traboccava di un’inspiegabile indifferenza. Tuttavia, il capo dei sacerdoti non chiese oltre.


Una persona senza causa... Il pensiero emerse nella mente del Monarca Abissale prima che lui lo spazzasse via con noncuranza e tornasse all'indifferenza.


Sempre più persone notarono lo strano bagliore attorno a Shenwu Yi. Mentre la luce continuava a rifrangersi, alla fine realizzarono che era una sorta di barriera protettiva. Emetteva una debole traccia di ghiaccio, ma la luce gelida che irradiava era diversa da qualsiasi cosa avessero mai visto. Invece, era trasparente al punto da essere incolore e invisibile.


"Ghiaccio?"


Meng Jianxi sembrava completamente confuso. "Nessuna delle arti misteriose praticate dal Regno Divino della Notte Eterna coltiva il ghiaccio, e... la luce che emana è di varie gradazioni di blu, giusto? Perché questo ghiaccio è completamente trasparente?"


Meng Kongchan non rispose perché non aveva mai visto un’aura gelida simile. Non capiva soprattutto come una barriera così debole fosse riuscita a bloccare il potere della Grande Ira di Dian Jiuzhi.


Yun Che guardò accigliato verso l’alto. Ghiaccio... è il Canone dell'Investitura della Fenice di Ghiaccio che un tempo praticava?


No, è completamente sbagliato. Inoltre, perché è incolore?


Il ghiaccio naturale era incolore, ma era risaputo che quando veniva generato da energia misteriosa era di colore blu.


In quanto maestro assoluto dell’energia misteriosa del ghiaccio nell'universo, Yun Che lo sapeva meglio di chiunque altro. Il colore blu ghiaccio che ogni coltivatore conosceva era l'effetto naturale dell'energia misteriosa. Ecco perché non c'era mai stata alcuna testimonianza di un ghiaccio misterioso incolore.


"Fiamma Pallida... Gelido Vetro..."


All'improvviso, un sussurro risuonò nel mare spirituale di Yun Che.


Yun Che smise di rimuginare e chiese: "Cosa hai detto?"


Li Suo si prese il tempo per riordinare i frammenti di ricordi che erano stati attivati prima di rispondere molto, molto lentamente: "Quando la Dea Ancestrale creò l'universo, lasciò tre Tribolazioni e tre Benedizioni."


"Una delle tre Tribolazioni è il fuoco più feroce, la Fiamma Pallida, e una delle tre Benedizioni è l'acqua più pura, il Gelido Vetro."


Tre Tribolazioni e tre Benedizioni? Yun Che non ne aveva mai sentito parlare, era un concetto che non esisteva più in alcuna testimonianza conosciuta. Questo perché le loro esistenze risalivano a un'epoca in cui la razza divina e quella dei diavoli non erano ancora completamente formate.


"La Fiamma Pallida, il fuoco più feroce dell'universo, poteva bruciare attraverso lo spazio e ustionare il corpo di un dio fino a distruggerlo. Di colore bianco pallido, avrebbe ridotto in cenere chiunque avesse toccato. Ni Xuan alla fine spense questa tribolazione, lasciando un seme dell'origine indistruttibile."


"All'inizio, Ni Xuan cercò di padroneggiarne il potere, ma alla fine fallì. Così, non ebbe altra scelta che suddividerlo in tre frammenti usando il potere più estremo del Dio della Creazione degli Elementi. In seguito donò questi tre frammenti alle tre razze, e sono l’Uccello Vermiglio, la Fenice e il Corvo Dorato."


La rivelazione colpì Yun Che. L’Uccello Vermiglio, la Fenice e il Corvo Dorato. Erano i nomi delle famose tre bestie supreme dell’elemento fuoco dell’Era degli Dei. Non c'era da stupirsi che le tre razze rispettassero così tanto Ni Xuan.


"Durante il bilanciamento karmico all'inizio dell'universo, la Benedizione più pura che si oppone alla Tribolazione più feroce è il Gelido Vetro."


"Il ghiaccio Gelido Vetro è assolutamente pulito, puro, incolore e impeccabile. È il dono della Dea Ancestrale all'universo quando lo creò per la prima volta. Poteva illuminare e purificare tutti gli oggetti sporchi e contaminati nell'universo."


"La sua fonte è l'Aura Divina del Gelido Vetro che vaga per l'universo. Può benedire una neonata con il Gelido Cuore di Vetro. Quando il cuore raggiunge la piena maturità, formerà il Gelido Vetro."


"Una donna del Gelido Vetro può percepire il bene o il male con il cuore e discernere la verità e la falsità con un solo sguardo. Il suo corpo, la sua anima e la sua aura sono tutti impeccabili e puri. Se è vicina alla legge celeste, questa le concederà la sua protezione. Se è vicina all'energia misteriosa, questa non potrà sopportare di farle del male. Se è vicina al peccato, il peccato si sentirà naturalmente colpevole e vergognoso..."


"Tuttavia..."


Il tono di Li Suo cambiò in uno di rammarico. "Questa particolare Benedizione era scomparsa permanentemente prima della Tribolazione più feroce."


"Perché?"


Li Suo spiegò: "Gli dei crearono la vita, riempiendo innumerevoli mondi. Tuttavia, questo diede anche origine a infinita malvagità, avidità, desiderio e massacro. Tutto si trasformò in innumerevoli strati di polvere sporca che avvolsero cielo e terra."


"Le impurità e la polvere che nemmeno la Dea Ancestrale riuscì a prevedere contaminarono l'aura dell'universo strato dopo strato. Col tempo, sempre più Aura Divina del Gelido Vetro fu erosa e distrutta finché ne rimasero solo brandelli. Oggi, può essere trovata solo nelle profondità dell’energia primordiale dove le cose hanno avuto inizio.”


"Ad un certo punto, l'universo non poté tornare com'era prima prima che la contaminazione superò una certa soglia. Sebbene donne con il Gelido Cuore di Vetro apparissero ancora ogni tanto grazie alla benedizione dell'aura divina, non poterono più formare il Gelido Vetro e diventare vere donne del Gelido Vetro.
Crescendo in un universo contaminato, avrebbero perso persino il loro Gelido Cuore di Vetro e sarebbero tornate donne comuni."


Yun Che ascoltò pazientemente e in silenzio la spiegazione di Li Suo fino alla fine. Solo allora chiese: "Quindi... stai dicendo che il ghiaccio incolore che sta usando è il Gelido Vetro?"


Li Suo rispose: "Il suo colore, forma e aura corrispondono... ma c'è una grossa discrepanza."


"E cioè?"


"Il ghiaccio può essere Gelido Vetro, ma la sua aura non appartiene affatto a quella di una donna del Gelido Vetro."


Naturalmente, Yun Che non poté comprendere appieno le sue parole.


Chiese con urgenza: "Lei possiede l'unico e solo Gelido Cuore di Vetro nell’universo, ma non hai detto che il Gelido Vetro non può più riapparire?"


"Inoltre, il mondo di allora non può essere più sporco e contaminato dell'Abisso."


Li Suo rimase in silenzio per un momento. Stava cercando i frammenti di memoria confusi che aveva recentemente risvegliato. Con sorpresa di Yun Che, fu in grado di dargli una risposta abbastanza chiara: "C'è una possibilità."


"Ha su di sé l'aura sacra del Dio Ancestrale... ed è una persona senza causa."


Yun Che: "Cosa intendi per... senza causa?"


Li Suo rispose: "Non è venuta all'esistenza naturalmente. Escludendo i quattro Dei della Creazione e i quattro Imperatori Diabolici, lei è il nono essere vivente ad essere stato creato dalla Dea Ancestrale in persona. Gli Dei della Creazione e gli Imperatori Diabolici furono tutti creati per una ragione e lei non fa eccezione."


"..."


Le corde del cuore di Yun Che tremarono incontrollabilmente per alcuni istanti.


"Il Regno degli Dei e l'Abisso erano due universi isolati. Quando è caduta nell'Abisso, il legame karmico tra voi due è stato completamente reciso. Combinato col fatto che perse i ricordi, la sua esistenza... non ha più una causa."


"Di conseguenza, divenne una pura 'persona senza causa' che non dovrebbe esistere nel concetto o nelle leggi dell'universo."


"Forse questa purezza che trascende persino i concetti e le leggi è il motivo per cui il suo Gelido Cuore di Vetro è stato in grado di fiorire e formare il Gelido Vetro."


Questa era la sua ipotesi. Era anche l'unica possibilità a cui poteva pensare dopo aver esaminato tutto ciò che sapeva in quanto Dea della Creazione.


Risuonarono sussulti di sorpresa e perplessità tra la folla, ma nessuno poteva pronunciare il nome "Gelido Vetro". Era un concetto non esisteva tra i Sei Regni Divini.


Guardando in alto verso la figura nera, simile a una fata, Dian Jiuzhi sentì ancora una volta un inspiegabile senso di vergogna e umiliazione. Le emozioni stavano inondando rapidamente la sua mente come una marea, così non ebbe altra scelta che distogliere lo sguardo, scacciare i pensieri vaganti e richiamare il bagliore argentato che si era appena affievolito.


Questa volta, creò un gigantesco arco d'argento e lo tese. Sembrava una luna piena al massimo della tensione. Quando rilasciò la corda, frecce d'argento riempirono il cielo e avvolsero l'intero campo di battaglia come un fiume sospeso, coprendo ogni centimetro di punto cieco.


Shenwu Yi non si mosse dalla sua posizione. Si limitò a far roteare la Spada Senza Cuore come una nuvola effimera.


Questa volta, tutti videro chiaramente che uno strato di ghiaccio incolore aveva avvolto la sua lama. La sua luce cristallina era pura, fredda e affilata.


Proprio mentre tutti pensavano che Shenwu Yi si sarebbe sottratta con tutta la forza usando i suoi Splendidi Mondi Misteriosi, lei attaccò i dardi argentati che volavano verso di lei.


Ding!! Il cristallo di ghiaccio entrò in contatto con la prima freccia di luce, ma invece di esplodere in modo devastante come la Vena Divina della Grande Ira, tintinnò delicatamente. Quando la luce del ghiaccio scintillò, la freccia estremamente volatile che mirava al suo cuore deviò effettivamente dalla traiettoria e le volò accanto al torso. Solo quando colpì la barriera al bordo del campo di battaglia scatenò la sua luce e il suo potere distruttivi.


A questo punto, Dian Rahu stava strabuzzando gli occhi. Già non badava a nascondere le sue espressioni e ora ogni centimetro del suo viso stava mostrando un totale shock.


Era l’erede del Potere Divino dello Sconfinato più potente e aveva praticato l'Arte della Manifestazione dello Sconfinato per oltre ventimila anni. Tuttavia, non aveva mai visto il suo potere essere così... docile?!


La seconda freccia seguì subito dopo la prima e si scontrò nuovamente con la lama ricoperta di ghiaccio. Come prima, il contatto provocò solo un debole tintinnio e il dardo di luce fu parato.


La terza, la quarta... la decima... la centesima... la millesima freccia arrivarono, e ancora Shenwu Yi le deviò tutte.


Tink tink tink tink tink tink!!!


La sua forma era divina, e la sua danza di spada era splendida. La mescolanza di luci argentate e gelide assomigliava ad una nuvola fantasma che la circondava con naturalezza. Era tale che gli sguardi stupiti della folla divennero gradualmente incantati.


BOOM BOOM BOOM BOOM BOOM!!!


Alla fine, anche l'ultima freccia di luce colpì la barriera e scatenò una devastante esplosione argentata che ustionò il cielo. Illuminò chiaramente i vestiti immacolati di Shenwu Yi e il suo viso senza macchia.


Durante tutto l'attacco, le braccia di Dian Jiuzhi rimasero esattamente dove erano. Non si mosse nemmeno dopo che la luce argentata era completamente svanita.


Lo scontro finora era stato troppo illusorio e assurdo. Era rimasto ripetutamente sconvolto e il suo senso comune era stato ridotto in briciole. A questo punto, il suo shock e la sua confusione non potevano più essere placati dalla mera ragione.


"Che... arte demoniaca... è questa?" Mormorò assorto un Anziano dell'Illimitato.


Era un uomo di potere e influenza inimmaginabili, eppure aveva detto qualcosa di assolutamente ridicolo. Dimostrava quanto fosse sconvolto.


Shenwu Yi non diede a Dian Jiuzhi il tempo di riprendersi. Dopo aver finito di parare l'attacco, disegnò quello che sembrava un sigillo misterioso con la sua spada. Era lungo solo circa un terzo di metro, ma emanava un'aura intimidatoria mentre prendeva rapidamente forma.


"Il Sigillo della Purificazione Divina!" Esclamò Meng Jianxi.


Yun Che conosceva bene il Sigillo della Purificazione Divina. Era l'arte misteriosa più potente e critica del Regno Divino della Notte Eterna. Il coltivatore stato in grado di creare sette grandi sigilli misteriosi in totale man mano che la padroneggiava.
Erano Spezzare l'Illusione, Superare la Sventura, Rimuovere la Polvere, Purificare il Cuore, Calmare l'Anima, Seguire la Luce e infine, il sigillo che solo un Divino Reggente poteva manifestare, il Sigillo Purificatore del Mondo di Shenwu!


"Shenwu Qing non è mai riuscita a coltivare il Sigillo della Purificazione Divina fino alla sua morte e Shenwu Yi lo ha fatto in soli vent'anni? Sss!"


Meng Jianxi sussultò per poi continuare: "Detto questo, non è nulla rispetto allo Splendido Mondo Misterioso e allo strano ghiaccio. Mi chiedo a che livello sia, però?"


"Aspetta un attimo!! Perché il suo Sigillo della Purificazione Divina... è incolore!?"


Il sigillo misterioso che Shenwu Yi stava scolpendo era cremisi all'inizio, ma il colore svanì gradualmente mentre la luce tremolava. Quando il sigillo fu completamente formato, sembrava puro, limpido e perfettamente trasparente.


La Spada Senza Cuore vibrò e il sigillo profondo trasparente discese verso Dian Jiuzhi. La maggior parte delle persone lo riconobbe come il primo sigillo, Spezzare l'Illusione. Tuttavia, era anche enormemente diverso da quello che conoscevano. Questo perché la luce gelida e incolore aveva completamente sovrascritto la potente energia di Shenwu.


Il cristallo misterioso gelido emanava la presenza del sesto livello dell’Estinzione Divina. Normalmente, non rappresentava una minaccia per Dian Jiuzhi. Tuttavia, dopo tutte le "lezioni" che aveva ricevuto, decise di prendere sul serio l'attacco. Divise il suo potere della Grande Ira in due. Dedicò un quinto del suo potere a difendersi e il resto per attaccare.


Nel momento in cui alzò il braccio, la luce argentata si trasformò in un'enorme frusta lunga trecento metri. Nel momento in cui l'avesse fatta scattare, avrebbe scatenato una tempesta titanica che avrebbe inghiottito decine di chilometri in una volta. In altre parole, la tempesta di distruzione avrebbe avvolto l'intero campo di battaglia. Voleva davvero sapere come Shenwu Yi l’avrebbe schivata.


Il sigillo gelido si muoveva molto, molto velocemente. Il campo di forza di Dian Jiuzhi lo rallentò un po', ma non fece altro prima di colpirlo direttamente.


Dian Jiuzhi confidava che le sue difese reggessero mentre si preparava a scatenare il proprio attacco. Tuttavia, la sua energia protettiva appena manifestata si affievolì senza preavviso.


Bang!


Il sigillo gelido esplose e i movimenti di Dian Jiuzhi si irrigidirono. Anche la sua carnagione era cambiata drasticamente.


Sentì un freddo penetrante esplodere attraverso il lato destro del petto prima di invadere il suo corpo. Aveva la sensazione che miliardi di aghi gelidi gli fossero stati conficcati nella carne, nel sangue e nelle vene. Intorpidì all'istante il suo braccio destro e congelò quasi metà della sua energia misteriosa ribollente.


Dian Jiuzhi non fece scattare la lunga frusta che aveva evocato. Invece, guardò lentamente in basso verso il suo petto destro con un'espressione stupita.


La sua energia protettiva scintillava ancora sul suo torso. Non si era affatto sgretolata.


Durante quel breve istante di shock, aria fredda lo colpì dall'alto. Poi, il secondo sigillo, Superare la Sventura, si schiantò sulla sua testa con il doppio di potenza e luce di prima.


"Se è vicina alla legge celeste, questa le concederà la sua protezione. Se è vicina all'energia misteriosa, questa non potrà sopportare di farle del male. Se è vicina al peccato, il peccato si sentirà naturalmente colpevole e vergognoso..."


Le parole di Li Suo riecheggiarono nel mare spirituale di Yun Che. Lo stava osservando proprio in quel momento. Che fosse distruttiva o difensiva, il Gelido Vetro aveva "domato" ogni energia misteriosa.

