---
title: Capitolo 215 – Combattimento contro Xiao Nan
pubDate: 2024-05-31T13:27:25.209Z
tags:
    - atg
---




Dopo che i trentadue concorrenti rimasti in gara ebbero estratto il loro numero, l'ordine in cui si sarebbero svolte le battaglie apparve sulla Pietra Profound.


Non appena lo videro, tutti i presenti cominciarono immediatamente a discutere rumorosamente.


I trentadue partecipanti furono divisi in due gruppi da sedici. A ogni incontro, uno di loro sarebbe stato eliminato. I due vincitori dei rispettivi gironi si sarebbero, infine, affrontati tra loro nella finale per decidere chi sarebbe stato il campione.


Tuttavia, tra i due gruppi c'era un divario di forza fin troppo grande!


Solitamente questa fase del Ranking Tournament diventava una competizione tra i Quattro Sect Maggiori. Era sempre stato così, negli ultimi cento anni, e di sicuro anche quest'anno sarebbe andata così. Per paragonare la forza dei gruppi da sedici bastava contare quanti allievi dei Quattro Sect Maggiori si trovassero in ognuno dei due.


Nel secondo gruppo c'erano sette discepoli dei Sect Maggiori. Uno era il Giovane Maestro della Villa della Spada Celestiale, Ling Yun, che sarebbe sicuramente stato il vincitore. Shui Wushuang, Wu Xuexin e Xia Qingyue di Frozen Cloud Asgard si trovavano in quello stesso girone. Gli altri tre erano Xiao Kuanglei e Xiao Zhen dello Xiao Sect e Fen Jin del Burning Heaven Clan!


Tutti gli allievi di punta dei Quattro Sect Maggiori erano stati assegnati al secondo gruppo!


Per non parlare di Ling Yun, che con la sua Profound Strength al terzo livello dell'Earth Profound Realm poteva permettersi di guardare tutta la folla dall'alto in basso, Shui Wushuang, Wu Xuexin, Xiao Kuanglei e Xiao Zhen erano al nono livello dello Spirit Profound Realm. Tutti loro erano però più deboli di Ling Yun e avrebbero potuto solamente ottenere il secondo posto. Persino la più debole, Xia Qingyue, era comunque all'ottavo livello dello Spirit Profound Realm.


Nel primo gruppo, invece, c'erano solo cinque studenti dei Quattro Sect Maggiori. Ma tutti loro non erano i più forti del loro Sect, erano i secondi o terzi in ordine di Profound Strength. Si trattava di Ling feiyu e Ling Jie della Villa della Spada Celestiale, Xiao Nan dello Xiao Sect, e Fen Juebi e Fen Yuange del Burning Heaven Clan. 


Tra loro, solo Ling Feiyu era al nono livello dello Spirit Profound Realm. Fen Juebi era all'ottavo. Ling Jie era il più giovane e era soltanto al sesto. Anche Xiao Nan e Fen Yuange erano giovani e avevano partecipato solo per accrescere la loro esperienza; rispettivamente, erano al sesto e settimo livello dello Spirit Profound Realm.


La differenza tra i due gruppi era davvero enorme e soverchiante!


“Il divario tra le forze dei due gironi può sul serio essere così grande? È la prima volta che succede una cosa del genere in questa fase del Torneo, giusto?”


“Una differenza così incredibile non si era mai vista prima. Ma tutto si basa sui numeri 'scelti a caso' da ciascuno dei partecipanti. Non possiamo fare nulla anche se la situazione è sfavorevole. Possiamo solo ammettere che chi si è ritrovato nel primo gruppo è stato davvero fortunato. Qualunque allievo dei Quattro Sect Maggiori che si è ritrovato nel secondo avrebbe potuto spazzare via da solo il primo girone.”


“Non importa cosa accadrà, sicuramente vincerà Ling Yun.”


“E' fantastico, nel gruppo del Fratello Minore Yun ci sono pochissimi concorrenti di prima categoria.” disse con gioia Cang Yue, quando vide l'ordine degli incontri.


Anche Qin Wushang sorrise e annuì: “Non pochissimi, non ce n'è praticamente nessuno. Sembra che la Dea Bendata ci protegga già da un po'. Se continueremo ad avere fortuna, Yun Che potrebbe non fermarsi al trentaduesimo posto. Potrebbe persino arrivare tra i primi sedici! Se dovesse succedere davvero, sarebbe un miracolo eccezionale.”


“Il cognato dovrà combattere subito, e il suo primo avversario è... Ahhh, è Xiao Nan dello Xiao Sect! Wahh, lo Xiao Sect... Ugh, comunque è solo al sesto livello dello Spirit Profound Realm. Il cognato ha già battuto molti concorrenti di quel livello. Sicuramente può riuscire a vincere anche questo incontro!” esclamò Xia Yuanba, con grandi aspettative.


“No,” Qin Wushang non era così ottimista: “Anche se il livello della Profound Strength è lo stesso, un allievo dei Quattro Sect Maggiori è molto più forte di quelli degli altri Clan. Anche se è solo al sesto livello dello Spirit Profound Realm, non sarebbe strano se riuscisse a battere qualcuno all'ottavo, ma proveniente da un altro Sect. È per questo che è riuscito a classificarsi tra i migliori trentadue nonostante la sua bassa Profound Strength... Yun Che, non essere avventato. Se dovesse mettersi male, ricordati quello che ti ho detto.”


“Certo.” rispose Yun Che.


Al centro dell'Arena, Ling Wugou si avvicinò alla Pietra Profound su cui era apparso l'ordine dei duelli e annunciò a gran voce: “L'ordine degli incontri tra i trentadue partecipanti è stato deciso, e tra poco inizierà la prima battaglia. I due sfidanti sono Yun Che, della Famiglia Imperiale Ventoblu, e Xiao Nan dello Xiao Sect. Per favore, preparatevi e presentatevi sull'arena entro sessanta secondi!”


Yun Che non esitò un istante. Si alzò in piedi e si diresse subito verso l'Arena. Alle sue spalle risuonarono le grida nervose di Xia Yuanba e Cang Yue, che gli stavano augurando buona fortuna e stavano facendo il tifo per lui... dopotutto, doveva affrontare un allievo di uno dei Quattro Sect Maggiori!


“Nan'er, vai, non dovresti avere difficoltà a batterlo. Tuttavia, è solo un 'non dovresti' e non un 'di sicuro non avrai'. Ricorda quello che dice sempre tuo Nonno, non importa chi sia il tuo avversario, non devi mai sottovalutarlo.” Xiao Wuji ammonì Xiao Nan.


“Sì, Nonno.” guardando Yun Che, che era già sul palco, anche Xiao Nan si alzò, inspirò leggermente e si librò nell'aria, saltando a una distanza di varie decine di metri e atterrando delicatamente nell'Arena, di fronte al suo avversario.


“Il primo rivale di Xiao Nan è davvero quello scherzo della natura che è arrivato fin qui solo grazie alla fortuna. Heh, beato lui. Se dovesse perdere, sarebbe una vergogna per tutta la famiglia.” mormorò sottovoce Xiao Kuanglei.


Sul palco, Xiao Nan aveva già estratto la sua arma. Era una spada di giada che emanava un freddo bagliore. Si chiamava Spada Wind Spirit, ed era un'Arma Earth Profound. Stringendo l'elsa fra le dita, fece un cenno a Yun Che: “Xiao Nan, discepolo dello Xiao Sect, ti prego di guidarmi!”


A causa di Xiao Kuangyun, Yun Che aveva una pessima opinione dello Xiao Sect. Ma Xiao Nan era chiaramente molto diverso. Sembrava determinato e era molto educato. Anche se stava affrontando un avversario “estremamente debole”, lo trattava comunque con cautela e non sembrava prendere il duello alla leggera. Yun Che annuì e fece apparire la sua Spada Colossale del Signore Supremo: “Yun Che, discepolo del Palazzo Profound Ventoblu... ti prego di guidarmi... Anziano Ling, non c'è bisogno di aspettare sessanta secondi, possiamo cominciare subito.”


“Ottimo!” Ling Wugou annuì: “Battaglia dei Trentadue, primo incontro – – combattete!”


Quando Ling Wugou ebbe finito di parlare, nella sala fino a poco prima rumorosa cadde il silenzio e tutti si concentrarono sul duello. Tuttavia, non stavano guardando Xiao Nan, ma, al contrario, Yun Che. La differenza fra le loro Profound Strength era davvero eccezionale, ma nessuno stava deridendo o insultando Yun Che. Nessuno sapeva dire con certezza se davvero avrebbe perso. Ogni volta che avevano puntato contro di lui, Yun Che li aveva fatti imbarazzare così tanto da far diventare rosse le loro orecchie e, infine, li aveva lasciati a bocca aperta.


Ora, erano ancora di più coloro che volevano scoprire se Yun Che, che era riuscito a classificarsi tra i migliori trentadue con una Profound Strength al True Profound Realm, sarebbe riuscito a ottenere un'altra vittoria miracolosa contro l'allievo dello Xiao Sect.


Sperare di assistere a un finale drammatico, per certi aspetti, è parte della natura umana.


Nell'Arena, dopo che Ling Wugou ebbe terminato l'annuncio, dal corpo di Xiao Nan e dalla Spada Wind Spirit venne rilasciata una violenta tempesta di vento. I vortici lo avvolsero e ruotarono intorno a lui. Anche se quel turbine d'aria non era molto forte, era estremamente tagliente. Era come se ci fossero innumerevoli spade che danzavano circondandolo. Persino chi era seduto lontano dal palco poteva avvertire un'indescrivibile e spaventosa energia affilata nel vento.


Nonostante la reazione degli spettatori, Yun Che continuò a fissare imperturbabile Xiao Nan. Non si spostò e non mosse neppure la sua spada, non sembrava avere alcuna intenzione di attaccare per primo.


“Preparati al mio attacco... Extreme Wind Slash!!”


Xiao Nan puntò la sua spada davanti a sé e, istantaneamente, la tempesta che lo circondava formò varie spade, dirigendo verso Yun Che quel vento così tagliente da terrorizzare il pubblico. Ovunque passava, il vento faceva a pezzi la robusta Arena.


La potenza di quella spada fece gridare dalla sorpresa tutti i presenti.


“Uwaahhh.... è davvero, davvero una tecnica spaventosa!” disse sbalordito Xia Yuanba, terrorizzato. Persino qualcuno all'Elementary Profound Realm come lui capiva chiaramente quanto fosse potente quel colpo.


“Uno dei vantaggi dei Quattro Sect Maggiori è che le loro Profound Art e le loro Abilità Profound sono incredibilmente forti! Con un solo fendente, potrebbe sconfiggere qualcuno dello stesso livello ma proveniente da un Sect che non sia tra i Quattro Maggiori!” disse con maestosità Qin Wushang.


“Svelto, schiva!” gridò nervosamente Cang Yue.


La tempesta e le spade di vento attaccarono contemporaneamente Yun Che, che però rimase fermo come se fosse stato paralizzato dalla paura. Solo quando quella tecnica fu così vicina da fargli ondeggiare violentemente la maglietta e i capelli, Yun Che si mosse... un secondo prima, era immobile come una montagna. Un secondo dopo, si era improvvisamente trasformato in un vulcano in eruzione.


Tutte e cinquantaquattro le sue Profound Entrance si aprirono e la sua Profound Energy impazzita esplose in un istante, con un grande boato. La Spada Colossale del Signore Supremo accolse le spade di vento con un fendente. Portando con sé un devastante ondata di forza, si scontrò ferocemente contro le spade di vento.


BANGBANGBANGBANG...


Il tremendo impatto fu così assordante da far desiderare a tutti di non avere l'udito. Quel singolo colpo dello spadone sembrava aver liberato un drago feroce, che con i suoi muscoli estremamente possenti e i suoi artigli affilati stava contrastando le spade di vento. Quando si scontrarono, la tempesta di vento scagliata da Xiao Nan si disperse, strato dopo strato, e alla fine scomparve del tutto... tuttavia, lo slancio dello spadone non si era ancora esaurito, e la sua forza continuò a avanzare creando dei vortici di vento che colpirono Xiao Nan, facendolo quasi cadere all'indietro a causa di quell'attacco travolgente.


Co... COSA!”


Le mani e l'anima di Xiao Nan tremarono all'unisono, e sul suo volto apparve un'espressione stupefatta.


Anche se doveva affrontare Yun Che, non l'aveva sottovalutato. Anche se quella non era la sua mossa più potente, era comunque una delle più forti che conosceva. Quando aveva deciso di usarla, non credeva che Yun Che avrebbe potuto pararla. Pensava che avrebbe potuto schivare disperatamente. Così, aveva tenuto stretta l'elsa della spada e aveva guardato Yun Che negli occhi, pronto a inseguirlo, veloce come un fulmine, non appena avrebbe provato a evitare il colpo. Dopo averlo colto alla sprovvista, l'avrebbe attaccato senza sosta per  guadagnare una posizione di vantaggio e terminare rapidamente l'incontro.


Non avrebbe mai potuto immaginare che Yun Che non avrebbe schivato, e che al contrario avrebbe parato l'attacco... e per di più, aveva completamente neutralizzato la sua tecnica con un solo fendente!


“L'ha davvero... parato!”


“Ma questo Yun Che è davvero soltanto al True Profound Realm? Neppure io avrei potuto parare direttamente quell'Abilità Profound di Xiao Nan!”


Tutto il pubblico stava quasi per svenire dallo shock. Yun Che, ai loro occhi, era un mostro. Volta dopo volta, aveva fatto avverare l'impossibile proprio di fronte a loro. Soprattutto i membri dello Xiao Sect, che conoscevano bene la forza di quell'attacco, erano tutti impalliditi come spettri.


Yun Che fece un passo in avanti, richiamò a sé tutta la sua Profound Strength e fece una spazzata con il suo spadone. Dopo una frazione di secondo, si formò un'altra tempesta in tutta l'Arena. Avvolto dal vento, Xiao Nan non riusciva né a respirare né ad aprire gli occhi. Inizialmente stava per sferrare un fendente verso Yun Che, ma ritrasse subito la spada... perché il suo istinto gli stava dicendo che l'attacco di Yun Che era così forte da poter distruggere le montagne e squarciare la terra. Se l'avesse parato forzatamente, avrebbe potuto rimanere gravemente ferito, o peggio, persino morire.


Prima che potesse pensare a come fosse possibile che qualcuno al True Profound Realm fosse così tremendamente potente, concentrò tutta la sua Profound Strength nei suoi piedi e saltò ad un'altezza di varie decine di metri per evitare la tempesta. Quando si fermò a mezz'aria nel punto più alto del balzo, improvvisamente dei rivoli di Profound Energy simili a ruscelli d'acqua circondarono il suo corpo. Alle sue spalle, apparve la sagoma di una gigantesca e orgogliosa aquila verde, che sembrava dover spiccare il volo.


Xiao Nan volò verso il basso. Mentre scendeva in picchiata, si fuse completamente alla sagoma dietro di lui, sembrava egli stesso un'aquila feroce. Puntò la spada di fronte a sé e, accompagnato da un'aura incredibilmente affilata, scagliò un affondo verso il petto di Yun Che. La sua spada era estremamente tagliente, e l'aria stessa sembrava venir tagliata a pezzi come le onde che si infrangono contro gli scogli.


L'attacco che stava per raggiungerlo dall'alto era terribilmente violento, e sebbene fosse distante alcune decine di metri Yun Che aveva già la sensazione di essere stato pugnalato al petto. Tuttavia, impugnava uno spadone e non avrebbe mai potuto perdere in uno scontro diretto contro una spada leggera. Rimase immobile, e impugnando la Spada Colossale del Signore Supremo con entrambe le mani scagliò un fendente verso l'alto.


La potenza dello spadone poteva spostare i monti e rivoltare gli oceani. Ovunque puntasse lo spadone di Yun Che, delle lievi distorsioni spaziali apparivano nell'aria. Xiao Nan aveva evitato facilmente il primo attacco di Yun Che. Ma stavolta si trovava a mezz'aria, e anche se avesse voluto schivare non avrebbe potuto. Tuttavia, sebbene dovesse affrontare a testa bassa il brutale attacco di Yun Che, Xiao Nan non sembrava affatto nervoso e nei suoi occhi brillò una luce fredda e determinata. 


La sagoma della gigantesca aquila alle sue spalle spalancò improvvisamente le ali e la Spada Wind Spirit emise una luce verde.


RIIIIIP!!


La tempesta creata da Yun Che fu tagliata in due da Xiao Nan e si udì chiaramente il suono della spada che lacerava l'aria. Sembrava che la corrente di vento fosse stata separata di netto come un ruscello che si divide e continua a scorrere in due direzioni diverse. 


La Spada Wind Spirit aveva superato la tempesta di vento e portava con sé un'aura affilata che continuò ad avanzare, perforando la spalla sinistra di Yun Che.


“Ah!!!!” Cang Yue gridò, allarmata, e impallidì all'improvviso.


“Cosa? Cosa... Che razza di Abilità per la Spada è? Ha... ha tagliato la sua Profound Energy!” anche Qin Wushang era impallidito.


“Anche se ci sono stati alcuni imprevisti, è comunque andato tutto secondo i piani. Il vincitore è già deciso.” guardando la spada che aveva colpito Yun Che con un affondo, Xiao Kuangyu rise a bassa voce.





