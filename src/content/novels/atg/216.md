---
title: Capitolo 216 – Vittoria schiacciante
pubDate: 2024-05-31T14:22:06.283Z
tags:
    - atg
---




Ultimo dei capitoli sponsorizzati da Atropal! Grazie ancora!
(Scusate la lentezza nel tradurre, ma ho avuto un po' di influenza) :)
-Alstor


Con un fendente della sua spada, aveva tagliato in due l'onda di energia scagliata da Yun Che. Poi, quando l'aveva colpito alla spalla, le labbra di Xiao Nan si erano incurvate leggermente verso l'alto... la sua Spada Wind Spirit era così affilata da poter trapassare l'acciaio più puro. Era sicuro al diecimila percento che non appena l'avrebbe colpito, la spalla di Yun Che sarebbe stata perforata senza difficoltà.


Aveva percepito che la lama aveva tagliato di netto la forza dell'attacco di Yun Che, che aveva lacerato la sua Profound Energy protettiva e i suoi vestiti e che, infine, si era conficcata nella sua carne. Il suo sorriso si allargò lentamente, ma pochi secondi dopo l'espressione sul suo volto sembrò congelarsi.


Quando la spada lo colpì, dalla spalla sinistra di Yun Che sgorgò un fiotto di sangue. Tuttavia, a lama rimase bloccata e non riuscì a proseguire neppure per mezzo centimetro, come se il sottile muscolo di Yun Che fosse dell'indistruttibile ferro millenario!


Co...Cosa!? Xiao Nan era tremendamente scioccato e non riusciva a credere ai suoi occhi.


A quel punto, Yun Che sferrò il suo violento contrattacco. Fece oscillare lo spadone, e l'aria nei trenta metri circostanti fu gettata nel caos da quella spazzata orizzontale. Il forte vento fece rizzare i capelli a Xiao Nan, che senza nemmeno fermarsi a pensare ritrasse la spada il più velocemente possibile e balzò all'indietro con tutte le sue forze, ritirandosi di circa trenta metri. Poi, respirando affannosamente fissò stupefatto la spalla di Yun Che.


Una piccola macchia di sangue si stava lentamente allargando sui suoi vestiti, ma smise dopo pochi secondi. A giudicare dalla scarsa quantità di sangue, la ferita doveva essere superficiale e sembrava aver già completamente smesso di sanguinare... Le palpebre di Xiao Nan stavano tremando senza sosta. Aveva attaccato con quasi tutte le sue forze, e stava persino usando un'Arma Earth Profound. La Spada Wind Spirit era così tagliente che con un colpo diretto avrebbe perforato anche un masso gigantesco o un blocco d'acciaio come se fossero tofu. Ma non era riuscita a ferire Yun Che in profondità, non aveva neppure raggiunto l'osso... era arrivata soltanto fino al muscolo.


Non soltanto Xiao Nan, ma tutti gli spettatori erano senza parole, compreso Ling Wugou che aveva visto l'accaduto meglio di chiunque altro. L'intero pubblico aveva osservato coi propri occhi il potentissimo attacco di Xiao Nan colpire Yun Che. In quanto alla forza di quel colpo, forse anche chi era al picco dello Spirit Profound Realm non sarebbe riuscito a difendersi completamente neppure usando tutta la sua Profound Energy per proteggersi. Ma Yun Che, che era solamente al True Profound Realm, aveva palesemente ricevuto solo una ferita superficiale.


“Che succede?” chiese Xiao Kuangyun aggrottando la fronte, senza più il sorriso compiaciuto che aveva fino a pochi istanti prima.


“... sicuramente Yun Che indossa qualche genere di armatura! È l'unica spiegazione plausibile!” rispose Xiao Kuanglei.


Naturalmente, Yun Che non aveva nessuna armatura, soltanto i suoi abiti leggeri. Anche se la sua Profound Energy difensiva era solamente al True Profound Realm, il suo corpo era protetto dal Secondo Livello della Grande Via del Budda, e pochi giorni prima aveva addirittura raffinato il Sangue del Dio Drago – – non era il sangue di un normale drago, ma di un vero e proprio Drago Divino! Al momento, Yun Che possedeva parte del potere e della forza fisica del Dio Drago, non meno di quanto li possedesse un drago vero e proprio... poteva forse una Spada Earth Profound impugnata da qualcuno allo Spirit Profound Realm ferire un Vero Drago?


Ovviamente no!


Non importava che Yun Che avesse usato la sua Profound Energy al True Profound Realm per difendersi, anche se non l'avesse fatto e fosse rimasto fermo, senza proteggersi e lasciandosi attaccare, Xiao Nan avrebbe potuto scordarsi di ferirlo con la sua Spada Wind Spirit.


“Quella spada non è affatto male.” Yun Che diede un'occhiata alla sua spalla sinistra, senza scomporsi, e si complimentò sinceramente. Quel colpo gli aveva anche dato un importante avvertimento. Uno dei motivi principali per cui i Quattro Sect Maggiori erano così grandi e forti erano le loro pericolosissime Profound Art. anche se Xiao Nan era il più debole tra i partecipanti dei Quattro Sect Maggiori, Yun Che avrebbe dovuto fare attenzione. Se non fosse stato per le sue straordinarie qualità protettive, avrebbe potuto rimanere gravemente ferito.


Senza dire nient'altro, Yun Che fece un passo in avanti e sferrò un fendente.


Lungo il tragitto del suo spadone, lo spazio si distorse leggermente e la corrente d'aria, come se avesse una forma fisica realmente esistente, si diresse violentemente verso Xiao Nan. Xiao Nan si riprese velocemente dallo shock, fissò le onde di vento che si stavano avvicinando, e scagliò una serie di colpi con la sua Spada Wind Profound creando una grande tempesta di spade d'aria per contrastare la forza dell'attacco di Yun Che... ma gli servirono più di venti fendente per riuscire a disperdere quella corrente di vento, che Yun Che aveva creato con un solo movimento dello spadone. Questo fece sobbalzare ancora una volta il cuore di Xiao Nan.


Nelle due serie di incontri a gruppi, Xiao Nan qualche volta aveva guardato i duelli di Yun Che e aveva provato disprezzo per tutti quei concorrenti che venivano sconfitti senza difficoltà.


Solo ora, dopo averlo affrontato di persona, capiva chiaramente perché li aveva battuti tutti così velocemente... infatti prima non poteva immaginare quanto fosse terrificante la potenza di ognuno dei semplici colpi dello spadone di Yun Che.


Avevano combattuto per pochissimo tempo, ma tutti gli shock che aveva dovuto affrontare stavano già facendo crollare la sua calma e la sua preparazione mentale. Guardò ancora una volta Yun Che e il gigantesco spadone tra le sue mani, e nel suo animo apparve il terrificante pensiero che, forse, “non aveva alcuna possibilità contro di lui”.


“Falco della Tempesta!!”


Xiao Nan inspirò a fondo e la sua Profound Energy cominciò a canalizzarsi nella punta della Spada Wind Spirit; ogni particella di di quell'energia era come un affilato ago d'acciaio in grado di penetrare le ossa di chiunque. Emise un lungo grido e balzò in alto, scagliando un affondo verso la testa di Yun Che. Lui, però, non tentò di schivare né di evitare l'attacco in nessun altro modo, si limitò a colpire direttamente la Spada Wind Spirit con un fendente...


Boom!


La corrente d'aria creata dallo spadone aveva davvero creato il rumore secco di un'esplosione. Anche se Xiao Nan aveva già affrontato la terrificante forza degli attacchi di Yun Che, impallidì comunque dalla paura. Sul suo corpo brillò una luce verde, e ruotando rapidamente su se stesso si spostò e diresse il suo attacco verso le gambe di Yun Che. Tuttavia, come un'ombra priva di forma, lo spadone di Yun Che colpì velocemente verso il basso, costringendo Xiao Nan a ritirarsi il più in fretta possibile, riuscendo a malapena a evitare il pericolo.


Xiao Nan era sicurissimo che se fosse stato colpito da una delle tempeste di vento causate dagli attacchi di Yun Che, come minimo sarebbe stato ferito gravemente.


Dalla terribile forza dei colpi di quello spadone, Xiao Nan poteva solo immaginare quanto fosse pesante. Quando qualcuno usava un'arma così grande, i suoi movimenti avrebbero dovuto essere lenti, avrebbe dovuto consumare moltissime energie e lasciare grandi aperture tra un attacco e l'altro. Quindi, la tattica migliore per affrontarlo sarebbe stata senza dubbio sfruttare la propria velocità per tenerlo occupato e attendere il momento migliore per colpirlo con un attacco letale.


Gli attributi della Profound Energy di Xiao Nan erano il “Vento” e il “Fulmine”, e tra i due si era allenato specialmente in quello del “Vento”. La “Heavenly Eagle Art” era una Profound Art misteriosa, in grado di potenziare notevolmente la velocità dell'utilizzatore. Inizialmente, Xiao Nan aveva usato delle Abilità Profound di movimento per aumentare la propria rapidità, poi aveva intenzione di occuparsi di Yun Che con dei fluidi e veloci colpi di spada. Tuttavia, si era accorto subito che sebbene Yun Che usasse uno spadone, non era minimamente più lento di lui, nonostante la Heavenly Eagle Art... questo era ancora tutto sommato accettabile, ma Yun Che era più veloce di lui persino negli attacchi con lo spadone. Anche se non poteva attaccare molte volte in poco tempo, gli bastava un istante per sferrare un fendente completo, quindi dava l'impressione che la sua arma non avesse alcun peso.


Xiao Nan aveva attacco dozzine di volte, e tutti i suoi colpi erano stati respinti con un solo movimento da Yun Che, come se fosse naturale. I suoi assalti non erano semplicemente inefficaci, ma doveva persino ritirarsi tutte le volte per evitare di rimanere ferito.


“Heavenly Eagle Limitless Strike!”


Xiao Nan saltò a una grande altezza e alle sue spalle apparve la sagoma di un'aquila, poi attaccando a mezz'aria sferrò un affondo al petto di Yun Che... era la stessa tecnica che aveva usato poco prima per disperdere la forza del fendente di Yun Che. Dentro di sé, sapeva bene che prima era riuscito a colpirlo alla spalla solo grazie all'elemento sorpresa, e che stavolta probabilmente non avrebbe ottenuto lo stesso risultato. Tuttavia, più a lungo affrontava Yun Che e più provava un profondo senso di impotenza. Poteva affidarsi solamente a questo attacco.


RIIIP – - – - –


La Spada Wind Spirit lacerò l'aria e lo spazio stesso, creando uno stridio assordante. Quella tecnica poteva persino tagliare in due un'esplosione di Profound Energy. Dato che l'aveva già affrontato poco prima, Yun Che avrebbe dovuto schivare immediatamente quell'attacco e contrattaccare dal lato. Ma continuò a rimanere immobile senza alcuna intenzione di spostarsi. Sollevò violentemente la Spada Colossale del Signore Supremo e disse con indifferenza: “Perché ora non provi a tagliare in due questo!!”


Per quel fendente, Yun Che usò il sessanta percento della sua forza. Se i colpi di prima aveva creato delle tempeste, questo diede vita a un vero e proprio uragano. Xiao Nan, con la sua Profound Energy, era riuscito a lacerare le tempeste. Ma di fronte a questo uragano, se ci avesse provato sarebbe sicuramente stato fatto a pezzi.


La Profound Energy e lo slancio della Spada Wind Spirit svanirono istantaneamente nel nulla, e la lama vibrò fino a emettere un ronzio. Xiao Nan divenne bianco in volto. Era in picchiata, ma all'improvviso fu travolto dal vento, scagliato verso l'alto e fatto roteare su se stesso. Concentrò tutta la sua Profound Energy nel suo corpo, ma nonostante questo non riuscì a proteggersi completamente dalla violenza dell'attacco di Yun Che. Le sue difese di Profound Energy si indebolirono poco alla volta, e alla fine crollarono del tutto. La potenza dell'uragano, che doveva ancora disperdersi del tutto, lo colpì e lo fece tremare da testa a piedi.


Xiao Nan atterrò a circa trenta metri di distanza. Era pallido, e dagli angoli delle sue labbra colava lentamente il sangue che gli riempiva la bocca.


In quel momento, l'intera Arena era avvolta dal silenzio e tutti e sei i membri dello Xiao Sect si alzarono in piedi. I loro volti erano pieni di orrore.


Yun Che non sfruttò l'occasione per attaccare di nuovo, e rimase fermo... solo a quel punto, tutti realizzarono che Yun Che era rimasto immobile per tutto l'incontro, senza spostarsi di un passo!


Xiao Nan aveva un'espressione orribile e ansimava con grande fatica. Yun Che, invece, era calmissimo e il suo sguardo era imperturbabile, non sembrava affatto stanco. Xiao Nan sorrise debolmente e tentò di sollevare una mano, ma alla fine non ci riuscì e la lasciò ricadere a terra...


“Sei molto più forte di quanto immaginassi... ammetto la mia sconfitta.” disse Xiao Nan in tono abbattuto.


“Anche tu sei un po' più forte di quanto mi aspettassi.” Yun Che sorrise leggermente, indicando con gli occhi la ferita sulla sua spalla.


Sentendo le parole di Yun Che, Xiao Nan si sentì stranamente soddisfatto, e dentro di sé sentì alleggerirsi persino la delusione causata da quella tragica sconfitta. Sollevò la testa da terra e guardò Yun Che negli occhi, sorridendo.


“Xiao Nan si è arreso. Vince Yun Che, della Famiglia Imperiale Blue Wind... domani combatterà nei sedicesimi di finale!”


Quando il risultato fu annunciato, il pubblico che fino ad allora era rimasto in silenzio esplose in un boato. Tutti gli occhi erano puntati su Yun Che, che si stava tranquillamente allontanando dall'Arena, e le pupille degli spettatori quasi divennero verticali dall'incredulità... Proprio così! Quella persona, che aveva la Profound Strength più bassa di tutto il Torneo, aveva di nuovo sbalordito tutti sconfiggendo un allievo dello Xiao Sect e classificandosi tra i primi sedici concorrenti!


“Nan, Fratellino, non abbatterti. Se non avesse avuto un'armatura di alto livello, avresti vinto dopo solo due attacchi. Purtroppo io sono nel Secondo Gruppo, altrimenti avrei potuto vendicarti.” Xiao Kuanglei diede una pacca sulla spalla a Xiao Nan, consolandolo.


“No.” Xiao Nan scosse la testa: “Non aveva nessuna armatura. Ha bloccato il mio affondo praticamente solo col suo stesso corpo. La sua carne sembrava fatta d'acciaio!”


“Cosa!?” Xiao Kuanglei aggrottò le sopracciglia. Incrociò lo sguardo di Xiao Kuangyu, e sui loro volti apparvero delle espressioni scioccate.


“Fratello Minore Yun, stai bene? Quella ferita è profonda?” Non appena Yun Che la raggiunse, Cang Yue gli venne incontro e lo accolse con grande ansia e preoccupazione. Teneva tra le mani una grande quantità di medicina e di Pillole Profound Recovery, che aveva preparato in precedenza.


“Sto bene.” Yun Che rise senza agitazione: “E' solo una ferita superficiale, ha già smesso di sanguinare. Non mi serve nessun medicinale, sarà guarita del tutto prima che tramonti il sole.”


Quell'affermazione non era esagerata. Dato che aveva raggiunto il Secondo Livello della Grande Via del Budda, una ferita come quella sarebbe guarita quasi completamente in pochi minuti.


Tuttavia, ovviamente non sarebbe stato così facile tranquillizzare Cang Yue. Alla fine, riuscì comunque a trascinare Yun Che in disparte e ad applicargli con cura alcune sostanze medicinali sulla ferita, per poi fasciarla abbondantemente,


Nell'Arena, il secondo incontro era già cominciato.


I due sfidanti erano Ling Jie, dell'Heavenly Sword Villa, e Mu Xiongyi della Fortezza Heavenly Spear Thunderfire. Il primo era al sesto livello dello Spirit Profound Realm, mentre il secondo era all'ottavo. In quanto a Profound Strength, Mu Xiongyi era il più potente tra tutti i partecipanti che non appartenevano a uno dei Quattro Sect Maggiori!





