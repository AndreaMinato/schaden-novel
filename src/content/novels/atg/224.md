---
title: Capitolo 224 – Xia Qingyue VS Xiao Kuanglei
pubDate: 2024-05-31T22:27:25.210Z
tags:
    - atg
---




Ultimo dei capitoli SPONSORIZZATI da Shadow978, grazie ancora!
-Alstor


“Ad arrendersi non è stato Ling Jie ma Ling Feiyu...” anche Yun Che era incredulo. Negli incontri precedenti, Ling Feiyu aveva dimostrato di avere una forza sorprendente. I partecipanti nel Primo Gruppo erano lontani dal livello di quelli del Secondo Gruppo, e tutti pensavano che Ling Feiyu fosse il più forte di tutto il Primo Gruppo. Che si trattasse dei sedicesimi o degli ottavi di finale, aveva sconfitto il suo avversario con grande facilità, in al massimo cinque mosse. Tutti credevano che sarebbe stato Ling Jie a perdere o ad arrendersi. Nessuno si sarebbe mai aspettato che a ritirarsi sarebbe davvero stato Ling Feiyu!


“Quindi, domani l'avversario del Fratello Minore Yun sarà Ling Jie?” l'accaduto fece sospirare Cang Yue dal sollievo, senza che se ne rendesse conto. Dopotutto, per quanto Ling Jie potesse essere forte, dover affrontare qualcuno al sesto livello dello Spirit Profound Realm sembrava molto meno pericoloso che combattere contro qualcuno al nono.


“Può essere che, siccome Ling Jie è il figlio del Maestro della Villa, Ling Feiyu non ha il coraggio di sconfiggerlo in duello e ha deciso di arrendersi prima dell'incontro?” chiese Xia Yuanba, confuso, grattandosi la testa.


“No! Se la Villa della Spada Celestiale fosse stato un Sect così ipocrita non sarebbe mai riuscita a diventare la potenza numero uno di tutto il Ventoblu Empire.” Yun Che abbassò leggermente le sopracciglia e guardò di nuovo Ling Jie, che stava scendendo dal palco ridendo dalla felicità: “C'è solo una spiegazione, ovvero che Ling Jie sia più forte di Ling Feiyu. Non solo, probabilmente è molto più potente di lui... sembrerebbe che domani dovrò affrontare una dura battaglia.”


Puntò lo sguardo verso i posti a sedere della Villa della Spada Celestiale, accorgendosi che sia Ling Yuefeng che Ling Yun erano tranquilli e dalle loro espressioni sembrava che avessero già previsto quel risultato.


La rapidità e l'esito del secondo incontro erano stati completamente inaspettati. Il terzo duello si svolse poco dopo, i due sfidanti erano Ling Yun della Villa della Spada Celestiale e Shui Wushuang di Frozen Cloud Asgard.


Era un confronto decisivo tra i discepoli di punta di Frozen Cloud Asgard e della Villa della Spada Celestiale. Un incontro del genere in passato si era sempre svolto in finale, ma la suddivisione di quell'anno aveva creato un dislivello nelle Profound Strength medie dei due gruppi, facendolo svolgere durante i quarti di finale.


E questo incontro finì ancora più velocemente del precedente.


“Wushuang, se vuoi puoi arrenderti.” disse improvvisamente Chu Yueli, un attimo prima che Shui Wushuang salisse sul il palco.


Shui Wushuang rimase in silenzio per qualche secondo, ma non la contraddisse. Al contrario, rispose a bassa voce: “D'accordo.”


“Tre anni fa, la tua Sorella Maggiore Mu era molto più forte di quanto tu sia adesso, eppure fu sconfitta senza difficoltà da Ling Yun. Da allora, la Profound Strength di Ling Yun è aumentata a dismisura. Semplicemente, non sei al suo livello. Se ti impegnerai un po', subirai comunque parecchie ferite e perderai prima del suo quinto attacco. Quindi, la decisione migliore è ritirarsi subito.”


Sebbene stesse dicendo a quella che tutti vedevano come la loro “discepola migliore” di abbandonare l'incontro, Chu Yueli aveva parlato con grande calma. I suoi stupendi occhi non contenevano neppure una traccia di rassegnazione o rimpianto. Forse, quella era una faccenda semplice e insignificante.


“Sì, Giovane Maestra, la vostra discepola vi capisce.” Shui Wushuang annuì lentamente, poi tornò al posto.


A quel punto, Ling Wugou annunciò: “Shui Wushuang di Frozen Cloud Asgard si è arrresa, Ling Yun della Villa della Spada Celestiale vince a tavolino e domani parteciperà alle semifinali!”


Anche se l'accaduto fece discutere molto il pubblico, non era stato poi così sorprendente. In fin dei conti, la forza di Ling Yun era davvero fin troppo spaventosa. Anche se Shui Wushuang era attualmente la migliore allieva di Frozen Cloud Asgard, non aveva praticamente nessuna possibilità di vincere quell'incontro. Arrendersi immediatamente era la decisione più saggia. Ma del resto, Frozen Cloud Asgard aveva ancora una partecipante, Xia Qingyue, che aveva la Profound Strength più bassa tra le tre discepole dell'Asgard. Per puro caso, anche lei avrebbe dovuto affrontare il discepolo migliore dello Xiao Sect, la cui Profound Strength superava di molto la sua – – si trattava di Xiao Kuanglei. Se anche lei avesse perso, Frozen Cloud Asgard non avrebbe potuto raggiungere le semifinali e avrebbe potuto al massimo lottare per il quarto posto.


Finora l'unico duello che era stato combattuto ufficialmente era stato quello tra Yun Che e Fen Juebi, eppure erano già stati decisi tre dei quattro classificati per le semifinali del giorno seguente. Erano i due fratelli della Villa della Spada Celestiale, Ling Yun e Ling Jie, e Yun Che della Famiglia Imperiale Ventoblu.


Tutti si aspettavano che due membri della Villa della Spada Celestiale avrebbero raggiunto le semifinali. Ma quel Torneo era estremamente inusuale, perché tra i primi quattro classificati c'era anche Yun Che, un ragazzo che non proveniva da uno dei Quattro Sect Maggiori ma dalla Famiglia Imperiale Ventoblu, che si era posizionata nella sezione centrale o inferiore della classifica. La Famiglia Imperiale Ventoblu non aveva mai guadagnato neppure un briciolo di gloria dal Ranking Tournament, soltanto vergogna, eppure quell'anno si erano affidati a un nessuno, a un semplice diciassettenne, che però aveva continuamente scioccato tutti. Le sue performance straordinarie gli avevano permesso di arrivare tra i primi quattro posti della classifica individuale. Di conseguenza, la Famiglia Imperiale sarebbe stata tra i tre Sect più forti!


A meno che qualcuno fosse cieco, avrebbe visto chiaramente che dopo la vittoria di Yun Che su Fen Juebi, Qin Wushang aveva perso la calma ed aveva riso così tanto da provare dolore al volto. Persino i suoi denti sembravano dover cadere da un momento all'altro.


“Quarto incontro dei quarti di finale – – Xia Qingyue di Frozen Cloud Asgard contro Xiao Kuanglei dello Xiao Sect! Che i due concorrenti raggiungano l'Arena entro trenta secondi. In caso contrario, si riterrà che vogliano arrendersi!”


Dopo il fragoroso urlo di Ling Wugou, le accese discussioni tra gli spettatori si fermarono e l'Arena cadde in silenzio.


Xia Qingyue e Xiao Kuanglei erano gli ultimi partecipanti rispettivamente di Frozen Cloud Asgard e dello Xiao Sect. Se fossero stati sconfitti, non avrebbero più potuto classificarsi tra i primi quattro.


“Anche se Xia Qingyue ha un talento così scioccante da aver raggiunto l'ottavo livello dello Spirit Profound Realm a diciassette anni, e la sua Profound Strength è inferiore di solo un livello a quella di Ling Yun quando aveva la sua età, Frozen Cloud Asgard è pur sempre Frozen Cloud Asgard. Non potranno mai dare vita a un vero e proprio 'Ling Yun'. Quella ragazza è troppo giovane. Non è abbastanza grande e ha troppa poca esperienza. Se la sua Profound Strength è arrivata a un livello così alto in così poco tempo, sicuramente sarà molto instabile. Se non accadrà nulla di assolutamente imprevedibile, vincerai senza fatica. Ma nonostante questo non devi sottovalutarla. In tutti i Tornei del passato, fin troppi dei cosiddetti geni senza pari hanno perso a causa di queste tre parole, 'sottovalutare l'avversario'. Hai capito?” ricordò Xiao Juetian a Xiao Kuanglei.


“Terzo Fratello, buona fortuna. Il Burning Heaven Clan ha già subito una sconfitta terribile. Se vincerai quest'incontro, saremo almeno terzi nella classifica generale. Inoltre, c'è più del novanta percento di possibilità che arriveremo secondi. Questo sarà un risultato storico per il nostro Xiao Sect!” disse con serietà Xiao Kuangyu, dando una pacca sulla spalla a Xiao Kuanglei.


“Non preoccuparti. Vincerò questo duello, non perderei per nulla al mondo! Non dimenticarti che non ho ancora usato la mia Spada Earth Shocking. Se la usassi, figurarsi Xia Qingyue che è solo all'ottavo livello dello Spirit Profound Realm, non potrei perdere neppure contro qualcuno al picco del decimo livello.” disse Xiao Kuanglei, con grande sicurezza.


“Se si tratta di equipaggiamento, non è detto che saremo per forza in vantaggio.” le sopracciglia di Xiao Wuji si abbassarono: “Noi abbiamo la Spada Earth Shocking, ma non dimentichiamoci che Frozen Cloud Asgard possiede il 'Fiocco Ice Phoenix Snowflower'. Shui Wushuang ormai si è arresa, quindi Frozen Cloud Asgard è ancora più motivato di noi a non perdere questo incontro. Stavolta, sicuramente daranno a Xia Qingyue la loro Arma Sky Profound.”


“Hmph. Ti stai preoccupando troppo. Bisogna essere almeno all'Earth Profound Realm per padroneggiare il Fiocco Ice Phoenix Snowflower. Anche se Xia Qingyue lo usasse, potrebbe sfruttare al massimo il trenta percento del suo potere. Del resto, se anche potesse usarlo alla perfezione? Anche Xiao Kuanglei userà un'Arma Sky Profound, e la sua esperienza e Profound Strength sono molto maggiori di quelle di Xia Qingyue. Vuoi forse farmi credere che non sia in grado di batterla?” disse allegramente Xiao Boyun.


Riguardo alla sconfitta di suo nipote Xiao Zhen durante il duello contro Xiao Kuanglei, ovviamente Xiao Boyun era dispiaciuto. Ma quell'incontro riguardava la reputazione e l'onore dell'Intero Xiao Sect. Ovviamente non voleva che Xioa Kuanglei perdesse.


“Nessuno di voi deve preoccuparsi. Se perdessi, non avrei il coraggio di tornare allo Xiao Sect.” Xiao Kuanglei fece un cenno di assenso, poi saltò improvvisamente a più di cento metri di distanza e atterrò delicatamente. Con un secondo balzo altrettanto lungo raggiunse il centro dell'Arena. Prima ancora che toccasse terra, aveva impugnato una spada che mentre veniva sfoderata aveva emesso un suono molto chiaro. Sia l'imponente aura dell'arma che quella del suo utilizzatore erano incredibilmente straordinarie e fecero sobbalzare dall'ammirazione molti spettatori.


“Ho sentito dire che il talento innato di Xiao Kuanglei non è affatto inferiore a quello dei suoi due fratelli maggiori, Xiao Kuangfeng e Xiao Kuangyu. Temo che questo incontro non sarà molto entusiasmante.”


“E quindi, cosa importa se è così talentuoso? Non è nato da una concubina? In futuro potrà al massimo diventare un Anziano.”


“Potrebbe non essere così. Solo il figlio più giovane di Xiao Juetian, Xiao Kuangyun, è nato dalla sua moglie ufficiale, ma tutti sanno che pensa solo alle donne. Ha circa la stessa età di Xiao Kuanglei e ho sentito dire che ha usato moltissime risorse e medicinali per diventare più forte, ma sembrerebbe che non riesca neppure a raggiungere lo Spirit Profound Realm. Se in futuro dovesse diventare il Maestro dello Xiao Sect, credo che lo porterebbe alla distruzione in pochissimo tempo. Lo Xiao Sect non commetterà mai un errore simile. A ereditare la posizione di Maestro sarà sicuramente Xiao Kuangfeng, Xiao Kuangyu oppure Xiao Kuanglei. Temo che quando sarà il momento, ci saranno di nuovo molte rivalità e lotte combattute sia apertamente che nell'ombra. Se le cose dovessero andare male, potremmo anche assistere a dei fratricidi...”


Quando Xiao Kuanglei salì sul palco, il principale argomento di discussione non fu l'incontro in sé ma Xiao Kuaglei stesso. Infatti quasi tutti gli spettatori erano convinti che non sarebbe stato molto interessante.


“Trattieniti il più possibile. Non mostrare troppa della tua forza, così il tuo avversario di domani non manterrà alta la guardia.” Chu Yueli aveva poche parole da dire.


“Sì, Maestra.”


Xia Qingyue rispose con rispetto e si voltò. La sua stupenda figura si mosse con grazia e atterrò con leggerezza di fronte a Xiao Kuanglei. Tra le sue dita apparve silenziosamente una spada di ghiaccio trasparente. Le spade di ghiaccio erano, praticamente, le armi caratteristiche delle allieve di Frozen Cloud Asgard. Come molti altri, Frozen Cloud Asgard aveva scelto la spada come sua arma principale, ma le loro erano fatte di ghiaccio ed emettevano un'aura raggelante. Chu Yuechan ne usava una, e anche Xia Qingyue. Ovviamente, il livello della spada di ghiaccio di Xia Qingyue non era paragonabile a quello dell'arma che Chu Yuechan aveva usato nella sua battaglia all'ultimo sangue contro i due Draghi dei Fiumi nella Terra Desolata.


“Ottimo!” Ling Wugou annuì, poi sollevò la mano destra: “Ultimo incontro delle semifinali, Xia Qingyue di Frozen Cloud Asgard contro Xiao Kuanglei dello Xiao Sect. Che l'incontro abbia inizio!”


“Sono l'umile Xiao Kuanglei, e sono qui per chiedere di vedere coi miei occhi le Frozen Cloud Art della Fata Xia!” Xiao Kuanglei sorrise e puntò la sua spada di fronte a sé. Ruotò rapidamente su se stesso, creando un tornado verde giada. Alle sue spalle c'era l'immagine di un'aquila particolarmente feroce e la sua aura imponente crebbe a dismisura, così tanto da far mancare il respiro per lo stupore.


Frozen Cloud Asgard era formato da donne bellissime. Anche se il volto di Xia Qingyue era coperto da un velo bianco, anche solo vedendo la sua postura, i suoi occhi e le parti esposte della sua pelle bianca si poteva capire che era una ragazza dalla bellezza incredibile, in grado di far cadere in rovina intere città. E di fronte a una donna così stupenda, un uomo più forte della media avrebbe sempre provato a pavoneggiarsi. Se fosse riuscito a fare una buona impressione su di lei o addirittura a guadagnarsi la sua ammirazioni, ovviamente la sua vanità sarebbe stata molto soddisfatta.


I movimenti di Xia Qingyue erano molto più agili dei suoi. Sferrò un affondo diretto e sulla punta della sua spada fiorì un magnifico loto di ghiaccio.


Alstor
Tutturu! Non so se possa servirvi, ma dato che le gerarchie dei Sect non sono mai state spiegate con precisione e i termini possono creare un po' di casino, ho pensato di spiegarli velocemente.
Nei Sect i vari discepoli sono alla base del sistema gerarchico, e spesso vengono chiamati “la nuova generazione” o “la generazione giovane”. Sono i ragazzi, che in futuro formeranno il Sect.
Ci sono poi i membri veri e propri, gli adulti.
Seguono gli Anziani, che gestiscono vari aspetti della vita del Sect e occupano posizioni di grande rilievo. Solitamente, sono comandati dal Grande Anziano, che ha un'autorità maggiore della loro e amministra il Sect.
Il Sect è comandato dal Maestro o Signore (Signora, per Frozen Cloud Asgard) che detiene il potere assoluto nel Sect ed è la vera guida, anche se solitamente ascolta i consigli degli Anziani e del Grande Anziano e interviene solo nelle questioni di vitale importanza.
Infine, nel capitolo scorso abbiamo sentito uno spettatore parlare della Granmaestra di Frozen Cloud Asgard. Per ora non vi dico nulla, ma dalle parole di quella comparsa abbiamo capito che è ancora più vecchia della Signora dell'Asgard, quindi...


P.S. Ricordate sempre che tra tutti, anche tra membri di Sect diversi, vige una gerarchia di anzianità: si deve sempre rispettare chi è più anziano o ha uno status più elevato.







