---
title: Capitolo 225 – Gelido Cuore di Vetro, Splendido Fisico
pubDate: 2024-05-31T23:22:06.317Z
tags:
    - atg
---




Prima ancora che le due spade fossero vicine tra loro, il flusso di vento si era già scontrato con il loto di ghiaccio. Con un “Clang”, il loto di ghiaccio fu sminuzzato in piccoli pezzi dall'aria tagliente. Tuttavia questo non fu sufficiente a farlo sparire e, al contrario, si trasformò in innumerevoli lame di ghiaccio che precipitarono verso Xiao Kuanglei nonostante il tornado. In un istante, la tempesta avvolse i due combattenti, facendo volare i frammenti del loto di ghiaccio, come se fosse una bufera di neve.


Clang clang clang clang...


Nel mezzo degli impatti, si sentì il rumore dei cristalli di ghiaccio che si rompevano e venivano respinti da Xiao Kuanglei. Tuttavia, contenevano un'energia molto più forte e fredda di quanto si aspettasse; dopo averli fatti volare via tutti, aveva entrambe le mani completamente rosse per il freddo, e riuscì a recuperare le energie solo dopo un paio di secondi. Indietreggiò di mezzo passo, e disse sorridendo: “Avevo sentito dire che le Frozen Cloud Art di Frozen Cloud Asgard non hanno pari in tutto il mondo, e come mi aspettavo sono degne della loro reputazione. Da ora in poi farò sul serio. Dovreste fare attenzione, Dea.”


Il consiglio di Xiao Kuanglei era stato una “cortesia”, ma era pregno di arroganza e Xia Qingyue non si degnò di rispondergli. I suoi occhi gelidi e chiari erano tranquilli come un lago senza increspature e belli come la luna splendente. Fecero accelerare senza controllo il battito cardiaco di Xiao Kuanglei dopo due soli sguardi. Improvvisamente, inspirò con forza e richiamò tutta la sua Profound Strength. Il ciclone che lo avvolgeva divenne ancora più veloce, e anche l'immagine del falco alle sue spalle divenne sempre più nitida, e infine sembrò essersi materializzato nella realtà.


“Extreme Wind Sword!”


Gli occhi di Xiao Kuanglei si illuminarono. La tempesta di vento imperversò intorno a lui e corse verso Xia Qingyue. Era davvero veloce come un ciclone; i praticanti del Profound al di sotto dell'Earth Profound Realm riuscirono a vedere solamente una traccia della sua immagine residua scattare in avanti, veloce come un fulmine – – tra i Quattro Sect Maggiori, la velocità dello Xiao Sect non aveva rivali!


“Haha, a quanto pare il mio Terzo Fratello Minore fa sul serio, ha deciso fin da subito di usare la sua velocità massima. Direi che tra non molto questo duello si concluderà.” disse Xiao Kuanglei, con un sorriso compiaciuto.


Anche Xiao Juetian annuì lentamente: “Sembrerebbe che Lei'er non abbia ignorato i nostri consigli. Non sottovaluta l'avversario, e non si sta affatto trattenendo. Ottimo. Dopo che avremo vinto questa battaglia, dovrà affrontare Ling Yun. Siccome è impossibile che riesca a batterlo, in quest'incontro mostreremo a tutti il vero potere dello Xiao Sect!”


“Hmph!” Xiao Zhen, che era seduto accanto a Xiao Boyun, guardò l'Arena con uno sguardo freddo e sbuffò a bassa voce.


Grazie all'incredibile rapidità dei movimenti di Xiao Kuanglei, simile a quella di una raffica di vento, anche la sua spada colpiva con grande agilità. Il tornado avvolgeva la lama della spada, che danzava elegantemente e risplendeva di uno stupendo bagliore, e quattro spade di vento che avrebbero potuto distruggere rocce e montagne si precipitarono contemporaneamente verso Xia Qingyue. 


Clang clang clang clang!


Di fronte a Xia Qingyue sbocciarono quattro loto di ghiaccio, che bloccarono tutte e quattro le spade di vento, andando in frantumi. Xiao Kuanglei in quel momento riuscì anche ad avvicinarsi a Xia Qingyue, e la attaccò senza sosta con una pioggia di fendenti concatenati fra loro. Xia Qingyue si ritirò con passi tranquilli e misurati, e a ogni passo un meraviglioso fiore di loto nasceva dove appoggiava i piedi...


“E' sbalorditivo, questa Xia Qingyue è solo all'ottavo livello dello Spirit Profound Realm, eppure non ha soltanto già raggiunto il quarto livello delle Frozen Cloud Art, Ice Lotus Realm, ma riesce anche a usarlo con così grande facilità. Mu Lingxue, durante l'ultimo Torneo, era al decimo livello dello Spirit Profound Realm ma aveva compreso solo qualche accenno dell'Ice Lotus Realm. A quanto pare, Xia Qingyue è la discepola con la migliore predisposizione da svariate decine di anni, ne sono sicuro.”


“Ma nonostante questo, Xia Qingyue è chiaramente in svantaggio. Finora si è solo difesa e ha schivato senza avere neppure la forza di reagire. Non c'è nulla da fare; il suo svantaggio in termini di età e Profound Strength è evidente.”


Il falco alle spalle di Xiao Kuanglei spalancò le ali, e i suoi attacchi continuarono a colpire uno dopo l'altro. Sferrò un fendente e la sua spada creò tre copie illusorie di se stessa, che si librarono nel cielo; la sua velocità, l'illusione del suo corpo e quelle della spada si sovrapposero, sarebbero stati in grado di confondere chiunque e di impedirgli di seguire i suoi spostamenti con la sola vista. I colpi incrociati delle lame, sommandosi al rumore degli impatti tra raffiche di vento e fiori di loto, crearono una serie di boati che fecero fischiare le orecchie agli spettatori.


L'energia azzurra della spada e i petali polverizzati dei fiori di loto venivano continuamente trascinati dalla tempesta di Profound Strength, che circondava Xia Qingyue e Xiao Kuanglei. In confronto alla velocità sorprendente di Xiao Kuanglei, Xia Qingyue si muoveva con movimenti leggeri come un filo di fumo, sembrando una dea che stava scendendo con eleganza nel mondo dei mortali, eppure la rapidità del suo avversario non sembrava metterla in difficoltà. Ad ogni suo passo, sul pavimento dell'Arena comparivano molte incisioni e buche create dalle spade e dai flussi di Profound Energy.


L'intero pubblico era in silenzio, e si sentivano solo delle continue e assordanti esplosioni. Tutti gli occhi erano puntati sui due ragazzi nell'Arena. All'inizio avevano creduto che l'incontro sarebbe finito in fretta, e che forse non sarebbe neppure stato disputato. Ma i due avversari, tra i quali c'erano tre anni e un livello di Profound Strength di differenza, al momento stavano senza dubbio combattendo una battaglia alla pari.


Lentamente, sui volti dei membri dello Xiao Sect apparvero delle espressioni agitate. Le sopracciglia di Xiao Juetian si stavano abbassando sempre di più, e disse in tono grave: “A quanto pare, abbiamo sottovalutato Xia Qingyue. Potrebbe non essere neppure più debole di Shui Wushuang e Wu Xuexin.”


“Non importa. Sul serio, e se anche riuscisse a mantenere in stallo l'incontro ancora per un po'? Se il Terzo Fratello Minore userà la Spada Earth Shocking, il duello potrà dirsi concluso.” disse Xiao Kuangyu, per nulla preoccupato.


“Usare la Spada Earth Shocking sarebbe assolutamente disonesto e scortese. Per ora sembrano allo stesso livello, ma di questo passo Lei'er passerà in vantaggio. Dopotutto, la Profound Strength di Lei'er non può che essere più ricca e densa di quella di una ragazzina di soli diciassette anni.” sottolineò Xiao Juetian.


“Forza Sorellona, forza!” le mani di Xia Yuanba erano fradice di sudore. I suoi occhi erano spalancati, e urlava senza sosta. Non riusciva a capire chiaramente cosa stesse succedendo sull'Arena e poteva affermare con certezza solo che sua sorella fosse continuamente sulla difensiva. Nel suo cuore, stava diventando sempre più agitato.


“Non preoccuparti, la tua Sorellona non perderà così facilmente.” Yun Che lo confortò distrattamente.


“Non perderà così facilmente?” Yun Che sentì nella sua mente la voce scocciata di Jasmine: “Quella donna non potrebbe perdere neppure se lo volesse. Se usasse tutte le sue forze, il suo avversario non resisterebbe per neppure cinque attacchi. È lei che sta creando ad arte questo stallo, solo per nascondere le sue reale capacità.”


“Oh?” il cuore di Yun Che sobbalzò dalla sorpresa: “Non resisterebbe per neppure cinque attacchi? Ma è impossibile, no?”


“Hmph! Metà del motivo per cui riesci a battere nemici con una Profound Strength maggiore della tua di un intero Realm sono il tuo talento e le tue capacità di comprensione, mentre l'altra metà sono le tue vene, sangue e Profound Art di origine divina. Ma in quanto a talento, abilità comprensive e costituzione, finalmente ho trovato qualcuno che ti sorpassa di gran lunga, ed è quella donna. Non possiede solo le 'Heavenly God's Spiritual Vein', con tutte e cinquantaquattro le Profound Entrance aperte, ma anche il 'Gelido Cuore di Vetro', che è almeno diecimila volte più raro delle Heavenly God's Spiritual Veins. La sua costituzione, persino nel Regno degli D... nel luogo in cui sono nata, appare solo una persona con lo 'Splendido Fisico dei Nove Profound' ogni diecimila anni... non si può ancora sapere con certezza se dopodomani il tuo avversario sarà Ling Yun oppure no.”


Yun Che: “!!!”


Sia che si considerasse questa vita che la precedente, questa era la prima volta che Yun Che, incredibilmente esperto di medicina e dei vari tipi di corpi, sentiva i due nomi 'Gelido Cuore di Vetro' e 'Splendido Fisico dei Nove Profound', quindi non poteva comprendere il reale significato nascosto da quelle parole. Ma nella voce di Jasmine aveva sentito una chiara punta di incredulità. Qualcosa in grado di scioccare persino Jasmine, come poteva essere ordinario?


E l'ultima frase di Jasmine aveva lasciato Yun Che senza parole. Infatti, le parole di Jasmine lasciavano intendere che... che Xia Qingyue forse era in grado di sconfiggere anche Ling Yun!!


La battaglia nell'Arena era diventata incandescente. Il falco alle spalle di Xiao Kuanglei spalancò di nuovo le ali. Con un lieve sibilo, si era già librato in aria. Come acqua bollente, la tempesta di Profound Energy che lo circondava impazzì violentemente. Cerchi e cerchi di Profound Energy azzurra si ramificarono lentamente verso l'esterno, respingendo forzatamente tutta l'aria. Subito dopo, la spada di Xiao Kuanglei puntò verso il basso con uno scatto, e tutta la sua Profound Energy si concentrò sulla punta dell'arma. Istantaneamente, sulla punta della lama si illuminò un'accecante luce verde, e una sfera di furiose raffiche di vento la avvolse rapidamente, creando dei cicloni dalla velocità spaventosa.


A quel punto, un'aura opprimente avvolse l'intera Arena e il pubblico, gli spettatori più vicini al palco percepirono un peso soffocante semplicemente guardando la punta della spada, avvolta dalla luce verde.


Dopo aver combattuto così a lungo senza ottenere nulla, Xiao Kuanglei finì per perdere la pazienza, ma non estrasse la Spada Earth Shocking. Il motivo era esattamente quello illustrato da Xiao Juetian; non sarebbe solo stato scortese usare la spada più potente dello Xiao Sect contro qualcuno più giovane e dalla Profound Strength inferiore, ma se l'avesse fatto sarebbe anche stato ridicolizzato da tutti gli altri. Decise di usare la sua mossa finale, la più potente.


“Fleeting Strike!!” 


Xiao Kuanglei gridò con ferocia, e si tuffò in picchiata nel mezzo della violenta tempesta. Era interamente come un dio della spada disceso in terra, e la Profound Strength affilata e letale raggiunse Xia Qingyue senza lasciarle via di fuga...


“Oh! Non mi aspettavo che il mio Terzo Fratello Minore fosse davvero in grado di usare così bene il “Fleeting Strike”... deve averne padroneggiato circa il quaranta percento del potenziale?” disse Xiao Kuangyu, sorpreso.


“E' un risultato che ha ottenuto solo molto recentemente. A quanto pare, il duello ormai è concluso.” un sorriso vittorioso era già apparso sul volto di Xiao Juetian.


A causa della Profound Strength estremamente affilata di Xiao Kuanglei, sul palco si formarono ad una velocità impressionante moltissime crepe. Eppure di fronte a quell'attacco così terrificante, Xia Qingyue sembrava incredibilmente calma. Sollevò la sua candida mano, e puntò lentamente la sua spada di ghiaccio verso l'alto. Sulla punta della lama, fiorì silenziosamente un fiore di loto. Ma questo loto di ghiaccio non era come i precedenti, trasparenti come cristalli, ma era del chiaro colore azzurro del cielo.


Boom!!


Il Fleeting Strike di Xiao Kuanglei e il loto di ghiaccio di Xia Qingyue si scontrarono a mezz'aria. Poi, risuonò in tutta l'Arena un fragore assordante. La tempesta di Profound Energy azzurra avvolse completamente l'area circostante, e anche il loto di ghiaccio esplose e si polverizzò, facendo piovere cristalli di ghiaccio che oscurarono il cielo. All'improvviso, i due furono completamente circondanti da Profound Energy azzurra e turchese, rendendo impossibile anche solo intravederli. Si potevano sentire solamente i due flussi di Profound Energy che si scontravano come impazziti, creando violente esplosioni...


Soltanto dopo dieci interi secondi, finalmente la luce azzurra e quella turchese svanirono del tutto. Anche le spade dei due concorrenti si erano scontrate per l'ultima volta, e entrambi indietreggiarono a causa dell'impatto.


Nell'espressione di Xia Qingyue non c'era neppure un minimo cambiamento, e i suoi due affascinanti occhi erano ancora calmi come uno specchio d'acqua. Per non parlare di ferite, non aveva sporcato la sua veste bianca con neppure un granello di polvere. Nemmeno gli spiriti di ghiaccio che fluttuavano intorno a lei erano minimamente fuori posto.


Xiao Kuanglei, di fronte a lei, era nelle stesse identiche condizioni. I suoi capelli sembravano un po' spettinati, ma eccetto questo sul suo corpo non c'erano segni di ferite. Durante quell'intenso scambio di Abilità Profound potentissime, miracolosamente nessuno dei due aveva riportato nessun tipo di danno.


Ma guardando le loro espressioni, si poteva notare che Xiao Kuanglei non era calmo quanto Xia Qingyue. Non si sarebbe mai aspettato un risultato del genere. Aveva usato la sua mossa più letale che aveva appena imparato a eseguire con successo, ma durante lo scontro con il loto tutta la sua Profound Strength e le raffiche di vento erano state bloccate da Xia Qingyue, una dopo l'altra, senza riuscire neppure a torcerle un capello. Questo l'aveva reso segretamente scioccato, e al tempo stesso lo faceva vergognare molto.


Ormai aveva capito che, in quella situazione, per vincere avrebbe dovuto usare la Spada Earth Shocking.


“Come c'era da aspettarsi da una dea di Frozen Clod Asgard, nessuno potrebbe mai sottovalutarti. Quanto avevo la tua età ero ancora lontano dall'essere al tuo livello, dea. Ma devo vincere questo incontro, a qualsiasi costo. Se il mio gesto ti offenderà in qualche modo, dea, mi assicurerò di scusarmi dopo la fine del duello.”


Non appena ebbe finito di parlare, Xiao Kuanglei mise via la sua spada. La sua mano destra sfiorò un anello spaziale, stava per estrarre la Spada Earth Shocking. Ma proprio quando le dita della sua mano destra toccarono la sinistra, all'improvviso l'espressione sul suo volto si congelò e smise immediatamente di muoversi. Dopodiché, cominciò a impallidire sempre di più, a una velocità sorprendente... poi, come se fosse stato una statua di ghiaccio, si irrigidì e cadde a terra con lo sguardo rivolto verso l'alto.


Quando cadde gli occhi di Xia Qingyue rimasero imperturbabili, non era affatto sorpresa.


Fu solo allora che svariate decine di tagli di varia misura si aprirono improvvisamente sul corpo di Xiao Kuanglei, facendo sgorgare senza sosta fiotti di sangue... quelle ferite erano state causate dalla spada di Xia Qingyue, ma grazie all'effetto delle Frozen Cloud Art, che incanalavano l'energia del freddo più glaciale, quei tagli erano stati richiusi da un lieve strato di ghiaccio immediatamente dopo essere stati aperti. Non solo non avevano sanguinato, Xiao Kuanglei non aveva neppure provato dolore. Così, Xiao Kuanglei aveva lottato con tutte le sue forze senza accorgersi delle ferite, e non si era accorto che sebbene fosse avvolto dalla sua Profound Strength azzurra era stato colpito da più di trenta fendenti consecutivi in soli dieci secondi... e se anche una sola di quelle ferite fosse stata inflitta con una minima imprecisione, avrebbe danneggiato le sue vene vitali... quindi, se Xia Qingyue non avesse avuto pietà Xiao Kuanglei sarebbe morto più di trenta volte in meno di dieci secondi.





