---
title: Capitolo 226 – Il cielo ha benedetto Xia Qingyue
pubDate: 2024-06-01T00:22:06.317Z
tags:
    - atg
---




Inizialmente Ling Wugou rimase senza parole. Poi, si avvicinò rapidamente e controllò le ferite di Xiao Kuanglei. Dopo averle esaminate per qualche secondo, emise un sospiro di sollievo. Con un movimento della mano, richiuse perfettamente tutti i tagli sul suo corpo. Poco dopo, dichiarò ufficialmente: “Xiao Kuanglei è temporaneamente immobilizzato, la vincitrice è Xia Qingyue di Frozen Cloud Asgard! Parteciperà alle finali di domani!”


Tutti e sei i membri dello Xiao Sect si erano alzati in piedi già da parecchio. Tutti loro avevano il viso carico d'orrore. Come un'aquila infuriata, Xiao Juetian volò frettolosamente sul palco. Dopo che ebbe ispezionato le ferite di Xiao Kuanglei con un rapido flusso di Profound Energy, l'espressione sul suo volto cambiò di nuovo.


Era stato colpito in più di trenta punti diversi, ma nessuna ferita era molto profonda. Xiao Juetian aveva compreso molto chiaramente come mai poco prima quei trenta tagli si fossero aperti all'improvviso. Una cosa del genere non era affatto inusuale, quando si affrontava qualcuno proveniente da Frozen Cloud Asgard. A scioccare Xiao Juetian, però, era il fatto che a giudicare dal comportamento di Xiao Kuanglei, non sembrava essersi accorto di nulla. Per lui, ad essere ancora più sorprendente di quelle ferite era ciò che nascondevano: un'energia ghiacciata che aveva sigillato la maggior parte dei meridiani di Xiao Kuanglei. Non si poteva neanche dire con certezza quando quella gelida Profound Energy fosse entrata dentro di lui, prima di esplodere improvvisamente. Se Xiao Kuanglei l'avesse individuata, avrebbe potuto contrastarla con la sua e sarebbe stato molto poco probabile che si ritrovasse a sanguinare copiosamente come invece era successo.


Xiao Juetian fissò intensamente Xia Qingyue e le disse a bassa voce: “All'inizio del Torneo credevo che Frozen Cloud Asgard non avrebbe messo in piedi un altro duello così spettacolare. A quanto pare mi sbagliavo. Per essere riuscita a far penetrare dentro di lui così tanta Profound Energy del ghiaccio senza che se ne accorgesse, le tue Frozen Cloud Art devono essere almeno al quinto livello... è un bene che Lei'er non abbia usato la Spada Earth Shocking, o la sua sconfitta sarebbe stata ancora più miserabile!”


La voce di Xiao Juetian era molto bassa, tanto che solo Xia Qingyue riuscì a sentirla. Dopo aver finito di parlare, portò via Xiao Kuanglei, privo di sensi, e lasciò l'Arena.


Quel giorno, nei quarti di finale, si erano susseguiti degli incontri dall'esito imprevedibile. Anche l'ultimo si era concluso diversamente da come tutti si aspettavano.


“...Cosa diavolo è successo? Perché Xiao Kuanglei è caduto a terra così all'improvviso? La Profound Energy di poco fa mi accecava e non sono riuscito a vedere nulla.”


“Probabilmente Xiao Kuanglei è stato colpito dalla mossa più potente di Xia Qingyue. Deve essere stato un attacco troppo violento per lui. Inoltre, le Frozen Cloud Art congelano immediatamente le ferite, quindi probabilmente Xiao Kuanglei non si è accorto di essere in pessime condizioni... dev'essere andata così.”


Il pubblico discuteva animatamente. Riuscivano a spiegarsi come mai le ferite di Xiao Kuanglei si fossero aperte senza preavviso, ma erano stupiti che fosse svenuto istantaneamente. Nei posti a sedere principali, Ling Yuefeng corrugò leggermente le sopracciglia e disse: “Sembrerebbe che quella ragazzina di diciassette anni è molto più straordinaria di quanto appaia. Yun'er, dovresti essere felice che abbia solo diciassette anni. Se avesse avuto la tua stessa età, sarebbe stata un avversario molto forte, in grado di tenerti testa.”


Ling Yun rimase in silenzio.


Alla conclusione dei quarti di finale, sulla Pietra Profound al centro dell'Arena apparvero immediatamente gli incontri delle semifinali.


Incontro numero uno: Yun Che della Famiglia Imperiale Ventoblu – – contro – – Ling Jie della Villa della Spada Celestiale.


Incontro numero due: Ling Yun della Villa della Spada Celestiale – – contro – – Xia Qingyue di Frozen Cloud Asgard.


“Uwaaah! Sia il Cognato che la Sorellona sono davvero arrivati tra i primi quattro! È tro-tr-tr-tro... troppo fantastico!” guardando i nomi sulla Pietra Profound, Xia Yuanba si eccitò al punto da non riuscire a formulare frasi di senso compiuto. Era stato felice di seguire Yun Che alla Villa della Spada Celestiale, solo perché il suo sogno, come quello di molti altri giovani Praticanti del Profound, era assistere al Ranking Tournament; non si sarebbe mai aspettato che suo cognato e sua sorella sarebbero stati due dei concorrenti più forti di quell'anno. Le due persone a cui era più legato erano tra i quattro giovani più forti di tutto il Ventoblu Empire, e questo gli trasmetteva un senso di gioia, orgoglio e gloria così intenso da essere indescrivibile.


“Ah? Cognato, perché hai quella faccia? Non sei contento?” notando che Yun Che non era entusiasmato ma, al contrario, era rimasto in silenzio con un'espressione serissima, Xia Yuanba non poté che chiedergli se qualcosa non andasse. 


Yun Che scosse la testa, e rispose con un leggero sorriso: “Non è nulla, è solo che non mi aspettavo che lei, Xia Qingyue, fosse davvero così forte.”


“Hehe, non me l'aspettavo neanche io.” Xia Yuanba strinse in pugni, e disse con occhi brillanti: “Se mio padre verrà a sapere che la Sorellona è diventata così incredibile, sicuramente sarà felicissimo. E se lo scoprisse anche mia madre...” non appena pronunciò la parola “madre”, Xia Yuanba si interruppe per qualche istante. Non riuscì a impedire che il suo sguardo si intristisse leggermente, e mormorò in un sussurro: “Anche lei di sicuro sarebbe molto fiera di lei.”


Yun Che non si accorse della stranezza nella seconda metà della frase pronunciata da Xia Yuanba. Si rilassò, e chiese mentalmente a Jasmine: “Jasmine, cosa sono di preciso il Gelido Cuore di Vetro e lo Splendido Fisico dei Nove Profound di cui hai parlato poco fa? Come fai a sapere che lei li possiede?”


“... all'inizio non l'avevo notato, ma quando qualche minuto fa ha vinto usando solo il venti percento della sua vera forza non potevo non accorgermene. Tuttavia, in un posto dove tutti sono così deboli nessuno dovrebbe conoscere i concetti di 'Gelido Cuore di Vetro' e di 'Splendido Fisico dei Nove Profound', neppure lei stessa. Al massimo, potrebbe essersi resa conto di essere diversa da tutti gli altri, sotto alcuni aspetti.”


Yun Che: “...”


“Siccome vuoi saperlo, te lo dirò.” la voce di Jasmine era delicata ed eterea, come l'acqua di una sorgente, ma si stava  impegnando di proposito per avere un tono che sembrasse saggio e autorevole: “Il Gelido Cuore di Vetro è un tipo di mente molto particolare. Chi lo possiede ha un'intelligenza estremamente pura e trasparente, quanto il ghiaccio o la neve. Crescendo, otterrà delle abilità di comprensione senza pari e la sua anima diventerà sempre più forte. All'età di Xia Qingyue si manifestano solo le prime caratteristiche, ovvero delle incredibili abilità comprensive e una memoria impeccabile. Lei è in grado di memorizzare tutto ciò che vede, anche con un solo sguardo, e le rimarrà per sempre impresso nella mente fin nel più piccolo dettaglio, non dimenticherà mai nulla in tutta la sua vita. Man mano che i reali poteri del Gelido Cuore di Vetro si manifesteranno, diventerà in grado di percepire il bene e il male e di capire quando qualcuno è in pericolo, potrà trovare facilmente la verità nascosta in vari misteri, e riuscirà persino a leggere nel cuore di tutti gli esseri viventi.”


“Qualcuno che possiede il Gelido Cuore di Vetro di solito diventa un'esistenza trascendente, tra le più sacre e potenti in assoluto; persino i Re Divini e i Monarchi Divini non oserebbero provocarlo per nulla al mondo. Infatti le leggende affermano che chi ha ricevuto il dono del Gelido Cuore di Vetro è benedetto dai Cieli, e che chiunque gli faccia del male dovrà affrontare la loro punizione.” spiegò con calma Jasmine.


Le sopracciglia di Yun Che tremarono a lungo, poi chiese con incertezza: “Um... sei davvero sicura che esiste davvero questa specie di... uh, di benedizione divina dentro di lei?”


“Hmph! Cose come questa superano la tua cognizione, naturalmente non crederesti alle mie parole. Quindi non perderò tempo a risponderti. Comunque, il suo Gelido Cuore di Vetro non potrebbe mai maturare del tutto in un piano d'esistenza come questo. Ma il suo Splendido Fisico dei Nove Profound...” il tono di Jasmine divenne improvvisamente piuttosto strano: “E' meglio che non venga notata da nessuno che conosca questo concetto. Altrimenti, heh... dovrà scordarsi di avere anche un solo giorno di pace per il resto della sua vita.”


“Eh? Come mai?”


“La parola 'Splendido' nel nome 'Splendido Fisico dei Nove Profound' si riferisce a uno 'Splendido Mondo', un 'Mondo Perfetto'. Ovvero, nel suo corpo esiste un 'mondo in miniatura'! Capisci cosa vuol dire? Vuol dire che ha un potere infinito e illimitato! Il potere che non può essere contenuto dal suo corpo viene raccolto in quello 'Splendido Mondo'. In questo modo, non importa che Profound Art coltivi, non ha alcuna restrizione di livello della Profound Strength o di resistenza del suo corpo. Per esempio, le Frozen Cloud Art del suo Sect; Chu Yuechan era a mezzo passo dall'Emperor Profound Realm e al sesto livello delle Frozen Cloud Art, senza poter avanzare ulteriormente. È molto probabile che questo sia dovuto al fatto che il settimo livello delle Frozen Cloud Art richieda di aver raggiunto l'Emperor Profound Realm per essere imparato. Ma per qualcuno con lo Splendido Fisico dei Nove Profound, questa restrizione non esiste e se Xia Qingyue lo desiderasse potrebbe impararlo anche con una Profound Strength ancora all'Elementary Profound Realm! Sommato alle incredibili capacità di comprensione conferite dal Gelido Cuore di Vetro, non mi sorprenderebbe se le sue Frozen Cloud Art fossero a un livello ancora maggiore di quelle di Chu Yuechan.”


Grazie a Jasmine, Yun Che non era entrato in contato solamente con numerose Profound Art inconcepibili, ma aveva anche sentito parlare di molti concetti che gli erano completamente estranei e che sembravano estremamente lontani e astratti. Lo shock che Yun Che provò quel giorno fu il più grande e diretto di tutti... infatti quei concetti andavano contro ogni comune concezione del mondo, eppure si erano concretizzati in quella che, ufficialmente, era sua moglie.


“...Splendido Mondo? Su serio può esserci una cosa del genere nel corpo di un essere umano?” mormorò Yun Che tra sé e sé, con lo sguardo perso nel vuoto. Aveva sentito dire che se qualcuno raggiungeva un livello di Profound Strength incredibilmente alto, avrebbe potuto crearsi un piccolo mondo personale. Ma non aveva mai sentito dire di un mondo all'interno del corpo di qualcuno.


“Se davvero possiede lo Splendido Fisico dei Nove Profound, allora è una sua caratteristica speciale che non ha nulla a che fare con gli altri. Quindi perché hai detto che se qualcuno lo scoprisse lei non potrebbe più avere un solo giorno di pace per il resto della vita?” Yun Che interrogò Jasmine.


“Perché chi possiede lo Splendido Fisico dei Nove Profound è il più straordinario tra tutti gli straordinari incubatori per Profound Strength esistenti. In particolare, per chi le toglierà la verginità; quella persona, durante il rapporto sessuale, creerà dentro il proprio Dantian  un secondo 'Splendido Mondo', che le apparterrà per sempre...”


Nota di Alstor: Secondo la medicina tradizionale cinese, il Dantian è il punto del corpo in cui viene accumulata e conservata l'energia vitale.




La Famiglia Xia, dalla quale discendevano Xia Qingyue e Xia Yuanba, era una famiglia di mercanti da molte generazioni, e loro padre Xia Hongyi era un uomo onesto che riteneva essenziali la lealtà e l'integrità morale. Com'era possibile che avesse dato vita a quei due fratelli... Xia Yuanba possedeva le “Tyrannical Emperor's Divine Vein”, mentre Xia Qingyue gli ancora più misteriosi  “Gelido Cuore di Vetro” e “Splendido Fisico dei Nove Profound” di cui aveva parlato Jasmine...


Se Jasmine non si era sbagliata, allora Xia Hongyi era davvero stato benedetto dai Cieli ogni immaginazione. Secondo Jasmine, le Tyrannical Emperor's Profound Vein, il Gelido Cuore di Vetro e lo Splendido Fisico dei Nove Profound erano estremamente rari.


E la loro madre...


Yun Che non sapeva nulla della madre di Xia Qingyue e Xia Yuanba. Non l'aveva mai incontrata, e sembrava che fosse morta quando loro tre erano ancora molto piccoli.


Yun Che camminava silenziosamente lungo i sentieri della Villa della Spada Celestiale, pensando a tutto questo. La notte stava già scendendo. Non c'erano molte persone fuori dalle loro stanze, e di tanto in tanto incrociava solamente i discepoli di qualche Sect. Tutti loro si fermavano, e lo guardavano da lontano con grande rispetto e ammirazione. Quasi tutti l'avevano deriso crudelmente il primo giorno del Torneo, durante il Test della Profound Strength. Ma ora, lo scrutavano con degli sguardi quasi riverenti... essere tra i primi quattro classificati era un risultato che loro non potevano neanche sognare.


Yun Che raggiunse l'entrata del cortile riservato a Frozen Cloud Asgard. Il cancello era spalancato, ma sembrava che l'interno e l'esterno del cortile fossero due mondi separati. Fuori c'era un vento caldo e delicato, eppure dentro fluttuava un'aura  così fredda da far gelare il sangue, che soffiò contro di lui seguendo i movimenti dell'aria.


Yun Che non superò il cancello. Dopo aver inspirato, disse: “Il discepolo del Palazzo Profound Ventoblu, Yun Che, chiede di poter incontrare la gentile Fata dalla Gelida Bellezza, e spera di poterla ringraziare personalmente per averlo salvato.”





