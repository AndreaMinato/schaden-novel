---
title: Capitolo 227 - Pericolo in Agguato
pubDate: 2024-05-19T19:30:51.864Z
tags:
    - atg
---


Di solito c'erano un bel po' di persone di fronte al patio di Frozen Cloud Asgard. Tutti volevano dare un'occhiata alla bellezza delle fate, ma nessuno aveva osato provare a conversare con loro. Non importava quanta autorità, potere, fama o potenziale avesse un giovane, quando arrivava di fronte ad una discepola di Frozen Cloud Asgard sarebbe diventato timido e pieno di vergogna.

Nessuno osava nemmeno chiedere un incontro con Chu Yuechan.

Alcune particelle di ghiaccio fluttuarono e, molto velocemente, una fata apparve di fronte a Yun Che, era Xia Qingyue. I suoi bellissimi occhi si fermarono sul suo volto e disse: "Signor Yun, se desidera vedere la Maestra dalla Gelida Bellezza è meglio se se ne va. La Maestra ha sempre gradito la pace e la quiete e non è mai stata disposta ad interagire con persone al di fuori di Frozen Cloud Asgard. Credo che la Maestra dalla Gelida Bellezza abbia sentito delle sue intenzioni."

Yun Che la guardò e disse con severità: "Qingyue, mogliettina mia, ti darò due scelte. Chiamami marito o chiamami per nome... Sei mia moglie, dove hai visto delle mogli che chiamano il loro marito 'Signore'?!"

Xia Qingyue non si arrabbiò minimamente e annuì lievemente: "Va bene allora, Qingyue si riferirà a te come Yun Che allora."

L'angolo sinistro delle labbra di Yun Che si contorse per un po'. Sospirò e disse esasperato: "Vorrei proprio che tu fossi come prima. Allora mi trattavi sempre con freddezza quando ti provocavo almeno avresti espresso un po' di rabbia... Ora sei sempre così spenta, come se fossi un'altra persona."

Xia Qingyue disse a bassa voce: "La mia Ice Heart Art permette di essere tranquilli e composti, e rimuove i desideri. Qingyue prenderà come complimenti le parole che hai detto prima."

"Rimuove i desideri... Una persona rimarrebbe ancora umana senza?" Yun Che scosse la testa e cambiò argomento: "Qingyue, mogliettina mia, congratulazioni per essere entrata tra i primi quattro. Dopo questo torneo il tuo nome si diffonderà per tutto il mondo."

"Dovrei dirle io a te queste parole." L'espressione di Xia Qingyue divenne lievemente combattuta. "Non mi aspettavo che avresti raggiunto un livello del genere in soli due anni. Hai dato una bella lezione a quelli che ti hanno ridicolizzato, sottovalutato e anche scacciato dalla tua casa."

"Vorrei vedere la Fata dalla Gelida Bellezza. Qingyue mogliettina mia, per favore aiutami a comunicarle la mia richiesta. Potrebbe volermi vedere." Disse Yun Che.

Xia Qingyue scosse gentilmente la testa: "Impossibile. La Maestra dalla Gelida Bellezza non ti incontrerà. Per favore ritorna nel tuo alloggio, domani il torneo..."

"Qingyue, lascialo entrare nalla mia stanza."

In quel momento una voce indistinta come la nebbia e fredda come il ghiaccio risuonò da chissà dove, per poi essere percepita dai due. Lo sguardo di Xia Qingyue rivelò un profondo stupore e disse immediatamente: "Sì Maestra... Yun Che seguimi."

Il mobilio del patio era uguale a quello di Yun Che e, per pura coincidenza, la posizione della stanza di Chu Yuechan era la stessa di quella di Yun Che. Con Xia Qingyue che lo guidava, il ragazzo raggiunse la porta socchiusa della sua stanza. Dopo una breve esitazione la spinse avanti ed entrò.

Un'atmosfera agghiacciante lo avvolse istantaneamente. Di fronte a Yun Che c'era una bellissima fata. Era davanti alla finestra, bagnata dalla luce della luna. Il suo abito bianco brillava, le luci fluorescenti scintillavano sulla sua pelle nivea del suo collo ed era ancora più incantevole della neve illuminata dalla luna.

All'improvviso Yun Che si sentì come se stesse guardando una divinità discesa nel regno dei mortali dal Palazzo della Luna e non poté non rimanerne incantato. Per un momento si dimenticò delle parole che aveva intenzione di dire. Chu Yuechan non lo guardò e disse con voce fredda: "Sai perché volevo incontrarti?"

"Lo so." Yun Che si riprese e rispose: "Perché volevi vedermi, proprio come quanto volevo rivederti io dopo che ci siamo separati da allora."

"...Assurdità!" Dalla voce di Chu Yuechan trasparì una profonda rabbia. "Il motivo per cui volevo vederti e per dirti questo di persona. Abbiamo pareggiato i conti dal momento in cui ho lasciato la Terra Desolata. Non abbiamo alcun debito tra di noi e non avremo mai più alcuna connessione! Farai meglio a dimenticarti tutto. Dopo oggi saremo dei perfetti estranei!"

Tuttavia queste parole fecero ridere Yun Che: "Se sei davvero determinata a tagliare i ponti, allora perché sei venuta personalmente alla Villa della Spada Celestiale? Prima quando ero nei guai, perché sei stata la prima ad aiutarmi? Questo è qualcosa che la nota Fata dalla Gelida Bellezza non farebbe."

"Il motivo per cui sono venuta qui era per sostituire la Signora di Asgard. Inoltre ti ho salvato perché non potevo sopportare le azioni senza vergogna di Fen Moli. Non aveva niente a che fare con te." Disse freddamente Chu Yuechan.

"Puoi ingannare me, ma come puoi ingannare te stessa?" Sorrise Yun Che. "Se il tuo cuore è davvero così determinato, perché avresti bisogno di spiegarmelo? Chiedilo a te stessa, in questo periodo di tempo non hai pensato a me? Il bisogno di ripensare ai sei mesi che abbiamo trascorso insieme... Il vero motivo per cui sei venuta alla Villa della Spada Celestiale stavolta non era davvero per vedermi? Per quanto riguarda gli altri motivi sono semplici scuse che ti sei inventata..."

Yun Che si avvicinò a Chu Yuechan: "Pensavo che, prima di essere diventato abbastanza forte, non avrei avuto l'occasione di rivederti. Ma sai quanto sono diventato felice quando ho scoperto che sei venuta anche tu qui?
Perché ero assolutamente sicuro che eri venuta qui per me. Perché sapevi che avrei rappresentato la Famiglia Imperiale Ventoblu in questo torneo."

"Chiudi la bocca... Non avvicinarti!" Le parole di Yun Che confusero il cuore di Chu Yuechan e quando vide che si stava avvicinando, comparve una traccia di panico sul volto di questa grande esperta all'Emperor Profound Realm. Quando lei stava per girarsi, Yun Che l'aveva già abbracciata dolcemente da dietro.

La mente di Chu Yuechan si intorpidì per un momento e il suo corpo si irrigidì. La voce di Yun Che risuonò nel suo orecchio: "So che è impossibile per te abbandonare Frozen Cloud Asgard ed è ancora più impossibile che ti accetti. Non ho il diritto di forzarti, ma vorrei che, prima che io ottenga la forza per distruggere tutto ciò che ci ostacola, tu non dimenticassi che non sei solo Chu Yuechan di Frozen Cloud Asgard, sei anche Piccola Fata... Sei la Piccola Fata che appartiene solo a me... Anche se volessi dimenticartene, allora... allora... sei stata la persona che si è presa la mia verginità! Non puoi pensare di non prendertene la responsabilità e dimenticartene dopo aver finito di servirti."

Le azioni di Chu Yuechan onestamente erano state bizzarre. Non avrebbe mai incontrato un discepolo che non apparteneva al suo Sect. Xia Qingyue guardò la luce della candela nella stanza piena di sospetto.

In quel momento la porta si aprì... ad essere esatti fu spalancata di colpo. Il corpo di Yun Che era stato sbalzato via da una pressione fredda. Nonostante fosse riuscito a stento a recuperare l'equilibrio dopo essere atterrato, sembrava piuttosto affaticato e la porta che era stata aperta di colpo si era richiusa con un forte colpo nel momento in cui era atterrato.

"Hai fatto infuriare la Maestra?" Xia Qingyue volse lo guardo verso Yun Che con un'espressione divertita.

"Com'è possibile? Anche se possedessi un coraggio diecimila volte superiore a quello che ho non oserei farla arrabbiare." Disse seriamente Yun Che. "La Fata dalla Gelida Bellezza mi ha semplicemente congedato gentilmente dopo aver accettato i miei ringraziamenti... Sì, è successo questo."

"Allora è così..." Era evidente che Xia Qingyue non aveva creduto alle sue parole. Poi disse gentilmente: "Hai ottenuto il tuo obiettivo. Se non hai nient'altro da fare allora torna al tuo alloggio per favore. Nel Torneo di domani affronterai Ling Jie. La Maestra mi ha detto che, nonostante sia giovane, non sembri minimamente scaltro ed esprima liberamente le sue emozioni, è un genio assoluto con un talento superiore perfino a quello di Ling Yun. Nel duello di domani dovrai stare attento."

"Va bene, ti ringrazio per il tuo consiglio. Invece l'avversario di domani sarà ancora più problematico del mio." Yun Che smise di parlare per un momento e poi aggiunse all'improvviso: "Qingyue, mogliettina mia, hai mai sentito parlare del 'Gelido Cuore di Vetro' e del 'Splendido Fisico dei Nove Profound'?"

"'Gelido Cuore di Vetro', 'Splendido Fisico dei Nove Profound'?" Xia Qingyue si accigliò leggermente e poi scosse la testa: "Qingyue non ne ha mai sentito parlare."

Dalla sua reazione, era evidente che non ne sapesse nulla. Yun Che disse immediatamente: "Oh, fa niente. Allora me ne andrò."

Proprio quando stava per andarsene Yun Che si fermò di nuovo sui suoi passi. Si girò e disse: "Nel duello di domani spero che ne uscirai vittoriosa, se fosse così nell'incontro finale il tuo avversario... sarei io!"

Anche se aveva detto poche parole, erano piene di arroganza e sicurezza, come se ai suoi occhi l'esito del duello con Ling Jie fosse già deciso. Mentre lo guardava andarsene, Xia Qingyue rimase in silenzio e poi mormorò debolmente tra sé e sé: "Nell'arco di circa due anni cos'avrà mai sperimentato..."

Allo stesso tempo, in un altro posto nella Villa della Spada Celestiale.

Ling Kun, in quanto uno dei superiori della Regione Mighty Heavenly Sword, la sua posizione poteva essere considerata medio bassa. Tuttavia nell'Impero Ventoblu la sua forza e la sua reputazione era sufficiente a spaventare e a suscitare venerazione in tutti i grandi Sect. Nessuno di loro avrebbe osato offenderlo o disobbedirgli.

Agli occhi dei Quattro Luoghi Sacri, questi piccoli imperi non erano nient'altro che territori di terza categoria e non si disturberebbero mai ad entrarci.

Il patio che la Villa della Spada Celestiale aveva preparato per Ling Kun era ancora più sontuoso. Solo il numero dei servi che si occupavano di lui era superiore alla decina e, al momento, erano stati tutti mandati via. Nella stanza illuminata da una pallida candela, prese una giada color blu e viola. Era un pezzo unico di giada di trasmissione del suono.

Inserendo la profound energy, la pietra di trasmissione emise un bagliore pallido e la formazione di trasmissione del suono cominciò a roteare velocemente.

"Giovane Maestro, come sta? Si ricorda ancora di questo vecchio inutile?" Disse Ling Kun socchiudendo gli occhi.

"Signor Ling? Ling Kun della Regione Mighty Heavenly Sword? Che occasione rara. Sembra che lei abbia qualcosa di interessante di cui discutere con questo giovane maestro?"

"Esatto." Disse lentamente Ling Kun. "Questo vecchio desidera fare uno scambio con il Giovane Maestro. Credo che le interesserà."

"Oh? Va avanti."

"Ohoh, ho sentito che il Giovane Maestro stava cercando una ragazza che possedeva lo 'Splendido Fisico dei Nove Profound' in questi anni. E questo vecchio ha incontrato una ragazza così misteriosa. Mi chiedo se sia interessato?"

"Cosa?" Il proprietario della voce che inizialmente era calmo divenne frettoloso e poi il suo tono si incupì: "Questo giovane maestro naturalmente non sospetterà dell'attendibilità del Signor Lin. Ma dato che lo 'Splendido Fisico dei Nove Profound' appare una volta ogni diecimila anni, perché il Signor Lin non lo prende per sé o non lo presenta al suo Sacro Maestro della Regione Mighty Heavenly Sword?"

"So qual è il suo posto, non ho abbastanza coraggio per godermi lo 'Splendido Fisico dei Nove Profound'. Se lo offrissi al Sacro Maestro, potrei scambiarlo solo per dei cosiddetti 'meriti', ma se lo offrissi a lei... Eheh, credo che con l'audacia e l'arguzia del Giovane Maestro, questo vecchio riceverà sicuramente ancora più benefici."

"Ahahahah! Il Signor Lin è molto intelligente. Mi piace parlare con le persone intelligenti.
Sembra che abbia fatto una saggia decisione quando le ho lasciato la giada di trasmissione del suono. Qualunque beneficio desideri, per favore si senta libero di dirlo. Se è il vero 'Splendido Fisico dei Nove Profound', non importa quanti desideri abbia, non saranno mai troppi."

"Come pensavo, il Giovane Maestro è onesto." Rise Ling Kun. "Questo vecchio vuole solo una cosa... Millecinquecento grammi di Cristalli Purple Veined Divine."

"...Millecinquecento grammi. È una grande richiesta quella del Signor Ling."

"Ahahahah figuriamoci millecinquecento grammi di Cristalli Purple Veined Divine, per gli altri sarebbe difficile ottenere la stessa quantità di Cristalli Purple Veined Heaven, ma per il Giovane Maestro credo che non sarà molto difficile e paragonati allo Splendido Fisico dei nove Profound non sono niente."

"Va bene! In due anni preparerò personalmente millecinquecento grammi di Cristalli Purple Veined Divine. Spero che quando arriverà il momento il Signor Ling non mi deluderà."

"Giovane Maestro non si preoccupi. A meno che questo vecchio non sia stanco di vivere non oserei mai ingannarla. Allora questo vecchio aspetterà le buone notizie del Giovane Maestro..."

La luce della giada di trasmissione del suono scomparve. Ling Kun sollevò la testa, sorrise e mormorò tra sé e sé: "La caratteristica della profound aura di quella ragazza è la stessa degli antichi testi del Tomo Segreto dello Splendido Fisico dei Nove Profound... Eheh non mi aspettavo che sarebbe nato un corpo divino in questa terra inutile. La fortuna è dalla mia parte!"



