---
title: Capitolo 229 – Combinazione Yuan Yang
pubDate: 2024-06-01T03:22:06.328Z
tags:
    - atg
---


Primo dei tantissimi CAPITOLI SPONSORIZZATI che pubblicheremo nei prossimi giorni! Grazie mille a Riccardo B. e a Gabriele!!
-Alstor, che ora va a mangiare qualcosa anche se è notte fonda perché tradurre mette fame


“RIIIP – – –”


Lo spazio stesso fu lacerato da un rumore terribile e assordante. Una lama di Profound Energy, emessa dalla Spada Celeste Yang di Ling Jie, sfrecciò verso Yun Che, fendendo l'aria e tagliando di netto persino il resistentissimo pavimento dell'Arena. A trecento metri di distanza, gli spettatori si sentirono investire da un'aura travolgente che penetrò nei loro cuori e fece correre dei brividi lungo le loro schiene.


Quando Ling Jie attaccò, usò davvero tutta la sua forza. Dovendo difendersi dalla Profound Energy che si stava dirigendo verso di lui, Yun Che menò un fendente impugnando lo spadone con entrambe le mani. Quando attivò il livello fondamentale del Tomo del Dio della Prigione Sirius, la Profound Energy nel suo corpo aumentò in maniera incredibile. Con un'esplosione grave e fragorosa, la Spadone Colossale del Signore Supremo accolse l'attacco della Spada Celeste Yang.


“Boom!!”


I due terribili attacchi si scontrarono fragorosamente. Una spaventosa tempesta di vento apparve senza alcun preavviso. La barriera che circondava l'Arena cominciò a tremare. Come delle tele di ragno, da sotto i piedi dei due ragazzi si diramarono delle crepe nel pavimento del palco.


La tenue energia arancione della Spada Celeste Yang continuò senza sosta a spezzare e crepare lastre di pietra, e persino l'uragano generato dall'impatto tra i due attacchi stava creando dei tagli nel pavimento. Durante lo scontro tra le due onde d'energia impazzite, gli sguardi di Yun Che e Ling Jie si incrociarono... quello del primo era maestoso e tranquillo, come una montagna, quello del secondo era estremamente affilato, come il filo di una spada.


Quando i loro due attacchi si erano incontrati, entrambi erano rimasti scioccati. Gli spettatori agli angoli dell'Arena erano ancora più indescrivibilmente terrorizzati e stavano spalancando gli occhi uno dopo l'altro.


“È così... così potente! Anche da questa distanza sono riuscito a percepire la straordinaria energia di quella spada!” Esclamò con la voce tremante un ragazzo che si era classificato tra i primi cento.


“Anche io l'ho sentita! Ling Jie è davvero fortissimo. Durante gli incontri precedenti, non ha praticamente mai dato il massimo. No! Non ha neppure mai usato metà della sua forza. Se avesse attacco me con quella mossa, non avrei avuto la minima possibilità di resistere. È... è davvero solo al sesto livello dello Spirit Profound Realm?”


“Come c'era da aspettarsi, quelli della Villa della Spada Celestiale sono tutti dei mostri! Eppure... eppure Yun Che è sul serio riuscito a parare un colpo del genere!!”


Considerando la potenza e l'energia della spada rilasciate da Ling Jie, con tutte le sue forze, e il grado Sky Profound della Spada Celeste Yang, quell'attacco era stato così magnifico da superare tutto ciò che era successo durante i quarti di finale! Non solo i giovani partecipanti, ma anche gli Anziani rimasero profondamente sorpresi nell'assistere a quello spettacolo.


“Non ha semplicemente domato la Spada Celeste Yang, è addirittura a rilasciare circa il sessanta percento del suo potere.” si poteva sentire facilmente che la voce di Xiao Juetian stava tremando: “I risultati che questo ragazzo raggiungerà in futuro, di sicuro supereranno di gran lunga quelli di Ling Yun.”


Xiao Juetian spostò il suo sguardo verso Yun Che. L'attacco di Ling Jie l'aveva stupito, ma Yun Che l'aveva lasciato senza parole: era riuscito a difendersi da quel colpo della Spada Celeste Yang usando solo un'arma Earth Profound.
Non riusciva trovare un termine che potesse descriverlo.


Bang!!


I due flussi di energia esplosero simultaneamente e i due sfidanti furono respinti all'indietro dalla forza dell'onda d'urto. Ling Jie sollevò un piede da terra. Veloce come un fantasma, scattò improvvisamente in avanti e la Spada Celeste Yang che stringeva in mano sparì senza lasciare traccia... sembrava svanita nel nulla.


“Che velocità!” Yun Che era leggermente sorpreso. Sia la rapidità dei colpi di Ling Jie che quella dei suoi movimenti superavano di gran lunga le aspettative di Yun Che, al punto che non riusciva a seguirlo con lo sguardo.


Yun Che non provò a distinguere con precisione le illusioni create dalla spada di Ling Jie. Sferrò un violento fendente con la Spada Colossale del Signore Supremo, creando un'onda di Profound Strength. Dove passava la lama dell'arma, si spezzavano innumerevoli raggi d'energia creati dalla Spada Celeste Yang. Lo spadone si diresse verso Ling Jie, ma riuscì a colpire soltanto una sua immagine residua... contemporaneamente, Yun Che avvertì un brivido ghiacciato risalirgli il collo.


RIIIP!!


L'aura arancione della spada colpì come un fulmine, aprendo nell'aria una cicatrice nera che tagliò in due anche l'immagine residua di Yun Che. Il suo vero corpo riapparve a dieci metri di distanza e contrattaccò.
La tempesta di vento creata dallo spadone e l'energia della spada di Ling Jie si rafforzarono, per poi scontrarsi violentemente.


Scegliere lo spadone come propria arma principale comportava molti svantaggi; i più gravi erano la difficoltà nel padroneggiarlo appieno e il suo peso eccessivo, che rallentava di molto gli attacchi e i movimenti. Tuttavia il Tomo del Dio della Prigione Sirius aveva permesso a Yun Che di acquisire una tecnica quasi perfetta nell'uso di quell'arma.
Persino per avere un controllo impeccabile su Dragon Fault, uno spadone Sky Profound, Yun Che aveva impiegato solamente qualche giorno. In quanto al deficit nella rapidità di movimento, era totalmente compensato dall'imprevedibile Ombra del Dio Stellare.


Il Tomo del Dio della Prigione Sirius e l'Ombra del Dio Stellare bilanciavano alla perfezione i due più grandi difetti dello spadone, rendendolo l'arma più adatta a Yun Che.
In effetti, la gigantesca forza fisica conferita dalla Grande Via del Budda in realtà era solo un fattore secondario... perché a patto di avere una Profound Strength abbastanza alta, chiunque avrebbe potuto impugnare uno spadone, per quanto fosse pesante. Ma la difficoltà nel padroneggiarlo e il rallentamento nei movimenti non erano qualcosa che si potesse ridurre con la sola Profound Strength.


E siccome i due principali difetti erano stati neutralizzati, lo spadone ora era in grado di rilasciare una potenza che nessun'altra arma sarebbe mai stata in grado di raggiungere. Era così forte da poter tremare anche gli dei.


Gli spadoni non avevano una punta affilata, ma grazie agli ampi fendenti e allo spessore della lama, Yun Che a ogni colpo riusciva a spezzare qualche raggio di quella Profound Strength impazzita e luminosa rilasciata dalla Spada Celeste Yang, ed a volte anche una decina. La barriera di Profound Energy che avvolgeva l'Arena tremò violentemente. L'uragano creato dallo spadone formò un gigantesco tornado al centro dell'Arena. I solchi e le crepe sul pavimento crescevano senza sosta. I pezzi di pietra frantumata venivano sollevati in aria dal tornado, che li faceva schizzare in tutte le direzioni come se fossero frecce o proiettili.


Era impossibile dire con certezza quanti fendenti avesse sferrato Yun Che, né quante lame di luce arancione avesse distrutto ma, nonostante la velocità sbalorditiva di Ling Jie, neppure i suoi vestiti erano stati graffiati.


Sembrava che i due fossero in una fase di stallo. Anche se Ling Jie era più sull'offensiva, in realtà dentro di sé si stava agitando. Per lui, Yun Che non attaccava poi così velocemente. Per ogni suo fendente, lui riusciva a sferrarne più o meno dodici. Ma tutti e dodici i suoi attacchi venivano distrutti da quello di Yun Che. Poteva neutralizzare la forza di un suo colpo solo con una dozzina dei suoi... e per farlo doveva prima indietreggiare parecchio. Se non si fosse spostato dalla posizione iniziale prima di ogni contrattacco, non era sicuro di riuscire a bloccare gli attacchi di Yun Che... anche se stava usando la Spada Celeste Yang.


Ogni volta che pensava di aver finalmente trovato un'occasione per attaccare Yun Che, colpiva solamente la sua immagine residua e il suo immediato contrattacco lo faceva sempre sentire in grande pericolo.


Non avrebbe mai avuto il coraggio di attaccarlo direttamente. In caso di uno scontro a distanza ravvicinata, anche se era abbastanza sicuro di riuscire a trapassarlo con un affondo, se fosse stato colpito da uno degli attacchi di Yun Che sarebbe come minimo rimasto mezzo morto.


In passato, ogni volta che Ling Jie era riuscito ad avvicinarsi al suo avversario l'aveva sconfitto con facilità. Ma ora, Yun Che era come un dio dei demoni al quale non poteva avvicinarsi. Gli attacchi di Ling Jie agli occhi di tutti sembravano straordinari e pieni di sicurezza, ma in realtà si sentiva estremamente limitato e si sorprendeva sempre di più a ogni fendente.


Quella sensazione mai provata prima stava mettendo profondamente a disagio Ling Jie. Infatti prima di Yun Che non aveva mai combattuto contro qualcuno che utilizzasse uno spadone.


Clang!


Nel breve istante in cui la Spada Celeste Yang e la Spada Colossale del Signore Supremo si scontrarono, Ling Jie balzò a grande distanza sfruttando lo slancio dello spadone. Quando atterrò, puntò verso l'alto la sua spada e gridò a squarciagola: “Formazione di Spade Heaven's Might – Heavenly Star Frenzy!”


La Spada Celeste Yang volò in aria. Mentre era a mezz'aria, cominciò a splendere ancora più intensamente. Poi, come in un'illusione, la luce che la avvolgeva si disperse rapidamente, sparpagliandosi nel cielo e creando dodici copie identiche di se stessa. Subito dopo, le copie divennero parecchie decine, poi più di cento. Le cento o più Spade Celestiali Yang erano come delle meteore caotiche ed attaccarono Yun Che da ogni direzione e con molte traiettorie diverse. Non erano semplici illusioni; ognuna di esse possedeva un'aura incredibilmente affilata e minacciosa.


Quella tecnica straordinariamente bizzarra fece impallidire di colpo moltissimi dei partecipanti al Torneo. Le sopracciglia di Yun Che si incurvarono leggermente, ma sul suo viso non c'erano segni di paura. Il suo spadone scattò verso l'alto, e la sua Profound Energy esplose verso l'esterno: “Falling Moon Skinking Star!”


Lo spadone nero come la notte disegnò una gigantesca mezzaluna d'oscurità. Come un pozzo senza fondo, avvolse tutto ciò che trovava sul suo percorso.


BANG BANG BANG BANG BANG BANG BANG BANG...


A causa della tremenda tempesta di vento, tutte le copie della Spada Celeste Yang, che emanavano l'energia di un'Arma Sky Profound, si frantumarono una dopo l'altra, come se fossero fatte di vetro. Attaccarono di nuovo, ma furono di nuovo travolte dalla forza dell'uragano e ridotte in polvere. In un solo battito di ciglia, prima ancora che riuscissero a torcergli anche un solo capello, tutte le spade di quella tecnica potentissima e spaventosa erano state distrutte. In meno di due secondi, sparirono completamente e rimase solo la Spada Celeste Yang originale, che fu scagliata via.


“Co... sa!!” le sopracciglia di Ling Yun si abbassarono improvvisamente, e disse con grande sorpresa: “Ha davvero neutralizzato così facilmente la Heavenly Star Frenzy!?”


“Perché quello è uno spadone!”


Ling Kun, che non aveva praticamente mai parlato negli ultimi dieci giorni, gli rispose immediatamente. I suoi occhi di falco fissarono in silenzio Yun Che, e disse con indifferenza: “Ha sfruttato al massimo tutta la potenza dello spadone. In quanto agli svantaggi di quell'arma, è riuscito a ridurli al minimo. La sua maestria nell'uso dello spadone è senza dubbio straordinaria e senza eguali.”


“La Formazione di Spade Heaven's Might è abbastanza forte da poter stravolgere i cieli e tutti la temono. In questo mondo, l'unica cosa in grado di contrastarne così efficacemente il potere è uno spadone!”


Il pubblico era paralizzato dallo stupore, dopo aver visto quella tecnica terrificante... venir distrutta come se niente fosse!?


Nel cielo soprastante l'Arena, Ling Jie era già saltato ad una grande altezza e aveva afferrato la Spada Celeste Yang. A mezz'aria, ruotò su se stesso e la lama dell'arma emise un bagliore. Sembrò che Ling Jie si fosse completamente fuso con quella luce e si precipitò verso Yun Che.


Era la tecnica definitiva negli attacchi improvvisi della Villa della Spada Celestiale – Sword Brilliance of Extreme Lightning!


La Heavenly Star Frenzy di poco prima era stata solo un diversivo. Era questa la vera mossa finale di Ling Jie, per cui stava risparmiando le forze!


L'imprevedibile attacco di Ling Jie fu più rapido della reazione di Yun Che. La luce della spada brillò, la Spada Celeste Yang era già a pochi centimetri da Yun Che, pronta a colpirlo con un affondo e impedendogli di difendersi con lo spadone o di fuggire usando l'Ombra del Dio Stellare.


In una frazione di secondo, Yun Che decise di non proteggersi e di non schivare. Lo spadone tra le sue mani non si ritrasse, come avrebbe dovuto fare, ma al contrario colpì in avanti senza esitazione.


RIIIP!!


Con una debole eco, la Spada Celeste Yang lacerò facilmente la Profound Energy protettiva di Yun Che e lo colpì alla spalla sinistra, facendo sgorgare un fiotto di sangue. La tecnica finale di Ling Jie era andata a segno, quindi avrebbe dovuto esserne felice, eppure sbiancò immediatamente in volto, perché la lama aveva superato la Profound Energy di Yun Che, aveva perforato la sua carne e raggiunto l'osso... ma poi sembrava essersi scontrata con una lastra di ferro e non riuscì ad avanzare di neppure un pollice.


Figurarsi trapassare il corpo di Yun Che... non era riuscito neppure a lasciare una ferita profonda.


Quello non era un attacco che qualsiasi tizio passato di lì per caso avrebbe potuto sferrare. Quella tecnica era stata usata da Ling Jie, che aveva raccolto tutta la sua Profound Energy e che impugnava la Spada Celeste Yang, un'Arma Sky Profound! Avrebbe potuto tagliare come se fossero tofu persino un monolite o un lingotto di metallo!


Lo shock subito da Ling Jie non era una cosa da poco. A quel punto, anche Yun Che sferrò un fendente. Ovunque il suo spadone passava, veniva creata una feroce tempesta di vento. Ling Jie usò tutte le sue forze per parare l'attacco mentre si ritirava, ma nonostante questo, fu comunque travolto dalla potenza dello spadone. La terribile corrente d'aria gli fece mancare il respiro, e i suoi organi interni furono scossi violentemente.


Ling Jie indietreggiò barcollando, dopo essere atterrato, e dovette fare parecchi passi all'indietro prima di riuscire faticosamente a recuperare l'equilibrio. Da un angolo della sua bocca scese lentamente un rivolo di sangue. Ai posti della Villa della Spada Celestiale, Ling Yun corrugò profondamente la fronte. Poi, si alzò improvvisamente e gridò: “Piccolo Jie, prendi questa!!”


Mentre gridava, lanciò una spada sottile e completamente immersa in una luce turchese, soffusa e bizzarra. Come una stella cadente, coprì percorse trecento metri in un lampo. Senza essere neppure ostruita dalla barriera di Profound Energy, raggiunse l'Arena e fu presa al volo da Ling Jie, che sembrava sorpreso.


Quando la spada turchese fu tra le sue dita, le due spade emisero simultaneamente un grido eccitato, come se fossero diventate intelligenti. La luce arancione e quella azzurra brillavano, sommando la propria bellezza e luminosità a quelle dell'altra e divennero sempre più intense. Anche le loro auree crebbero e si estesero, unendosi e mescolandosi.


“Questa è... la Spada Celeste Yuan del Fratellone!” Ling Jie strinse la spada turchese in un pugno e quella arancione nell'altro. Ormai le due spade sembravano aver liberato tutto il loro orgoglio e davano anche la sensazione di essere state legate pagando col sangue.


Impugnando le due armi in entrambe le mani, Ling Jie sollevò lentamente lo sguardo. Nei suoi occhi non c'era neppure una traccia della spensieratezza di un sedicenne. Non c'era neppure un bagliore di agitazione e persino lo sguardo accigliato di prima era sparito.


“Uh?” Yun Che corrugò le sopracciglia e diventò molto cauto. Perché il Ling Jie di fronte a lui era cambiato radicalmente e anche la sua aura si era trasformata all'improvviso. Quel cambiamento non era nato direttamente da lui, ma... dalle due spade nelle sue mani!





