---
title: Capitolo 232 – Congedo del Signore Supremo
pubDate: 2024-05-20T00:30:51.865Z
tags:
    - atg
---


“Spada Assoluta Heaven's Might, Tecnica Finale – Cielo Radioso!!”

Ling Jie gridò con ferocia. La luce turchese e quella arancione esplosero improvvisamente a mezz'aria, creando dei raggi d'energia che ricoprirono il cielo e oscurarono la luce del giorno. Quell'energia era così potente e luminosa da essere ancora più abbagliante del sole. Al centro di quei terrificanti raggi d'energia, le due Spade Sky Profound rilasciarono una quantità illimitata di spirali di Profound Energy, che formarono una gigantesca spada arancione e turchese, lunga quasi trenta metri, che cominciò a precipitare dal cielo.

Bang!!

L'intera barriera di Profound Energy vacillò sotto la pressione di quella spada, maestosa e potente come un'onda anomala. Sulla sua superficie si formarono moltissime crepe, che si diffusero fino in cima all'Arena, delle quali la più lunga avvolgeva l'intero palco. Yun Che rimase fermo al centro dell'Arena, dove il terreno aveva cominciato a inabissarsi.

Quella tecnica così straordinaria spaventò molti ragazzi, al punto che raccolsero la loro Profound Energy per proteggersi. La quantità d'energia emessa dalle spade in quella sola mossa era mostruosa, e la sua potenza doveva essere inimmaginabile. Ma Yun Che rimase immobile, non sembrava voler fuggire o cambiare la sua postura. Anche i suoi occhi erano indifferenti, non c'era traccia né di paura né di incertezza... ovviamente, aveva intenzione di difendersi direttamente da quell'attacco.

Ling Yuefeng si alzò in piedi e fissò Yun Che, mormorando tra sé e sé: “Se riuscirai a parare anche questa mossa, figurarsi Jie'er, anche io ti ammirerò!”

Guardando Yun Che, che non sembrava voler evitare l'attacco, gli occhi di Ling Jie si illuminarono debolmente. Raccolse tutta la sua Profound Strength, tutta l'energia delle sue spade, e persino tutta la sua determinazione, concentrandole in quel singolo attacco. Questo gli permise di creare la Spada Radiant Sky più grande della sua vita... anche se aveva sempre desiderato sconfiggere suo fratello Ling Yun, prima d'ora non si era mai impegnato così tanto.

Se non riesci a pararlo, vinco io! Se ci riesci, avrai il diritto di avere me, Ling Jie, come tuo fratello minore!!

La Spada Radiant Sky precipitò come un meteorite fiammeggiante. A causa dell'enorme pressione, i vestiti e i capelli di Yun Che rimasero incollati al suo corpo, ma lui non si mosse di un millimetro. Anche se i suoi piedi erano sprofondati nel terreno, era come se fosse stato inchiodato al pavimento e non tremò neppure per un istante. La lama spezzata della Spada Colossale del Signore Supremo emanava un'aura tirannica. Quell'aura non fu repressa da quella della Spada Radiant Sky, anzi, continuò a crescere sempre di più.

Quando la Spada Radiant Sky cominciò a muoversi, dopo neanche un secondo il centro dell'Arena sprofondò di almeno un piede. Sul pavimento apparvero innumerevoli nuove crepe. Le gambe di Yun Che si erano completamente conficcate sotto terra, e l'aura tagliente della Spada Radiant Sky aveva ridotto a brandelli  i suoi abiti.

Trenta metri... quindici metri... dieci metri... tre metri... un metro...

“Furia... del Signore Supremo!!!”

Proprio quando la temibile Spada Radiant Sky si trovava a meno di un metro da lui, Yun Che ruppe il suo silenzio, sembrando un drago feroce svegliatosi improvvisamente, e tutta la sua Profound Strength esplose in un solo istante. Al suo grido la lama spezzata della Spada del Signore Supremo, avvolta da un'aura rabbiosa, scattò verso l'alto e accolse senza paura l'attacco di Ling Jie. Il tirannico ululato dello spadone sembrò il ruggito di un diavolo arrogante e malvagio.

A meno di un metro dalla testa di Yun Che, la Spada Colossale del Signore Supremo si scontrò brutalmente con la punta affilata della Spada Radiant Sky.

BOOM!!!!!

Un'esplosione fragorosa risuonò in tutta l'Arena, come se un fulmine si fosse schiantato proprio in quel punto. Il boato echeggiò per tutta la Villa della Spada Celestiale, e fece tremare il cuore di tutti i presenti.

Durante l'esplosione, scoppiarono due energie che sembravano vulcani in eruzione. L'impatto sembrò disperderle, creando una devastante tempesta nell'Arena. Quell'uragano soffiava dal centro del palco verso il pubblico. Una Profound Energy accecante brillava sui corpi di Yun Che e di Ling Jie, completamente avvolti dalla Spada Radiant Sky. Da lontano, sembrava che fosse esplosa una palla di fuoco, e al centro delle fiamme si intravedevano raggi di luce turchese e arancione che volteggiavano come draghi.

L'intera Arena tremò, e le ampie crepe continuarono a diffondersi. La più lunga aveva tagliato a metà l'intero palco.

Eccetto Yun Che, il più vicino alla Spada Radiant Sky era Ling Wugou. Con la sua Profound Strength allo Sky Profound Realm, non avrebbe potuto essere ferito da quell'attacco, ma non era una persona incauta e perciò non perse tempo a rinforzare la barriera. Al contrario, si allontanò gridando a bassa voce e usò la sua Profound Energy per difendersi dall'aura che stava per raggiungerlo. Contemporaneamente, molti discepoli della Villa della Spada Celestiale intervennero in vari punti dell'Arena per contenere la forza dell'attacco e proteggere i ragazzi più deboli di loro.

La potenza della Spada Radiant Sky era molto maggiore di quanto Yun Che si aspettasse. Tuttavia, la forza devastante dell'attacco di Yun Che sorprese Ling Jie. Quando la Spada Radiant Sky si scontrò con la Spada Colossale del Signore Supremo, tagliata in due, si fermò a mezz'aria. I due flussi di energia esplosero, e la Spada Radiant Sky smise di precipitare. Più di dieci secondi dopo, sulla sua punta apparve una piccola crepa che cominciò ben presto a espandersi lungo la lama, fino a raggiungere l'elsa...

BOOOOM!!!!

Ci fu un altro boato, che disperse le nuvole nel cielo. Stavolta, era la Spada Radiant Sky a essere stata spezzata a metà.

Le spade gemelle Yuan Yang avevano distrutto la Spada Colossale del Signore Supremo.

Ma ora, la Spada Colossale del Signore Supremo aveva spezzato ancora più brutalmente la Spada Radiant Sky, creata dalle spade Yuan Yang.

Questa era la rabbia e la vendetta del Signore Supremo. Questi erano l'orgoglio e l'arroganza della sua arma!

La Spada Radiant Sky non si era rotta orizzontalmente, ma verticalmente, dalla punta all'elsa. Anche la sua aura feroce come un tornado era sparita poco dopo la sua distruzione.

Le scosse nell'Arena diminuirono gradualmente, e anche la violenta tempesta di vento smise di ululare. Dopo che le auree splendenti furono svanite, Ling Jie cadde dalla sua posizione. Trascinato dalle correnti d'aria, oscillò per parecchi metri e atterrò debolmente a terra. Non appena i suoi piedi toccarono il pavimento, barcollò vistosamente come se stesse facendo molta fatica a rimanere in piedi. Stringeva ancora le spade Yuan Yang, che però non brillavano più e avevano perso la loro aura maestosa. Tuttavia, Ling Jie era così pallido che sembrava non avere più nemmeno una goccia di sangue in corpo.

La tempesta di sabbia e di Profound Energy che avvolgeva Yun Che fu placata dal vento, e finalmente lui riapparve agli occhi di tutti. Intorno a lui c'era un enorme cratere dal diametro di quasi centocinquanta metri e profondo sei. Si trovava al centro esatto di quel cratere così gigantesco, che però era anche lucido come uno specchio, senza neppure un'irregolarità. Si poteva solo immaginare quanto fossero affilate le loro lame di  Profound Energy per riuscire a creare qualcosa del genere.

Al momento, si poteva affermare che l'Arena fosse in condizioni così terribili da non poter essere riconosciuta. Se qualcuno non l'avesse visto con i propri occhi, non avrebbe mai creduto che a distruggerla erano stati due ragazzi al True Profound Realm e allo Spirit Profound Realm che si erano affrontati in una feroce battaglia.

I capelli di Yun Che erano incredibilmente spettinati. Tutto il suo volto era ricoperto di polvere, e i suoi abiti erano completamente lacerati. In pratica, non erano più vestiti ma solo un ammasso confuso e disordinato di strisce di tessuto. Ma, per fortuna, erano sufficienti a coprire le sue parti più intime, ovviamente a malapena, altrimenti non sarebbe riuscito a mantenere la calma neppure se avesse avuto una straordinaria faccia tosta.

Sulle molte parti scoperte del suo corpo si potevano scorgere numerosissime piccole ferite, ma erano semplicemente dei piccoli tagli che per un praticante del Profound erano innocui. Per non parlare di ferite gravi, non aveva neppure subito delle ferite vere e proprie.

Ling Jie, il più vicino a lui, lo guardò e quando vide le sue condizioni gli occhi quasi gli schizzarono fuori dalle orbite. Poco prima, aveva avvisato Yun Che che se non avesse parato quel colpo avrebbe potuto morire. Tuttavia, era convinto che Yun Che sarebbe riuscito a neutralizzare l'attacco, anche se con enorme fatica. Ma anche se fosse stato in punto di morte, non avrebbe mai potuto immaginare che la sua tecnica definitiva, nella quale aveva riversato tutte le sue forze e la sua Profound Energy... sarebbe riuscita solamente a fare a pezzi i suoi vestiti e fargli solo qualche graffio!

Clang!

Scagliò immediatamente a terra la sua spada, che solitamente trattava come se fosse la sua stessa vita. Si lasciò cadere all'indietro, atterrando sul sedere, e gridò come se fosse impazzito: “Non voglio più combattere... basta, basta, basta! Mi arrendo! Aaaaaaaahh... Io, Ling Jie, non combatterò mai, mai, mai, mai... mai più contro un mostro come te!!”

Dopo aver pronunciato le due parole “mi arrendo”, Ling Jie si sentì momentaneamente rilassato, come se gli avessero tolto un enorme peso dalle spalle. Durante quel duello aveva lottato con tutte le sue forze, eppure aveva perso. Avrebbe dovuto sentirsi molto soddisfatto e gratificato, ma Ling Jie aveva la sensazione che quella battaglia fosse stata semplicemente “insostenibile”.

Non si era mai sentito così sotto pressione in nessuna delle battaglie che aveva combattuto in vita sua. Solitamente, quando duellava contro i suoi Fratelli Maggiori della Villa, anche se il suo avversario era molto più forte, non si lasciava intimidire e combatteva con la stessa ferocia di una giovane tigre. Anche quando rimaneva ferito, non provava paura e non pensava di arrendersi, neppure per un istante. Ma contro Yun Che, si era sentito continuamente nervoso e costretto alla cautela. Contro un nemico armato di spada leggera, se fosse stato colpito gli sarebbe al massimo rimasta qualche cicatrice, a patto che l'attacco non lo ferisse agli organi vitali. Ma contro un spadone, avrebbe potuto venire completamente schiacciato. I suoi attacchi erano agili e imprevedibili, era veloce come il vento e aveva tenuto nascoste le sue tecniche migliori per usarle al momento migliore. Ma di fronte allo spadone di Yun Che tutto questo era praticamente inutile. Non importava quanto fosse veloce, né quanti raggi d'energia creasse, né con quale traiettoria si dirigessero verso Yun Che, a lui bastava semplicemente un attacco del suo spadone. Era sufficiente a respingere tutti i suoi colpi, o costringerlo a doversi ritirare il più lontano possibile.

Durante il loro combattimento, si potrebbe dire che Ling Jie fosse sempre stato in guardia per schivare gli attacchi di Yun Che, indipendentemente da quanto fosse lontano da lui. Era stato fin troppo cauto, la sua mente era stata messa a dura prova per tutto l'incontro, e non aveva avuto il coraggio di distrarsi nemmeno per un istante. Che si trattasse del suo animo o del suo corpo, si era sentito come se avesse un soffocante peso sulle spalle che gli rendeva difficile anche solo respirare.

Quella sensazione, il sentirsi continuamente schiacciati, era stata così insostenibile da avergli fatto desiderare di vomitare sangue.

Con quelle parole, “mi arrendo”, Ling Jie sentì sparire la tensione e, rilassandosi, emise un lungo sospiro di sollievo, poi inspirò a fondo. La sua affermazione di non voler mai più combattere contro Yun Che proveniva dal profondo del suo cuore. Non l'aveva affatto detto impulsivamente.

Molto, molto tempo prima, la Villa della Spada Celestiale insegnava anche l'uso dello spadone. Ma quella tecnica era decaduta molto velocemente. Molti anni prima, l'ultimo Anziano che usava lo spadone decise di mettersi alla prova nella Terra Desolata, ma non tornò mai più. Di conseguenza, nessun altro studiò il combattimento con lo spadone e alla Villa della Spada Celestiale rimasero solamente alcuni spadoni conservati nella Terrazza delle Spade.

Ling Yuefeng una volta aveva detto a Ling Jie che gli spadoni erano adatti solo ai campi di battaglia, e non ai praticanti del Profound. Persino la Mighty Heavenly Sword Region, che vantava il primato assoluto con le spade, non aveva da tempo più nessun membro che usasse uno spadone. Ling Yuefeng gli aveva detto anche che i praticanti del Profound che si allenavano con uno spadone erano dei completi ritardati. Ma ora, dopo aver vissuto sulla propria pelle l'orrore causato da uno spadone, Ling Jie voleva andare da suo padre Ling Yuefeng e urlargli davanti a tutti: “Ma tua sorella!”

------------

Breve riepilogo delle Profound Art di Yun Che:

PROFOUND ART:
Evil God Art (Arti del Dio Malvagio, ricevute da Jasmine)
Grande Via del Budda (Ricevuta da Jasmine)
Ode della Fenice (Incompleta, compresa forzatamente)
Tomo del Dio della Prigione Sirius (Ricevuta da Jasmine)
Frozen Cloud Art (Ricevute da Chu Yuechan)

ABILITA' PROFOUND:
Dio Malvagio:
Primo livello: Evil Soul – Falling Moon Sinking Star
Secondo livello: Burning Heart – Sealing Cloud Locking Sun
Terzo livello: Purgatory – Destroying Sky Decimating Earth

Fenice:
Danza Empirea Ala di Fenice
Loto Demoniaco Inferno Astrale

Spadone:
Furia del Signore Supremo
Fendente del Lupo Celeste
Phoenix Break

Movimento:
Ombra del Dio Stellare



