---
title: Capitolo 233 – L'offerta della Regione Mighty Heavenly Sword
pubDate: 2024-06-01T07:27:25.211Z
tags:
    - atg
---




“Ling Jie della Villa della Spada Celestiale si è arreso. Vince Yun Che della Famiglia Imperiale Ventoblu! Prenderà parte alla Finale di domani!”


Ling Wugou era sbalordito e fissò Ling Jie per almeno tre secondi, prima di annunciare il risultato con un tono molto imbarazzato.


Clapclap... Clapclapclapclap...


Dagli spalti dell'Arena si alzarono degli applausi. All'inizio erano in pochi, poi si diffusero maggiormente... e ancora di più... alla fine, quasi tutti gli spettatori si alzarono in piedi e iniziarono ad applaudire vigorosamente, compresi gli Anziani di alcuni Sect.


Nei tornei spesso il pubblico applaudiva dopo un incontro particolarmente entusiasmante, ma raramente si sentiva un'acclamazione del genere per tutta l'Arena. Del resto, quel duello ne era stato davvero degno.
Numerosi Sect non avevano raggiunto risultati molto soddisfacenti, ma dopo aver assistito a quella battaglia si sentirono fortunati ad aver partecipato. Questo perché avevano potuto vedere con i loro occhi l'eleganza delle Spade Celesti e il valore di uno spadone. Inoltre, avevano appena assistito ad un duello fra due ragazzi che in futuro sarebbero sicuramente stati ai vertici dell'Impero Ventoblu.


Ripensandoci, avevano solo sedici e diciassette anni. Inoltre, le loro Profound Strength erano solo al sesto livello dello Spirit Profound Realm e al decimo del True Profound Realm. Questi pensieri fecero tremare l'intero pubblico.


Dopo che Ling Wugou aveva annunciato il risultato dell'incontro e gli applausi avevano inondato l'Arena, Yun Che rimase impassibile.
Al contrario, guardò in silenzio la Spada Colossale del Signore Supremo, spezzata in due, che stringeva tra le mani. Anche quella metà era ormai piena di crepe. Una lieve brezza soffiò delicatamente, sollevando i capelli di Yun Che e facendo sgretolare quel che restava del suo spadone.


Alcuni frammenti dell'arma caddero dalla lama e atterrarono accanto ai piedi di Yun Che. Alla fine, gli rimase in mano solamente l'elsa della Spada Colossale del Signore Supremo.


Quello spadone straordinario, che aveva dimostrato la sua potenza in numerose battaglie e si era reso degno del suo nome, era giunto alla fine dei suoi giorni fra le dita di Yun Che.


Il ragazzo si inginocchiò e raccolse con cura tutti i frammenti, preoccupandosi di non dimenticarne neppure uno e poi li mise tutti nella Perla del Veleno Celeste. Vedendo le mani di Yun Che vuote e l'espressione addolorata sul suo volto, Ling Jie si avvicinò lentamente. Si sentiva a disagio. Anche lui combatteva usando una spada e sapeva meglio di chiunque altro cosa significasse amare la propria arma. La propria spada era come un membro della famiglia. Dopo averlo guardato per alcuni secondi, disse a bassa voce: “Ugh, ahhhhhh, Ca... Capo, nella Terrazza delle Spade ci sono parecchi spadoni. Tre o quattro sono di grado Earth Profound. Lascia che... lascia che ti ripaghi, anche se li volessi prendere tutti non ci sarebbe alcun problema.”


Il tono di Ling Jie era molto determinato. Anche se Yun Che avesse voluto prendere tutti gli Spadoni Earth Profound avrebbe fatto di tutto pur di accontentarlo, anche a costo di disobbedire a suo padre.


“Non ce n'è bisogno.” Yun Che sorrise serenamente: “Come ti ho già detto, sei riuscito a distruggerlo grazie alle tue capacità. Non devi sentirti in colpa. Allora, sei soddisfatto?”


Quando Ling Jie vide Yun Che ridere allegramente, finalmente si rilassò. L'agitazione che aveva in cuore si trasformò in un'altra emozione, calda e rassicurante: “Eh sì, sono soddisfatto, completamente soddisfatto. D'ora in poi sarai il mio Capo, il Capo di Ling Jie! Ahhh, ahhh... Capo! Si può sapere come hai fatto? Sei solo al decimo livello del True Profound Realm eppure sei già così forte! Sei mesi fa, eri ancora molto più debole di me, ma ora sei riuscito a battermi! E il tuo corpo, come ti sei allenato? Sei più duro della roccia... e poi, Capo, mio padre mi aveva detto che lo spadone è un'arma senza futuro, quindi come fai a usarne uno ed essere così forte? Dopo aver combattuto contro di te, anche a me sta venendo voglia di imparare a usarlo...”


Le poche volte in cui l'aveva chiamato “Capo”, Ling Jie l'aveva fatto di sua spontanea volontà e con grande naturalezza. Quando guardava Yun Che i suoi occhi brillavano e continuava senza sosta a fargli domande. Ma Yun Che rispose solo all'ultima: “Lo spadone è l'arma più adatta a me, ma è adatto a pochissime persone. Non farti strane idee, non cercare di imparare ad usarlo.”


“Eheh...” Ling Jie rise scioccamente. Era ovvio che prima stava solo parlando a vanvera.


Ling Jie aveva sfruttato troppo la sua Profound Strength e per riuscire a lasciare l'Arena dovette appoggiarsi a Yun Che. A quel punto Ling Kun, che era rimasto in silenzio quasi tutto il tempo, si alzò dalla sua sedia e guardò Yun Che. Anche se avrebbe potuto passare inosservato, considerate le dimensioni dell'Arena, tutti i presenti puntarono lo sguardo su di lui come se fossero attratti da un'aura invisibile che li costringeva a guardarlo senza che se ne rendessero conto. Quel suo gesto improvviso fece sobbalzare tutto il pubblico.


La Regione Mighty Heavenly Sword era un luogo sacro e estremamente lontano e per loro era quasi leggendario. Gli applausi si fermarono di colpo e l'Arena cadde nel silenzio. Si sarebbe potuto sentire uno spillo cadere per terra. Tutti trattennero il fiato, aspettando di sapere cosa voleva fare quel potente Anziano della Regione Mighty Heavenly Sword.


“Ragazzo, il tuo nome è Yun Che?” Ling Kun squadrò Yun Che, e lo interrogò con un tono molto cortese. La sua voce era molto tranquilla.


I passi di Yun Che si fermarono per qualche istante, quella domanda l'aveva scosso visibilmente. Annuì e rispose con umiltà: “Si, mi chiamo Yun Che. Mi chiedo cosa vuole dirmi l'Anziano Ling.”


“Al momento sei un discepolo del Palazzo Profound della Famiglia Imperiale Ventoblu, giusto?” chiese Ling Kun.


“Esatto.”


Ling Kun annuì lentamente, poi disse qualcosa che avrebbe potuto far tremare il mondo intero: “Bene, saresti interessato a diventare un membro della Regione Mighty Heavenly Sword?”


La domanda di Ling Kun rimbombò nelle orecchie di tutti i presenti, causando uno shock enorme. Qin Wushang era rimasto senza parole, così come Cang Yue. Persino Ling Yuefeng era paralizzato dallo stupore. Ognuno dei presenti aveva un'espressione esterrefatta.


La Regione Mighty Heavenly Sword. Uno dei Quattro Grandi Luoghi Sacri, un'entità quasi senza rivali in tutto il Profound Sky Continent. Se qualcuno ne diventava membro, doveva essere uno dei Praticanti del Profound più potenti del suo tempo. Non era esagerato affermare che anche solo un servo della Regione Mighty Heavenly Sword, se fosse venuto nell'Impero Ventoblu, sarebbe diventato il leader di qualche fazione potente e famosa.
I servi della Mighty Heavenly Sword Region, in quanto a posizione, potevano essere considerati superiori agli Imperatori di varie nazioni! Molti ragazzi potevano essere considerati dei geni straordinari, ma nessuno di loro avrebbe mai osato sperare di poter diventare membro di uno dei Quattro Grandi Luoghi Sacri. Neppure Ling Yun avrebbe mai potuto riuscirci.


Fra le sette nazioni del Profound Sky Continent, l'Impero Ventoblu era la più piccola e la più debole. Era anche la più distante dalle sedi dei Quattro Grandi Luoghi Sacri. Li sentivano nominare solo nelle leggende. La maggior parte delle persone non avrebbe avuto nessun genere di legame con essi per tutta la propria vita. Ma oggi, uno dei leggendari Luoghi Sacri aveva preso l'iniziativa di invitare un diciassettenne a diventarne membro.


Gli occhi di tutti puntarono su Yun Che... Shock, invidia, incredulità, gelosia e stupore... nell'area riservata al Burning Heaven Clan, Fen Juecheng divenne estremamente scuro in volto. Aveva ferito gravemente Fen Juebi, aveva ricoperto di vergogna l'intero Burning Heaven Clan e aveva toccato tutti i suoi tasti dolenti, facendolo impazzire dalla rabbia... Yun Che era già da tempo sulla sua lista nera, ma se fosse davvero diventato un discepolo della Regione Mighty Heavenly Sword, sia lui che suo padre Fen Duanhun avrebbero dovuto trattarlo con cortesia e rispetto. Nessuno, in tutto l'Impero Ventoblu, avrebbe avuto il coraggio di offenderlo. E se anche fosse stato assolutamente certo di poterlo uccidere, non avrebbe mai osato... uccidere un membro della Regione Mighty Heavenly Sword sarebbe stato come firmare la condanna a morte dell'intero Burning Heaven Clan!


“La Mighty Heavenly Sword Region... non oso sperare di diventarne membro neppure nei miei sogni.” esclamò scioccato Qin Wushang: “Anche la Mighty Heavenly Sword Region lo vuole con sé. Ormai non posso più prevedere il suo futuro. Con il suo talento, il nostro Impero Ventoblu non è degno di lui. Forse solo i Quattro Grandi Luoghi Sacri sono davvero adatti a lui. Un giorno, averlo conosciuto sarà sufficiente a rendermi orgoglioso per il resto della mia vita. Ahahahah.”


Qin Wushang rise di cuore, ma Cang Yue si sentiva combattuta... Un invito della Regione Mighty Heavenly Sword avrebbe potuto facilmente rendere gelosi e invidiosi i praticanti del Profound di tutto il mondo. Era felicissima per Yun Che, ma al tempo stesso si sentiva persa e insicura... aveva solo diciassette anni e sarebbe già potuto diventare discepolo di uno dei leggendari Luoghi Sacri. Il suo futuro era impossibile da immaginare. Le differenze tra lui e lei sarebbero state grandi quanto il mondo stesso. Si chiedeva se fosse alla sua altezza... se fosse andato alla Regione Mighty Heavenly Sword, chissà se sarebbe mai tornato in un posto come il piccolo Impero Ventoblu...


Ling Jie era accanto a Yun Che, con la bocca spalancata. Esclamò in tono eccitato: “Capo, la Regione Mighty Heavenly Sword! La Regione Mighty Heavenly Sword Region! È uno dei Luoghi Sacri! Sei davvero fantastico. Capo, sei davvero incredibile!”


Yun Che inarcò leggermente le sopracciglia. Non era entusiasta e eccitato come chiunque si aspettava che fosse. Il suo volto era sorprendentemente calmo, non aveva avuto nessuna reazione. Fece un passo in avanti e rispose cortesemente: “Anziano Ling, la ringrazio molto per avere una così alta opinione di me. Tuttavia, al momento sono ancora un discepolo del Palazzo Profound Ventoblu e non desidero andarmene. Inoltre ho ancora molti affari in sospeso nell'Impero Ventoblu. Anche se il mio cuore non fa che desiderarlo, non posso ancora costringermi ad andarmene... posso solo ringraziare l'Anziano Ling per la sua generosità e le sue buone intenzioni.”


La risposta di Yun Che fu completamente diversa da ciò che tutti si aspettavano. Tutto il pubblico lo fissò, chiedendosi se fosse diventato pazzo... essere invitati dalla Regione Mighty Heavenly Sword era qualcosa che la gente nemmeno si sognava e lui aveva rifiutato! Anzi, aveva detto di voler rimanere nel Palazzo Profound Ventoblu! Il Palazzo Profound Ventoblu! Era una risposta che avrebbe potuto dare solo un idiota o un folle.


Ling Kun, però, non si arrabbiò e, al contrario, rise con grande calma: “Ahahahahah, ottimo! Anche se sei ancora giovane, non sei né arrogante né impaziente. Non sei insicuro, ma al tempo stesso non sei avventato. È una qualità molto rara. Il motivo per cui voglio che tu ti unisca alla Regione Mighty Heavenly Sword non è il talento che hai dimostrato. Anche se sei straordinario per gli standard di questo impero, in un Luogo Sacro non potresti neppure essere considerato nella media.
Il motivo per cui voglio che diventi un membro della Regione Mighty Heavenly Sword è la tecnica meravigliosa con cui impugni lo spadone... Una volta la Regione Mighty Heavenly Sword aveva un Dipartimento dello Spadone, ma è decaduto molto rapidamente. Guardandoti, ho sentito che c'è ancora speranza di poterlo rifondare. È inappropriato che io ti chieda chi è il tuo Maestro, ma spero che in futuro tu possa unirti alla Regione Mighty Heavenly Sword e ricreare il Dipartimento dello Spadone. Se ci riuscissi, probabilmente potresti raggiungere il grado di Anziano all'interno della Regione Mighty Heavenly Sword.”


Sssssssss.....


“Anziano della Regione Mighty Heavenly Sword.” Quelle poche parole fecero tremare moltissimi dei presenti. Neppure il Maestro della Villa della Spada Celestiale, Ling Yuefeng, sarebbe stato degno di incontrare qualcuno del genere.


Yun Che rimase incredibilmente calmo e rispose senza esitare: “Mi ricorderò per sempre della generosità dell'Anziano Ling. Quando mi sarò occupato di tutti i miei affari in sospeso, sicuramente prenderò in considerazione la possibilità di accettare la vostra offerta.”


“Perfetto!” Ling Kun non si arrabbiò neppure dopo questa risposta, anzi, aggiunse annuendo: “Ammiro il tuo carattere. In tal caso non cercherò di costringerti. Ecco, prendi questa!”


Ling Kun fece scattare un dito e scagliò un pezzo di giada dal colore viola scuro, grande quanto un pugno, verso Yun Che, che lo afferrò al volo.


Ling Kun ritrasse la mano e spiegò senza fretta: “Quella è una Giada di Trasmissione del Suono molto speciale, è in grado di contattarmi entro un raggio di centocinquanta chilometri. Se deciderai di unirti alla Regione Mighty Heavenly Sword, fammelo sapere. Ti guiderò da noi e ti porterò dal Venerabile Maestro di Spada. Sono convinto che il Venerabile Maestro di Spada proverà un enorme interesse per il tuo stile di combattimento con lo spadone.”


Sebbene Yun Che avesse respinto due volte il suo invito, Ling Kun non si era infuriato. Anzi, gli aveva lasciato una Giada di Trasmissione del Suono. Un trattamento del genere rappresentava ovviamente un grande favore e l'invidia fece quasi piangere lacrime di sangue a gran parte dei presenti. Del resto, Ling Kun era assolutamente certo che Yun Che l'avrebbe contattato molto presto... un invito da parte della Regione Mighty Heavenly Sword era una tentazione che nessun praticante del Profound avrebbe mai potuto ignorare.





