---
title: Capitolo 234 – Qingyue VS Ling Yun
pubDate: 2024-05-20T02:30:51.866Z
tags:
    - atg
---


Capitolo SPONSORIZZATO da Riccardo B.! Grazie!
-Alstor, che sta morendo dal sonno e spera di riuscire a riprendere orari umanamente accettabili

Quando Yun Che tornò al suo posto, Cang Yue gli si avvicinò rapidamente con in mano alcune bottiglie e vasetti di unguenti medicinali. Prese una benda e cominciò a pulire con cura le ferite sulla sua fronte: “Fratello Minore Yun, hai qualche ferita grave? Hai subito danni agli organi interni?”

“Non preoccuparti, sono solo un po' di taglietti che non fanno male, non bruciano nemmeno. Per guarirli mi basterà farmi una bella dormita.” disse Yun Che, tranquillo.

Yun Che non era pallido e il suo respiro era regolare; non sembrava neppure affaticato nonostante la feroce battaglia. Le ferite sotto ai suoi vestiti strappati erano praticamente solo dei graffi e molte non sanguinavano nemmeno.. Cang Yue si sentì sollevata, esaminò Yun Che e scoppiò improvvisamente a ridere con un “Pfft” : “Dovresti vedere come sei conciato, sembri un barbaro appena uscito dal cuore di una catena montuosa.”

Soffiò un vento delicato. Yun Che sentì immediatamente dei brividi corrergli lungo tutto il corpo, come se fosse nudo. Si affrettò a prendere degli abiti stranamente troppo larghi dalla Sky Poison Pearl e li usò per coprirsi. Accanto alle sue orecchie, sentì Qin Wushang dire in tono molto serio: “Yun Che, perché hai rinunciato a diventare un membro della Regione Mighty Heavenly Sword? Devi avere delle motivazioni di vitale importanza per rifiutare un invito del genere, giusto?”

“Sì, credo si possa dire di sì.” annuì Yun Che: “In effetti la Regione Mighty Heavenly Sword è una tentazione immensa. Ma ci sono cose che, per me, sono centinaia, migliaia di volte più importanti.” non appena ebbe finito di parlare, si voltò e diede un'occhiata Cang Yue, sorridendo debolmente.

La principessa tentennò per qualche istante, poi anche lei gli sorrise delicatamente e i suoi occhi cominciarono ad inumidirsi... erano più che sufficienti... quelle parole, solo il suo sorriso gentile, lo sguardo nei suoi occhi erano sufficienti a renderla felice per il resto della sua vita...

“Non sembra affatto qualcosa che potrebbe dire un ragazzo della tua età.” Qin Wushang aveva un'espressione carica di ammirazione. Socchiuse leggermente gli occhi e disse con un sorriso: “Allora, a proposito della Finale di domani, credi di poter vincere?”

Qin Wushang, incontro dopo incontro, aveva sempre pensato che l'avventura di Yun Che al Torneo fosse ormai giunta al termine e che non potesse avanzare ulteriormente. Eppure il ragazzo aveva conseguito delle vittorie schiaccianti in ogni duello; ogni volta Qin Wushang aveva capito di averlo sottovalutato. E ora, sebbene Yun Che dovesse affrontare quel Ling Yun che tutti ritenevano invincibile, Qin Wushang non aveva detto di ritenere impossibile la vittoria, anzi, gli aveva chiesto se credeva di poter vincere.

Yun Che non aveva bisogno di pensarci, e scosse immediatamente la testa: “Temo di no. Il mio avversario di domani sarà davvero troppo forte per me.”

“Anche se dovessi perdere, non ci sarebbe nessun problema. Dopotutto, Ling Yun ha già superato il livello di un normale ragazzo della vostra età.” Qin Wushang rise di gusto: “E poi, sei tu ad essere stato sotto i riflettori per tutto il Torneo. Sono convinto che per molte persone il vero vincitore del Torneo sia tu.”

Mentre parlavano, Yun Che percepì una punta di intento omicida raggiungerlo alle spalle. Si voltò, diede un'occhiata ai membri del Burning Heaven Clan e sorrise con freddezza.

Yun Che aveva inaspettatamente declinato l'invito della Regione Mighty Heavenly Sword e questo aveva dato un immenso sollievo a Fen Juecheng, facendo al tempo stesso moltiplicare di parecchie volte la sua smania di ucciderlo. Era assolutamente certo che Yun Che non avrebbe potuto resistere alla tentazione di unirsi a un Luogo Sacro. Anche se non aveva accettato subito, a breve avrebbe di sicuro contattato Ling Kun. Dopotutto, gli aveva personalmente regalato una Giada di Trasmissione del Suono.

Quindi, se voleva uccidere Yun Che doveva affrettarsi... doveva farlo prima che diventasse un discepolo della Regione Mighty Heavenly Sword!

Quindi, il momento migliore per farlo sarebbe stato...

Lo sguardo Fen Juecheng attraversò l'Arena, e puntò verso i posti della Fortezza Heavenly Spear Thunderfire. Vide Mu Tianbei, che aveva un'espressione così orribile da far sembrare che avesse appena ingoiato delle feci. Anche da quella distanza, si potevano intravedere la malvagità e l'intento omicida nei suoi occhi.

“A quanto pare, abbiamo a disposizione un'ottima arma.” Fen Juecheng appoggiò una mano al mento e cominciò a ridere silenziosamente mostrando uno sguardo inquietante.

Dopo un po', i danni dell'Arena furono riparati approssimativamente tramite degli interventi d'emergenza. Ling Wugou tornò al centro del palco e annunciò il secondo incontro.

“Vai!” Ling Yuefeng fece un cenno con la mano a Ling Yun.

Ling Yun annuì. Senza che si notasse alcun movimento di Profound Energy sotto ai suoi piedi, saltò ad una grande altezza. Mentre era a mezz'aria, distese una mano e la Spada Celeste Yuan, che suo fratello Ling Jie non gli aveva ancora ridato, volò automaticamente fra le sue dita. L'istante successivo era già atterrato in mezzo all'Arena, e rimase in posa con un'aria maestosa. I lembi dei suoi vestiti svolazzavano, mossi dal vento, il suo volto straordinariamente bello sembrava fatto di giada e i suoi occhi erano come due laghi durante l'autunno. Non appena lo videro, moltissime le ragazze spalancarono gli occhi e sentirono il cuore battere all'impazzata.

“Qingyue, vai. Se batterai Ling Yun, sarà come aver vinto in anticipo il Torneo.” disse Chu Yueli, molto sicura delle sue parole.

Seguita da un'onda di spiriti del ghiaccio e un lieve flusso di gelida Profound Energy, anche Xia Qingyue raggiunse silenziosamente l'Arena. Era ancora vestita di bianco, circondata da un'aura azzurra e con il viso coperto da un velo di ghiaccio. Si vedevano solo i suoi occhi, che brillavano come cielo stellato.

Guardando quegli occhi avvicinarsi a lui, Ling Yun perse la calma e si distrasse per qualche istante. Infatti erano i due occhi più belli che avesse mai visto in vita sua. Era un fascino che non poteva essere descritto a parole.
Aveva la sensazione che mentre li guardava, quegli occhi affascinanti attraessero la sua anima e la sua coscienza, impedendogli quasi di distogliere lo sguardo.

Che occhi meravigliosi... dietro quel velo deve esserci una donna bella quanto una dea...

Pensò Ling Yun e nel suo cuore nacque un disperato desiderio di vedere il volto di Xia Qingyue. Fece oscillare la Spada Celeste Yuan, come semplice gesto di cortesia prima dell'incontro: “Ling Yun, discepolo della Villa della Spada Celestiale, chiede la guida della Fata Xia.”

Xia Qingyue non rispose e rimase in silenzio come una statua di ghiaccio.

Vedendo che i due non avevano bisogno di altro tempo per prepararsi, Ling Wugou non aspettò ulteriormente e disse ad alta voce: “Secondo incontro delle Semifinali, Ling Yun della Villa della Spada Celestiale contro Xia Qingyue di Frozen Cloud Asgard, che l'incontro abbia inizio!!”

Con ancora bene impresso nella mente lo spettacolare duello fra Yun Che e Ling Jie, nessuno si aspettava molto da questa battaglia. L'esito era già deciso, perché uno dei due concorrenti era Ling Yun... e negli incontri a cui aveva partecipato aveva praticamente sempre surclassato gli avversari senza neppure doversi impegnare. Proprio come aveva detto Qin Wushang, Ling Yun era molto più forte di qualsiasi altro ragazzo della sua generazione. Era impossibile trovare un suo coetaneo che potesse tenergli testa.

Se non fosse stato per le parole di Jasmine, anche Yun Che ne sarebbe stato convinto.

Ma i commenti di Jasmine avevano fatto sì che Yun Che si aspettasse di tutto da quel duello. Non importava chi vincesse, il giorno dopo avrebbe dovuto affrontare una battaglia estremamente amara e feroce... se avesse vinto Ling Yun; considerando che Ling Jie era solo al sesto livello dello Spirit Profound Realm, si poteva solo immaginare quanto fosse potente Ling Yun, già al terzo livello dell'Earth Profound Realm. Ma se per caso... avesse vinto Xia Qingyue, questo avrebbe voluto dire che lei era ancora più forte di Ling Yun e, senza dubbio, sarebbe stata un'avversaria terrificante.

Xia Qingyue... era davvero possibile che riuscisse a sconfiggere Ling Yun, che aveva vinto il precedente Torneo a soli diciassette anni?

Ling Yun rimase fermo e strinse la sua spada, avvolto dalla sua energia.
Il suo avversario era una ragazza ed era anche molto più giovane di lui quindi non avrebbe attaccato per primo. Xia Qingyue sollevò una mano e una spada di ghiaccio trasparente come un cristallo apparve fra le sue dita, emettendo una luce molto fredda.
Incanalò le Frozen Cloud Art e gli spiriti di ghiaccio che la circondavano le fluttuarono intorno. Fece un passo in avanti, creando un loto sul pavimento e sferrò un elegante affondo con il primo dei “Tredici Stili della Spada di Frozen Cloud”, “Luna Silenziosa”. Quell'attacco sembrava totalmente innocuo ed era uno spettacolo per gli occhi; ma Ling Yun avvertì un'energia gelida dirigersi verso di lui.

Si mise la mano sinistra dietro la schiena e si mosse con dei semplici passi incrociati, senza usare nessuna Tecnica Profound. Sollevò la Spada Celeste Yuan e si difese con tranquillità...

Clang Clang Clang Clang Clang...

Ad ogni fendente che Ling Yun sferrava con naturalezza, la Spada Celestiale Yuan si scontrava con la spada di ghiaccio varie decine di volte, in un solo battito di ciglia. Molte aurore ghiacciate di colore azzurro e frammenti di ghiaccio si sollevarono in aria, in seguito alla distruzione di numerosi loto ghiacciati e avvolsero i due sfidanti. Durante il duello precedente le tecniche di Yun Che e Ling Jie erano state brutali ed emozionanti, avevano sempre puntato direttamente all'avversario. Ling Yun e Xia Qingyue, invece, sembravano un uomo e una donna impegnati in una danza stupenda; era uno spettacolo mozzafiato.

“Ahah, a quanto pare Yun'er non vuole umiliare quella ragazza.” disse ridacchiando Ling Yuefeng.

“È normale, Yun'er è una persona molto gentile. Queste sono le Semifinali, sta combattendo contro una ragazzina, mi sembra ovvio che non voglia sconfiggerla in un colpo solo come ha fatto con tutti gli altri.”

I movimenti della spada di Xia Qingyue sembravano il ballo di una farfalla e Ling Yun si muoveva tranquillamente come se stesse passeggiando tranquillamente in un cortile. Mentre numerose decine di loto di ghiaccio sbocciavano e si rompevano, le spade dei due si scontrarono parecchie centinaia di volte creando un'illusione armoniosa, sembrava che i due fossero allo stesso livello. Ma mentre Yun Che guardava, il suo cuore si infiammò dalla rabbia... Stupido Ling Yun del ca**o! Neppure io ho mai potuto far danzare la mia spada con quella di Xia Qingyue, mia moglie, mentre tu sei lì e te la stai dannatamente godendo! Se domani sarai il mio avversario, giuro che ti spedirò sottoterra in un sol colpo!!

Clang!!

Quando le due spade si scontrarono di nuovo, nel punto d'impatto esplose un magnifico loto di ghiaccio. Con un salto mortale, Ling Yun atterrò quindici metri più indietro. Sollevò la Spada Celeste Yuan e la posizionò in orizzontale. Il suo sguardo divenne serio e anche l'energia della spada cambiò repentinamente. L'aura che avvolgeva lui e la spada crebbe a dismisura, come un'alluvione causata dalla rottura di una diga.

“Fata Xia... ti chiedo scusa!!”

Non appena ebbe finito di parlare, girò il palmo della mano. La sua Profound Energy si riversò nella Spada Celeste Yuan, che si trasformò improvvisamente in un raggio di luce e scattò verso Xia Qingyue. Mentre era in volo, il bagliore che la avvolgeva si disperse rapidamente; l'energia si separò dalla spada e ne formò altre dieci, poi parecchie decine... alcune centinaia... alla fine, le lame di luce ricoprirono la terra e il cielo, circondando Xia Qingyue come una pioggia di meteore.

“Wow!!” nell'Arena si alzarono molte grida di stupore.

Avevano visto quella mossa anche nella battaglia tra Yun Che e Ling Jie. Era esattamente la Heaven's Might Sword Formation – Heavenly Star Frenzy. Ma quella di Ling Yun era almeno dieci volte più grande di quella di suo fratello, che aveva creato solo un centinaio di spade d'energia. Inoltre, ogni singolo raggio d'energia era così luminoso da non poter essere guardato direttamente; la potenza dell'attacco di Ling Jie non era minimamente paragonabile a quella dell'attacco di suo fratello.

Quella tecnica era la chiara dimostrazione di quanto fosse straordinariamente forte Ling Yun.

“A quanto pare l'incontro è già terminato.” Pensarono quasi tutti. Quella tecnica aveva stupito anche gli Anziani di parecchi Sect. Nessuno dei ragazzi della nuova generazione avrebbe mai potuto resistere a quella mossa. Sarebbe stato impossibile anche per Ling Jie e Yun Che, e ovviamente non lo era nemmeno per Xia Qingyue.



