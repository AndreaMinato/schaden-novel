---
title: Capitolo 235 - Bellezza dell'Altro Mondo
pubDate: 2024-05-20T03:30:51.866Z
tags:
    - atg
---


CAPITOLO SPONSORIZZATO, ringraziamo Riccardo B :)
-Schadenfreude

Xia Qingyue era intrappolata dalla formazione di spade. Ogni via di fuga era completamente sbarrata dalle luci delle lame.
Chiunque altro avrebbe tremato di paura di fronte ad un attacco così spaventoso, tuttavia nel suo sguardo cristallino non c'era alcuna traccia di esitazione. La sua figura minuta fluttuò leggera come le nuvole e, quando mosse la sua spada, fiorirono diversi loti di ghiaccio attorno a lei.
Ogni fiore era molto più grande del precedente e il freddo che rilasciavano congelava l'atmosfera.
La temperatura circostante calò ad un ritmo spaventoso.

"Eh?" L'espressione calma di Ling Yuefeng cambiò di colpo. Più di dieci giganteschi fiori di ghiaccio esplosero contemporaneamente. Questo non era qualcosa di cui era capace una persona all'ottavo livello dello Spirit Profound Realm... Ling Yun non aveva usato tutte le sue forze prima, ma ovviamente nemmeno Xia Qingyue lo aveva fatto!

Dingdingdingdingdingdingdingding...

I numerosi raggi di luce si radunarono e attaccarono i loti di ghiaccio. Alcuni di essi si frantumarono subito, mentre altri furono sigillati dal ghiaccio dei petali, senza poter procedere ulteriormente. Precedentemente Ling Yun aveva frantumato i fiori con un cenno della sua spada. Ora invece i giganteschi fiori erano già stati attaccati da migliaia di luci di spada, eppure nessuno di loro era appassito. In un batter d'occhio tutti i loti che erano stati infilzati bloccarono i raggi di luce e le spade che non erano state ancora toccate dai fiori si radunarono e si fermarono attorno a Xia Qingyue.

Vedendo questo spettacolo si poteva immaginare quanto fosse spaventoso il gelo emanato dai loti di ghiaccio .

Questa era una scena che nessuno si era aspettato di vedere. Ling Yun era ancora più scioccato. Prima aveva scambiato centinaia di mosse con Xia Qingyue, ma non aveva voluto imbarazzarla facendola perdere troppo velocemente e per questo non aveva usato tutta la sua forza. All'inizio era sicuro di poter finire presto questa battaglia. Non si sarebbe mai aspettato che la sua mossa sarebbe stata completamente bloccata.

Ling Yun reagì velocemente e sfrecciò come un fulmine. Afferrò l'aria e la Spada Celeste Yuan tornò istantaneamente nelle sue mani. In quell'istante brillò una luce color turchese dall'arma mentre svanì nel nulla...

Un'ondata di luce turchese si precipitò in avanti. Sembrava una stella cadente e scomparve immediatamente dall'Arena, tagliando a metà tutti i loti di ghiaccio e piombando verso Xia Qingyue...

Pingpingpingpingpingping...

I fiori e i raggi di luce sigillati in essi si frantumarono contemporaneamente, riempiendo il cielo di cristalli di ghiaccio. Sembrava stesse grandinando nell'arena.
Ling Yun apparì dietro Xia Qingyue a circa trenta metri di distanza... Quando tutti si erano accorti della mossa di Ling Yun, rimasero colpiti dallo shock. A parte alcuni forti anziani, nessuno aveva capito com'era arrivato lì. L'unica cosa che avevano visto era la luce turchese.

Le parole non potevano spiegare lo stupore del pubblico.

"Così... veloce." Yun Che era ammutolito. Aveva capito che la velocità del bagliore non proveniva da una tecnica profound di movimento, invece era dovuta alla Spada Celeste Yuan! Normalmente era la persona a muovere la spada, ma durante questa mossa, era stato l'intento dell'arma a muovere il proprietario!

Ling Yun abbassò la mano che aveva tenuto orizzontalmente di fronte a sé e sussurrò: "Per favore arrenditi. Anche se sei molto più forte di quello che mi aspettavo, non puoi ancora confrontarti con me. Non voglio ferirla, fata..."

Mentre parlava si girò lentamente, quando arrivò di fronte a Xia Qingyue, le parole gli si bloccarono in gola e non riuscì più a dire un'altra parola. La sua espressione all'inizio calma era piena di shock. Anche la sua mente era stordita dalla visione che sembrava provenire da un mondo immaginario...

A causa del lungo taglio, la manica destra di Xia Qingyue era caduta, rivelando metà del suo braccio, ma la spada di Ling Yun non aveva solo tagliato metà della sua manica.

Soffiato via dalla brezza fredda, il velo che ricopriva il volto di Xia Qingyue era caduto rivelando il suo aspetto a tutti i presenti.

L'arena divenne istantaneamente silenziosa mentre tutti trattenevano il respiro.

La pelle di Xia Qingyue era incredibilmente bianca ma non era un colore pallido e inquietante. Era pura come la neve e brillava. Nonostante la luce del sole non fosse così accesa, lo splendore della sua pelle era così perfetto da lasciare basiti. Sembrava bianca come la neve d'inverno illuminata dal sole.
Il suo braccio esposto era perfetto come la giada. Era una bellezza che lasciava senza fiato.

Solo questo aspetto era capace di catturare gli animi di ogni uomo in questo mondo!

Le sue sopracciglia sottili e lunghe sembravano delle lune crescenti. Aveva anche degli occhi limpidi e le sue fossette erano meravigliose come quelle descritte nei poemi o raffigurate nei dipinti. Le sue dolci labbra, che erano di un rosa adorabile, sembravano disegnate con cura dalla mano di un dio.

Tutta questa perfezione radunata in una ragazza, mostrava una bellezza che faceva impallidire il cielo e la terra, le stelle e la luna.

Nel momento in cui il volto di Xia Qingyue fu rivelato, una brillantezza assoluta sembrò ostruire ogni altro colore. Rimasero tutti senza fiato. Nel cuore di tutti riecheggiava una frase...

Era una dea discesa dal cielo...? Come poteva esserci una bellezza del genere in questo mondo...?

Le persone che reagirono di più furono senza dubbio i più giovani. Erano rimasti pietrificati e le loro anime sembravano essere volate via. Anche gli eredi dei clan che di solito avevano a disposizione una moltitudine di bellezze erano rimasti incantati e non poterono non fissare Xia Qingyue. Erano andati in trance. Perfino gli uomini di mezz'età e gli anziani con i capelli canuti erano rimasti impressionati e ipnotizzati.

Xiao Kuanglei dello Xiao Clan, Xiao Zheng e Xiao Nan avevano tutti la stessa espressione; la fissavano come se avessero perso l'anima. Fen Juecheng del Burning Heaven Clan si era alzato e il suo sguardo era pieno di un'ossessione senza precedenti... Se avevano avuto una reazione del genere, ovviamente anche gli altri non sarebbero stati da meno.

La persona più calma in tutta l'arena era anche quella con la profound strength più debole, Xia Yuanba, che disse a bassa voce: "Wow. La sorellona è diventata ancora più bella."

L'atmosfera nell'arena era diventata strana e questo lo fece guardare a destra e a sinistra per poi osservare Yun Che. Mormorò confuso: "Sembrano tutti così strani... Perfino il cognato."

Quando l'aveva vista durante il loro matrimonio, Yun Che ne era già rimasto piacevolmente sorpreso.
Oggi era scioccato. Solo diciotto mesi potevano portare un cambiamento così enorme nell'aspetto di una ragazza. La Xia Qingyue di sedici anni era già bellissima e ora ne aveva diciassette e mezzo. Grazie al nutrimento del ghiaccio e della neve di Frozen Cloud Asgard, era incantevole come una dea, perfino Yun Che ne rimase stordito.

Questo era anche uno dei motivi per cui indossava un velo.

Non solo gli uomini, perfino una donna come Cang Yue era rimasta profondamente affascinata dalla sua bellezza. Anche se anche lei era bella ed era nobile, di fronte a lei per la prima volta si vergognò del suo aspetto. Anche se sapeva che non avrebbe dovuto avere una sensazione del genere, provava un senso di inferiorità. Si sentiva in quel modo guardando il portamento di Xia Qingyue. Quando vide l'espressione stupefatta di Yun Che, stese il braccio e afferrò la sua manica...

Alcuni degli anziani che avevano partecipato al torneo di trent'anni fa si resero conto che questa scena era molto simile al momento in cui era caduto il velo di Chu Yuechan... Era capitata la stessa scena trent'anni dopo, ancora causata da una discepola di Frozen Cloud Asgard.

Le reazioni della folla e il ricordo dello struggimento del passato, fecero riempire di lacrime gli occhi di Ling Yuefeng, che non si accorse dello sguardo fisso di sua moglie. La sua reazione la fece accigliare. Poi la donna si girò a guardare suo figlio Ling Yun... Era il più vicino a Xia Qingyue e il suo sguardo sembrava sognante. Uno sguardo del genere non era apparso nemmeno quando aveva conquistato la Spada Celeste Yuan all'età di diciassette anni.

Il petto di Xuanyuan Yufeng si sollevò e sussurrò: "Frozen Cloud Asgard... Hai ferito mio marito in passato... E ora ferirai mio figlio... Vuoi fargli seguire le orme di suo padre..."

Aveva parlato così piano che solo lei si poteva sentire. Dalla sua voce si poteva sentire odio, ma sopratutto gelosia! La gelosia di una donna non prendeva di mira solo persone della stessa età. L'aspetto era la cosa più importante per una donna.
Xuanyuan Yufeng aveva già 51 anni, ma in quanto praticante del profound negli stadi finali dello Sky Profound Realm, non sembrava più vecchia di trent'anni. Se si fosse vestita in modo più giovanile poteva sicuramente spacciarsi per la sorella minore di Ling Yun. Il suo aspetto era superiore alla media, tuttavia bisognava considerare a chi si stava paragonando... In confronto alla maggior parte delle altre ragazze, era davvero una bellezza, tuttavia quando paragonata a Xia Qingue...

Per dirlo senza giri di parole, sarebbe stato come paragonare il fango ad una delle nuvole più colorate.

L'attacco di Ling Yun era stato scioccante. Xia Qingyue non si aspettava che le sarebbe caduto il velo. Vedendo la reazione della folla sospirò lievemente. Sollevando la sua mano nivea, ricoprì con un nuovo velo di ghiaccio il suo volto, coprendo nuovamente la bellezza assoluta che aveva fatto impallidire il cielo e la terra.

Questo fece riprendere moltissime persone.

"È... È... È una dea..." Un discepolo mormorò stupidamente con fare stordito.

"Donna... Può essere così bella? Mi sentivo come se la mia anima avesse lasciato il corpo...
La leggendaria Principessa Snow... Poteva essere così..."

"Principessa Snow? Chi è la Principessa Snow?"

"Cosa? Non conosci nemmeno la bellezza numero uno del Profound Sky Continent, la Principessa Snow? È l'unica figlia dell'attuale imperatore del'Impero della Divina Fenice. Quando aveva tredici anni era stata pubblicamente riconosciuta come la più bella del continente ed era stata nominata come 'la bambina adorata dal cielo', 'la perla dell'Impero della Divina Fenice', 'il tesoro che gli dei hanno dato all'Impero della Divina Fenice'. Nell'impero la sua esistenza è sacra."

"Le persone dell'Impero della Divina Fenice potrebbero non conoscere l'imperatore o cosa sia il Sect della Divina Fenice, ma conoscono tutti la Principessa Snow! Secondo le voci molti pittori famosissimi cercarono di fare un ritratto alla Principessa Snow, ma nessuno di loro ne fu capace. Quando il miglior pittore dell'impero vide la principessa, gettò il suo pennello e disse che, anche se tutti i pittori si fossero riuniti, nessuno avrebbe potuto rappresentare il suo fascino..."

"Wow! Solo tredici anni e già nominata la bellezza numero uno del Profound Sky Continent, che sia un'esagerazione? Che sia ancora più bella della Fata Xia?"

"...Non lo so... Ma come sarebbe possibile? La Fata Xia è già bella oltre ogni mio sogno. Non posso credere che ci sia una donna più bella di lei..."



