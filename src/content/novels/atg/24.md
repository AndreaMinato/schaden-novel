---
title: Capitolo 24 – Scompiglio (3)
pubDate: 2023-05-31T13:56:59.619Z
tags:
    - atg
---

Inizialmente Xiao Lie nutriva grandi aspettative per la gente dalla Xiao Sect. Il figlio del Maestro della Xiao Sect doveva probabilmente essere una sorta di divino drago celestiale.
Tuttavia, fin dal primo sguardo si era sentito molto deluso. Non aveva visto l’aura, la grazia, la moderazione e l’appropriata nobiltà che i diretti discepoli di un grande Sect dovrebbero avere. Al contrario, aveva visto solo un’altezzosa arroganza e una luce tirannica nei suoi occhi, che gli aveva lasciato una brutta sensazione. Sembrava un playboy infantile e viziato cresciuto in mezzo a dei leccapiedi. Ma pensandoci attentamente, era anche rincuorato… dopotutto era impossibile che lo Xiao Sect si preoccupasse del piccolo Xiao clan. Come avrebbero potuto mandare una “persona importante”? Lo status di “figlio del Maestro del Sect” era una mera espressione del superficiale rispetto per il defunto Xiao Zheng.
“Papino, ho appena sentito dire che tu e il Maestro del clan siete andati ad accogliere quelli dello Xiao Sect. Come mai sei tornato così presto?” Xiao Lingxi era appena passata per consegnare da mangiare a Xiao Lie. Con una faccia piena di curiosità, chiese: “Sono già arrivate le persone dello Xiao Sect? Che tipi sono? Hanno davvero un’aura terrificante?”
Le domande di Xiao Lingxi gli ricordarono dell’Anziano alle spalle di Xiao Kuangyun. Annuì: “Certo, la gente dello Xiao Sect è misteriosa. Ma, Xi’Er, dovresti evitarla per quanto più sia possibile nei giorni in cui saranno in città. La persona che li guida non è buona. Evitali se puoi.”
“Ah?” Xiao Lingxi sbatté le palpebre, incredula e annuì leggermente: “Lo so papino. Infatti, ero già abbastanza spaventata. Dopotutto, vengono dallo Xiao Sect. Devono essere super forti.”
“Anche se sei curiosa, dovresti cercare di rimanere lontano da loro.” la avvertì di nuovo Xiao Lie. Inspirò piano e, con la testa piena di pensieri, camminò verso il cortile.
“Papino? Perché sembra che ti sia venuto in mente qualcosa? È successo qualcosa di particolarmente importante?” chiese nervosamente Xiao Lingxi. In quanto figlia che conosceva bene il padre, con solo un’occhiata era stata capace di leggere l’espressione di Xiao Lie.
Xiao Lie si fermò un secondo, poi scosse la testa: “Non è niente…”. Fece una piccola pausa, poiché si rese conto che se non l’avesse detto ad alta voce, la sua intelligente figliola non si sarebbe data pace per tutto il giorno. Poté solo rispondere lentamente: “Lo Xiao Sect ha portato un dono chiamato ‘Profound Opening Powder’. Da quello che ha detto Xiao Kuangyun, ha un grande potere rigenerativo sulle Profound Vein danneggiate. Quindi…”
“Ah! Può sistemare le Profound Vein danneggiate? È vero?” Xiao Lie non aveva neppure finito di parlare, ma Xiao Lingxi stava già strillando dall’agitazione. All’improvviso le sue piccole mani strinsero le estremità dei suoi vestiti. Guarire le Profound Vein di Xiao Che era sempre stato il suo più grande sogno. Nei due anni precedenti, aveva diligentemente cercato senza sosta ogni possibile cura insieme a Xiao Lie. Le parole del padre erano per lei il suono con cui il cielo aveva esaudito il suo desiderio.
“Gli effetti della medicina dello Xiao Sect non possono essere paragonati a quelli di un farmaco qualsiasi. Potrebbero davvero fornire risultati sorprendenti.” mentre Xiao Lie pronunciava queste parole, il suo volto si incupì: “Nonostante questo, la funzione principale della Profound Opening Powder è di aumentare la velocità di crescita della Profound Strength per un certo periodo di tempo. Proprio ora, il Maestro del clan e tutti gli altri considerano questa Profound Opening Powder un tesoro. Convincerli a usarla su Che’Er, che per loro è solo un buono a nulla… è davvero una tenue speranza.”
L’espressione di Xiao Lingxi si fece apatica. Le parole di Xiao Lie erano state come una secchiata d’acqua fredda e avevano spento tutta la sua gioia. Si morse le labbra e disse risoluta: “Non importa come, dobbiamo ottenere la Profound Opening Powder. Il Piccolo Che non è affatto un buono a nulla! È quello che ha più bisogno di quella medicina!”
“Proverò a ottenerla con tutto ciò che è in mio potere.” Vedendo lo sguardo della figlia, Xiao Lie emise un profondo sospiro. Ma nel suo cuore sapeva perfettamente quanta poca speranza ci fosse di ottenere la Profound Opening Powder… in altre parole, era assolutamente impossibile.
…………………..
Crepuscolo.
“Ho visto Xiao Kuangyun dello Xiao Sect, oggi.”
La luce di una candela tremolava debolmente all’interno della stanza. Xia Qingyue era seduta accanto al letto e parlava a voce bassa.
“Oh… che genere di persona è?” chiese distrattamente Xiao Che, dopo aver sbadigliato, con un aspetto indifferente.
“È uguale al suo nome.” Xia Qingyue corrugò le sopracciglia e ricordò la luce che Xiao Kuangyun aveva negli occhi mentre la stava guardando. Una punta di disgusto la attraversò la sua Maestra le aveva detto che dei quattro figli del Maestro dello Xiao Sect, gli altri tre potevano essere considerati ragazzi col talento di un drago. Solo il quarto era un idiota completo. Tuttavia, era senza eccezioni il favorito del Maestro del Sect probabilmente perché era il più giovane e l’unico nato dalla moglie ufficiale.
(Kuangyun significa “Nuvola violenta / selvaggia”)
“È abbastanza normale. Se ci pensi, è ovvio che genere di persona lo Xiao Sect abbia mandato in questo posto. Ma in ogni caso non ha nulla a che vedere con me. Al massimo dovrò solo andare al raduno di domani, come formalità.” disse Xiao Che scrollando le spalle. Le sue sopracciglia tremarono improvvisamente e la sua espressione si affilò leggermente. Alzò lo sguardo e chiese: “Qingyue, mogliettina mia, hai detto di averlo visto?”
“Esatto… perché me lo chiedi?” Xia Qingyue era perplessa.
Xiao Che sollevò una mano e si grattò il mento poi disse all’improvviso: “Prima hai detto che è un cumulo di spazzatura con una reputazione incredibilmente pessima. Quel genere di spazzatura… *sigh*, Qingyue, mogliettina mia, se non mi sbagliassi la tua Maestra dovrebbe essere nei dintorni di Floating Cloud City, giusto?”
“…come fai a saperlo?” il volto di Xia Qingyue fu attraversato da un lampo di stupore.
Xiao Che non diede spiegazioni. Disse con uno sguardo serio: “Dato che le cose stanno così, pensa ad un modo per contattare la tua Maestra. Sarebbe meglio che venisse qui domani…” dopo averci pensato per un momento, il suo viso si rilassò di nuovo: “Siccome la tua Maestra non è lontana, immagino che non ci saranno grossi problemi. Su, andiamo a letto.”
Le delicate sopracciglia di Xia Qingyue si inclinarono lievemente e lei rifletté per un momento. Ancora una volta ripensò allo sguardo di Xiao Kuangyun quando l’aveva vista quel pomeriggio e finalmente capì il significato delle parole di Xiao Che. Il suo volto cambiò espressione e inconsciamente allungò il braccio fino a sfiorare il dispositivo trasmittente a forma di ghiacciolo che portava in vita.
Vedendo Xiao Che prepararsi a stendere la coperta nell’angolo, il suo sguardo ondeggiò debolmente. Le sue labbra si mossero senza sosta per qualche volta prima che riuscisse a dire: “Vieni a dormire sul letto.”
“Ah?” Xiao Che si girò verso di lei e disse con gli occhi spalancati: “Qingyue, mogliettina mia, cos’hai detto?”
Xia Qingyue voltò subito la testa per nascondere la sua espressione. Rispose freddamente: “Se non hai sentito, allora puoi scordartelo!”
“Ho sentito! Come potrei non aver sentito?!” Xiao Che annuì prontamente, come un gallo che becca il riso. Scagliò via la coperta che aveva in mano e si gettò velocemente sul letto, poi guardò Xia Qingyue con un sorriso gioioso: Qingyue, mogliettina mia, stanotte dormirai sopra o sotto le lenzuola?”
“…” Xia Qingyue non rispose. Con un movimento della sua candida mano, spense tutte le candele rosse nel giro di un secondo. La stanza divenne improvvisamente nera come la notte e anche il suo cuore sospirò segretamente. Allargò le braccia e spinse Xiao Che sotto le coperte, le tirò verso di sé e coprì i corpi di entrambi. Sdraiandosi sul fianco, con la schiena rivolta verso Xiao Che, disse con voce calma e glaciale: “Non pensarci troppo. Lo sto facendo solo per renderti più conveniente sottopormi al trattamento alle tre di mattina… non hai il permesso di fare cose proibite! Altrimenti non ti lascerò mai più nemmeno dormire sul letto!”
“Come desideri, mia amata moglie!” esultò Xiao Che mentre dava uno strattone alle coperte e annusava il sentore del profumo della giovane ragazza rimasto ancora lì.
Ormai, Xia Qingyue veniva chiamata “mogliettina” svariate dozzine di volte al giorno. Dal broncio iniziale fino a quel momento, non solo sentirlo era diventato naturale, ma aveva anche iniziato a darle un’indescrivibile sensazione “Io sono sua moglie”. Questo cambiamento graduale la frustrava e le faceva sentire un vuoto. Chiuse gli occhi e tentò di non pensare a questi fatti che le avevano creato disordine nel cuore. Non molto dopo cadde pacificamente addormentata.
Senza volerlo erano già arrivate le tre del mattino. Era il momento più buio prima dell’alba e l’intero Xiao clan era silenzioso. Gli unici suoni che si potevano sentire erano gli occasionali versi degli insetti.
Nell’oscurità, dal cortile di Xiao Lingxi si sentì un debole *creak* e, subito dopo, la porta di casa chiusa attentamente si aprì. Una piccola ombra ne uscì lentamente e, dopo essersi guardata intorno per un po’, corse via velocemente.
L’ombra non era ancora uscita dal cancello del cortile quando una figura alta e grigia cadde all’improvviso dal cielo, atterrandole di fronte. Si sentì l’urlo di una ragazza, e dopo un breve tempo risuonò una voce solenne, tenuta bassa con grande sforzo: “Xi’Er, dove vai a quest’ora della notte?”
“Ah! Pa… Papino!” l’ombra enormemente spaventata abbassò la maschera che le copriva il viso, rivelando il volto amorevole e toccante di una fanciulla. Si trattava veramente di Xiao Lingxi. Guardando Xiao Lie, apparso senza preavviso di fronte a lei, il suo animo fu scosso momentaneamente. “Io…Io…Io…”
“Ah!” Xiao Lie emise un lungo sospiro, poi disse a voce bassa: “Xi’Er, vuoi andare a rubare la Profound Opening Powder, non è vero?”
“Io… Io…” Xiao Lingxi abbassò lo sguardo e balbettò.
“Sei mia figlia. Come potrei non sapere cosa pensi?” Xiao Lie sospirò nuovamente e diede una pacca sulla spalla alla figlia. “Quando mi hai lasciato, questo pomeriggio, avevi una strana luce negli occhi. Ero agitato, perciò sono venuto qui a sorvegliare… ero abbastanza sicuro che volessi rubare la Profound Opening Powder… Xi’Er, sei davvero troppo ostinata. Sai quanto sarebbe stato pericoloso? La Profound Opening Powder non è un qualcosa di ordinario. È un regalo dello Xiao Sect. Se avessi lasciato delle tracce, sarebbe stata giurisdizione dello Xiao Sect. E a quel punto, se quei quattro avessero deciso di incolparti, non solo io, ma nessuno in tutta Floating Cloud City avrebbe potuto salvarti.”
Xiao Lingxi abbassò la testa e si morse le labbra. “Io… lo sapevo. Ma… ma… Piccolo Che mi fa troppa pena. È senza dubbio una brava persona, ma tutti ridono sempre di lui, lo guardano dall’alto in basso e lo trattano come spazzatura. Se potesse curare le sue Profound Vein, non sarebbe più ridicolizzato. Non sarebbe più inferiore agli altri…”
Xiao Lie aprì e chiuse la bocca, mentre una nota di rimorso gli attraversava il viso.
“Mi sono sempre chiesta, perché proprio Xiao Che è nato con le Profound Vein deformi, perché non io… questo mondo è davvero troppo ingiusto con lui… Papino, tu lo sai? Ogni volta che vedo Piccolo Che essere preso in giro, e che nonostante tutto lui cerca comunque di assumere un’espressione noncurante e invece viene a confortare me, il mio cuore si riempie di dolore… se potessi curarlo, anche a costo di diventare una ladra… anche se fossi condannata a morte, sarei comunque disposta a rifarlo altre cento volte…”
Sentendola parlare, gli occhi di Xiao Lie si riempirono di lacrime. Coprì il suo volto con le mani ma non riuscì a consolarla, iniziò a piangere.
Il viso di Xiao Lie sobbalzò violentemente. Guardando sua figlia singhiozzare, anche il suo cuore si straziava. La rincuorò caldamente: “Xi’Er, so che ti sei dedicata anima e corpo ad aiutare Che’Er. Ma anche se tentassi, tralasciando le conseguenze, Xiao Yunhai non ha dato la scatola a nessuno dopo averla ricevuta. Dovrebbe ancora averla addosso. Con la tua forza, come potresti rubare qualcosa a Xiao Yunhai? Ascoltami, torna a dormire. Per quanto riguarda la Profound Opening Powder, mi sforzerò al massimo per trovare una soluzione. Anche se non ho discusso di nulla negli ultimi anni, ho ancora, tutto sommato, una certa autorità nello Xiao clan. Ottenere la Profound Opening Powder non è un’impresa completamente impossibile. Non provare mai più a fare una cosa così stupida in futuro. Se davvero ti fosse successo qualcosa… chi si sarebbe preso cura di Che’Er e lo avrebbe protetto dopo la mia morte?”
L’ultima affermazione di Xiao Lie colpì il dolce cuore di Xiao Lingxi, lasciandolo con un’improvvisa, persistente paura… aveva ragione! Se avesse fallito, se fosse stata catturata, e avesse ricevuto una severa punizione, cosa sarebbe successo al Piccolo Che…
“Io… capisco.” Xiao Lingxi si tolse il vestito nero e lo lasciò cadere a terra. Si asciugò le lacrime dal volto e disse con uno sguardo colpevole: “Papino, mi dispiace. Ho fatto una stupidaggine e ti ho fatto preoccupare di nuovo. Andrò ubbidientemente a dormire e non farò mai più nulla del genere… Papino, dovresti tornare in casa e riposare… prometto che non ruberò la Profound Opening Powder.”
“È un bene che tu sappia ascoltare.” Xiao Lie annuì e fece un caldo sorriso. Ma prima di andarsene, si curò di raccogliere da terra il vestito nero di portarlo con sé.


