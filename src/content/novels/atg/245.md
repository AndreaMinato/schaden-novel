---
title: Capitolo 245 – L'ultimo attacco
pubDate: 2024-06-01T19:22:06.338Z
tags:
    - atg
---


CAPITOLO SPONSORIZZATO, ringraziamo Riccardo B :)
-Alstor


Chu Yueli non era semplicemente sorpresa; era assolutamente scioccata e senza parole. Era sconvolta fin nel profondo del suo cuore, ben più di chiunque altro. Infatti era l'unica a sapere in che condizioni si trovava Yun Che un anno e mezzo prima. A dirla tutta, in confronto a lei diciotto mesi prima Yun Che era solo un mucchio di fango, che non avrebbe mai potuto concludere nulla nella vita. Se Xia Qingyue non fosse stata così testarda nel volerlo sposare, non l'avrebbe mai degnato neppure di uno sguardo.


Del resto, il talento di Xia Qingyue, le sue abilità di comprensione e la sua mentalità erano straordinarie al punto che Chu Yueli non aveva mai sentito parlare di nulla di simile. La sua capacità di coltivare qualsiasi Profound Art ignorando i requisiti di Profound Strength, che le aveva permesso di addirittura di riuscire ad aprire così presto un Dominio, avevano sbalordito persino la Signora di Frozen Cloud Asgard, Gong Yuxian. Aveva accettato Xia Qingyue come sua discepola quando aveva solo dodici anni e le aveva insegnato le Frozen Cloud Art. L'aveva anche aiutata personalmente ad allenare il suo corpo, usando la propria Profound Strength allo Sky Profound Realm. Durante i mesi che aveva trascorso a Frozen Cloud Asgard, avevano usato su di lei innumerevoli tesori inestimabili che erano stati accumulati nel corso di migliaia di anni. Inoltre, Chu Yueli non era l'unica insegnate di Xia Qingyue: le due donne più potenti di tutto l'Asgard – Chu Yuechan e Gong Yuxian – le avevano dedicato molto tempo. Per far raggiungere una purezza estrema alla sua Energia Frozen Cloud, Chu Yuechan aveva persino affrontato un viaggio alla ricerca di tre nuclei Profound di Sky Profound Beast, nonostante l'immenso pericolo...


In tutta la storia di Frozen Cloud Asgard, nessuno aveva mai investito così tante risorse su una sola discepola.


E solo dopo tutto questo, Xia Qingyue era diventata ciò che era adesso.


Eppure, Chu Yueli aveva visto coi propri occhi il Dominio Frozen Cloud di Xia Qingyue venire distrutto da quel ragazzino, che fino a pochi mesi prima poteva essere considerato soltanto spazzatura! 


Il fatto che Xia Qingyue potesse aprire un Dominio aveva stravolto ogni opinione comune, mettendo sottosopra ciò che tutti ritenevano ordinario. Ma che Yun Che fosse riuscito a distruggere quel Dominio, poteva essere soltanto descritto come un miracolo inspiegabile.


Dopo aver distrutto il Dominio Frozen Cloud bruciando il Sangue della Fenice Yun Che rimase quasi senza forze, ma anche Xia Qingyue non era in condizioni molto migliori. Ovviamente, aprire un Dominio usando una Profound Strength all'Earth Profound Realm richiedeva una quantità di energie mostruosamente alta. La sola evocazione del Dominio aveva consumato quasi il settanta percento della Profound Energy di Xia Qingyue. Mantenerlo attivo per quei pochi secondi le aveva fatto usare il sessanta percento delle poche forze che le restavano. Sommando tutto questo agli sforzi che aveva compiuto prima di usare il Dominio, ora Xia Qingyue non aveva neppure il cinque percento della sua forzae. Inoltre, la distruzione del Dominio causò un contraccolpo che ferì abbastanza seriamente le sue Profound Vein, quindi il suo controllo sulla Profound Energy stava cominciando a diventare piuttosto scadente.


Fin dall'inizio il volto di Xia Qingyue era bianco come la neve, ma ora così pallida da sembrare completamente esangue. Ma in fin dei conti, era comunque in condizioni molto migliori di Yun Che, che non riusciva più nemmeno a restare in piedi senza barcollare.


Si guardarono negli occhi a vicenda, a meno di trenta metri di distanza l'uno dall'altra. Dolore e fatica si alternavano continuamente alla calma negli occhi di Yun Che, mentre quelli di Xia Qingyue tremavano disordinatamente, come se si dovesse ancora riprendere dallo shock appena subito.


“Ugh...” Yun Che si raddrizzò lentamente, gemendo a bassa voce dal dolore e appoggiandosi a Dragon Fault per riuscire a restare in piedi. Strinse leggermente i denti e fissò Xia Qingyue, proprio di fronte a lui, e le disse quasi senza fiato: “Tu davvero... non sei stata ferita dalle mie fiamme di poco fa... va bene lo stesso. Nemmeno io ero in grado di controllarle pienamente. Se ti avessero avvolta, forse... avrebbero potuto ferirti gravemente... e se... i tuoi vestiti fossero bruciati... Eh, non voglio che qualcun altro veda mia moglie...”


Yun Che parlava discontinuamente e spesso doveva fermarsi per riprendere fiato, ansimando.


Xia Qingyue: “...”


Il ragazzo di fronte a lei le sembrava un estraneo; infatti in confronto a quando le sue Profound Vein erano menomate era completamente diverso, lo Yun Che davanti ai suoi occhi non aveva nulla in comune con lo Xiao Che che aveva conosciuto. Ma al tempo stesso, quel giovane il cui destino era mutato sotto ogni aspetto le sembrava incredibilmente familiare. Il suo sguardo, il tono della sua voce, l'orgoglio radicato fin nel profondo delle sue ossa... e soprattutto la testardaggine ancora più grande di quella di un centinaio di muli, erano identici a quelli dello Xiao Che che aveva iniziato a conoscere dopo aver trascorso con lui qualche giorno.


Xia Qingyue non disse nulla, ma gli spiriti di ghiaccio che erano scomparsi da qualche minuto riapparvero intorno a lei e ricominciarono a fluttuare nell'aria. Alle sue spalle, sbocciò gradualmente un gigantesco loto di ghiaccio. Il Fiocco Fiordineve della Fenice di Ghiaccio volò di fronte a lei, disponendosi in una strana forma ad “S”. Il Fiocco cominciò ad emettere da ogni singolo centimetro un'aura incredibilmente minacciosa, che esercitò una pressione soffocante su Yun Che.


“Questa è... la 'Tecnica Finale Frozen Cloud'; lo stile basilare della 'Ode of the Crescent Moon'. La Sorella Minore Xia è estremamente debole al momento. Può riuscire a usarla anche in queste condizioni?” disse preoccupata Shui Wushuang, guardando Xia Qingyue.


“A malapena possibile. A quanto pare, anche Xia Qingyue darà tutta se stessa. Questo è un attacco dal quale Yun Che non potrà mai riuscire a difendersi.” rispose Chu Yueli. Ma mentre lo diceva, neppure lei si sentiva molto sicura. Anche se Yun Che al momento non sembrava in grado nemmeno di restare in piedi, tutti i suoi assi nella manica avevano fatto sì che Chu Yueli non osasse più sottovalutarlo, specialmente dopo che era riuscito a bruciare il Dominio di Xia Qingyue.


Non aveva più il coraggio di immaginare quale altro miracolo sarebbe riuscito a compiere.


Yun Che sollevò Dragon Fault poco alla volta, fino a portarla sopra alla propria testa. Le sue cinquantaquattro Profound Entrance si dilatarono rapidamente, raccogliendo disperatamente la Profound Energy rimasta nel suo corpo. All'improvviso, gridò ferocemente e il terreno sotto di lui si frantumò. E proprio mentre saltava, lo spadone si librò in aria e colpì verso il basso con un fendente brutale.


“Furia del Signore Supremo!”


Anche se la forza di quell'attacco era molto minore di quella dei precedenti, era comunque davvero spaventosa. Anche Xia Qingyue balzò all'indietro e tutti gli spiriti del ghiaccio intorno a lei si illuminarono caoticamente. Il Fiocco Fiordineve della Fenice di Ghiaccio si irrigidì e si piegò su se stesso formando una mezza luna. Mentre Xia Qingyue lo infondeva di Profound Energy, emise la luce abbagliante di un cristallo di ghiaccio e si scontrò violentemente con Dragon Fault.


Con un'esplosione assordante, dal punto d'impatto si diffuse un circolo di distorsioni spaziali. L'aura gelida inondò completamente Yun Che, e l'incredibile slancio del Fiocco Fiordineve della Fenice di Ghiaccio fece piegare Dragon Fault in una mezzaluna.


Yun Che spalancò improvvisamente gli occhi. Nel momento dell'impatto, le sue mani si intorpidirono al punto che quasi non le sentì più. Strinse testardamente i denti e incanalò in Dragon Fault tutta la sua Profound Strength. Ma era ancora troppo lontano dalla potenza di Xia Qingyue. La Furia del Signore Supremo fu completamente neutralizzata. La forza rimanente dell'attacco di Xia Qingyue si diresse rapidamente verso Yun Che, che si sentì raggiungere da una gelida Profound Energy. Quel colpo avrebbe potuto sconfiggerlo senza difficoltà.


Quindi, alla fine non ho altra scelta...


Il trovarsi in quella situazione non sorprese affatto Yun Che. Dopotutto, conosceva meglio di chiunque altro le proprie condizioni. Sentendo la propria Profound Strength venire completamente soffocata, inspirò senza preavviso ed emise un ululato simile a quello di un lupo...


Profound Vein... dovete resistere!


“Terzo Realm del Dio Malvagio: Purgatory!!”


Dopo la silenziosa cantilena mentale di Yun Che, si aprì per la prima volta il terzo cancello delle Profound Vein del Dio Malvagio... Purgatory.


Nell'istante stesso in cui Purgatory si attivò, dal terzo cancello si diffuse improvvisamente una strana luce demoniaca, che illuminò le intere Profound Vein di un rosso scarlatto, come se fossero state immerse nel sangue fresco. Il bagliore rosso non si fermò alle Profound Vein, ma uscì da esse formando un sottile strato di luce cremisi intorno a Yun Che.


Il bianco dei suoi occhi sparì, e rimasero solamente due pupille rosse come il sangue. Yun Che emise all'improvviso un'aura malvagia e crudele, dello stesso tipo di quella che proviene dal purgatorio, che soffocò istantaneamente Xia Qingyue.


“Terzo stile del Dio Malvagio: Destroying Sky Decimating Earth!”


BOOM!!!!!!!


L'esplosione fece tremare la terra, come se il cielo fosse collassato su se stesso. L'intera Arena vibrò intensamente, e tutta la zona cominciò ad oscillare come se si fosse appena verificato un terribile disastro naturale. A causa del rumore assordante, i ragazzi dalla Profound Strength più bassa persero temporaneamente l'udito. E dall'Arena, i frammenti di roccia e la sabbia raggiunsero un'altezza di quasi trecento metri, oscurando per qualche istante il sole stesso e ricoprendo il cielo, nascondendo Xia Qingyue e Yun Che alla vista di tutti i presenti.


Grida di terrore echeggiarono per tutta l'Arena, e ancora una volta sui volti degli spettatori apparve uno stupore incontenibile. Sia Yun Che che Xia Qingyue avevano quasi esaurito tutta la loro Profound Energy; eppure la potenza di quell'attacco superava quella di tutti i precedenti. Non era affatto inferiore alla forza del tremendo mare di fiamme di poco prima, che era riuscito a bruciare anche il Dominio Frozen Cloud. Anche per un praticante ai livelli più alti dell'Earth Profound Realm sarebbe stato difficile creare una corrente d'aria e una forza d'impatto così incredibili, quindi come era possibile che quell'esplosione fosse stata generata da due ragazzi ormai stremati!


La polvere riempì l'aria, e nessuno riuscì a vedere con chiarezza cosa stesse succedendo. Anche se ci avessero provato, non avrebbero mai potuto immaginare in che modo potessero aver dato vita ad un'esplosione così tremenda, che era riuscita addirittura a scuotere la terra.


L'Arena smise ben presto di tremare, e anche la sabbia cominciò a disperdersi. Quando riuscirono a vedere chiaramente di fronte a loro, ebbero i brividi.


Davanti ai loro occhi c'era un enorme cratere dal diametro di almeno duecento metri!


Persino gli angoli dell'Arena erano stati totalmente distrutti, e non era rimasto intatto neppure un solo frammento di palco.


Al centro dell'enorme cratere, c'erano due persone completamente immobili... guardandole, tutti trattennero il fiato. I loro sguardi si pietrificarono, e nessuno osò emettere il minimo rumore.


Xia Qingyue era in piedi, in silenzio, i suoi capelli erano disastrosamente spettinati, ed era sporca di terra dalla testa ai piedi. Nei suoi occhi cristallini c'era uno sguardo indescrivibile e fissava stupefatta Yun Che, di fronte a lei.


Yun Che era crollato a terra a meno di dieci passi da lei. I suoi vestiti erano completamente lacerati e lui era sdraiato con il viso rivolto verso il basso. Dagli angoli della sua bocca, dalla sua fronte, dai suoi arti, dalla sua schiena... da praticamente ogni singola parte del suo corpo colavano rivoli di sangue. La sua mano sinistra cercava di aggrapparsi al terreno, e il dorso della destra era ormai totalmente bagnato dal sangue, eppure stava ancora stringendo con decisione l'elsa di Dragon Fault.


“Finalmente è... finita.”


Anche se aveva aperto Purgatori per non più di tre secondi, Yun Che era ormai stremato e per il suo corpo privo di forze era stato un peso insopportabile, quasi autodistruttivo. Inoltre, mentre Purgatory era attivo aveva usato l'abilità corrispondente, “Destroying Sky Decimating Earth”... era il suo ultimo attacco, che aveva usato sfruttando tutta la forza della sua volontà. La sua anima aveva dovuto sopportare uno sforzo per nulla inferiore a quello affrontato dal corpo. Era solamente per miracolo che fosse riuscito a non perdere conoscenza ancora per qualche secondo.


Sul suo corpo c'era un numero incalcolabile di ferite, e solo i suoi organi interni non avevano subito danni gravi. Yun Che riuscì a muovere con grande fatica le labbra e si abbandonò a un sorriso pieno di tranquillità, soddisfazione e felicità. Chiuse gli occhi, lasciando che la sua coscienza precipitasse nell'oscurità. Sfruttò le sue ultime tracce di lucidità per sussurrare alcune parole, che solo Xia Qingyue poté sentire...


“Il secondo motivo per cui sono venuto al Torneo... era provarti che... io... Yun Che... sono degno di essere tuo marito... e non solo... una tua dimostrazione di gratitudine... non solo... un modo per... sdebitarti...”


Xia Qingyue: “...”


Il tempo trascorse nel silenzio più assoluto... un secondo, due secondi, tre secondi...


Solo quando Yun Che svenne e rimase completamente immobile, il pubblico sembrò riprendere i sensi.


Finalmente, quell'incontro era finito...


Nove secondi, dieci secondi...


Ling Wugou era stato per tutto il tempo il più vicino a loro due, e era anche quello che aveva avvertito più vivamente il terremoto causato dall'attacco di poco prima. Se qualcuno gli si fosse avvicinato in quel momento, si sarebbe accorto che la sua fronte era madida di sudore freddo... esatto! Un potentissimo esperto all'ottavo livello dello Sky Profound Realm, con uno status elevatissimo persino all'interno della Villa della Spada Celestiale, era davvero stato sbalordito così tanto da un duello fra due ragazzini da sudare per lo shock.


Dopo dieci secondi, finalmente Ling Wugou si calmò. Guardò Yun Che con uno sguardo estremamente combattuto, poi riuscì a riacquistare il suo sangue freddo e annunciò gridando: “Yun Che è a terra da più di dieci secondi. La vincitrice della Finale del Torneo di quest'anno è...”





