---
title: Capitolo 249 – regno segreto del bacino celeste (prima parte)
pubDate: 2024-06-01T23:27:25.213Z
tags:
    - atg
---




Ling Kun corrugò le sopracciglia, ci pensò per un po' e annuì: “Ne sono sicuro, verso sud-est. Perché me lo chiedi?”


Xuanyuan Yufeng si alzò in piedi, e sul suo volto apparve un'espressione orribile. Da quando tutti i vari Sect se n'erano andati, l'area della Villa riservata agli ospiti era rimasta praticamente vuota. E l'unico Sect rimasto nella zona a sud-est era... Frozen Cloud Asgard!


“Zio Ling, potresti farmi un favore...”


….


La luna splendeva solitaria nel cielo notturno, circondata da molte stelle brillanti.


Ling Yuefeng volava nel cielo, avvolto dalla notte. Inizialmente stava andando verso il cortile di Ling Yun, ma a metà strada aveva cambiato idea e si era diretto verso gli alloggi di Frozen Cloud Asgard.


L'atmosfera attorno al cortile di Frozen Cloud Asgard era straordinariamente calma. Ling Yuefeng chiuse gli occhi e inspirò leggermente, come se stesse assaporando qualcosa. Pochi istanti dopo, sollevò le palpebre e guardò con aria sognante la stanza di Chu Yuechan. Le luci erano ancora accese. Tuttavia, mentre guardava la camera, avvertì un brivido raggelante provenire da quella direzione... sapeva di essere già stato scoperto. L'attuale livello della Profound Strength di Chu Yuechan non era inferiore al suo.


Ling Yuefeng inspirò debolmente, poi usò una trasmissione sonora per trasmettere i suoi pensieri a Chu Yuechan: “Io, Ling Yuefeng, vorrei chiedere un colloquio con la Fata dalla Gelida Bellezza. Sareste così generosa da farmi dono della vostra compagnia?”


“Cosa vuoi? Parla!”


Chu Yuechan non lo raggiunse. Rispose con tre sole parole, ognuna delle quali era completamente priva di emozioni. Erano così fredde che avrebbero potuto trasformare una persona in una statua di ghiaccio.


Nell'Impero Ventoblu, solo Chu Yuechan avrebbe osato parlare in quel modo a Ling Yuefeng. Neppure la Signora di Frozen Cloud Asgard ne avrebbe avuto il coraggio. Sentendo la gelida risposta di Chu Yuechan, Ling Yuefeng non poté fare altro che sorridere amaramente: “Da quando ci incontrammo per la prima volta, durante quel torneo, ho visitato Frozen Cloud Asgard venti volte in meno di dieci anni, ma ti ho rivista per la prima volta solo pochi giorni fa...”


“Non serve parlare di questioni del passato. Maestro della Villa Ling, se devi dirmi qualcosa ti prego di farlo immediatamente.” rispose con freddezza Chu Yuechan.


Ling Yuefeng sospirò: “A quel tempo, tutti sapevano cosa provavo per te. Anche a costo di essere lo zimbello del mondo intero, anche a costo di suscitare la rabbia dei miei genitori, ho continuato a visitare Frozen Cloud Asgard. Speravo soltanto di poterti rivedere... così, dopo tutti questi anni, l'unico ricordo che ho di te risale ancora a quell'anno... ancora oggi, il mio più grande desiderio è poterti vedere ancora una volta... non desidero più il tuo amore, desidero solo di poterti vedere di nuovo, per sapere quale sia ora il tuo aspetto...”


Ling Yuefeng era una persona passionale, ma non era facile farlo innamorare. Prima di incontrare Chu Yuechan, aveva dedicato tutto se stesso solamente all'arte della spada. Ma quando l'aveva vista, le emozioni che aveva sempre trattenuto esplosero all'improvviso. Da allora erano passati trent'anni. In teoria, ogni sentimento sarebbe dovuto sparire durante quel lungo periodo, ma nel cuore di Ling Yuefeng il ricordo di Chu Yuechan non era mai svanito. Era a causa della passione incontenibile di Ling Yuefeng, o perché Chu Yuechan era davvero fin troppo stupenda? Nessuno poteva saperlo.


“Hai già una moglie e molti figli. Tu e io siamo solo degli estranei che si sono incontrati qualche volta, ma non serve che ci incontriamo di nuovo. L'aspetto che ho ora non ha nulla a che fare con te. Se non hai altro da dirmi, ti prego di andartene. Il padrone di casa non dovrebbe disturbare delle donne sue ospiti a quest'ora della notte!” sottolineò Chu Yuechan, con una debole traccia di rabbia nella voce.


“Sigh, il tuo carattere non è cambiato durante questi anni. Desidero solo vederti ancora una volta, così da poter soddisfare il mio sogno. Non ho nessun secondo fine. Quando ti avrò vista, me ne andrò immediatamente. Non ti disturberò mai più in tutta la mia vita...”


“Rip!”


Si sentì il debole suono dell'aria che veniva lacerata, e una punta di ghiaccio apparsa dal nulla volò verso Ling Yuefeng. Ling Yuefeng distese una mano e la afferrò. Il gelido freddo di quella punta di ghiaccio si diffuse rapidamente nelle sue mani, e raggiunse anche il suo cuore.


Senza salutare Chu Yuechan, senza dire nulla, Ling Yuefeng se ne andò. La sua sagoma solitaria svanì rapidamente nel cielo notturno. Quell'anno, non era solo il Giovane Maestro della Villa della Spada Celestiale, ma anche un ragazzo eccezionale. Le sue ammiratrici non erano affatto poche... ma si era innamorato follemente della ragazza sbagliata. Con la sua forza, avrebbe potuto ottenere facilmente fama e potere in tutto l'Impero Ventoblu. Non c'era nulla che in vita sua non avrebbe potuto avere, l'unica eccezione era Chu Yuechan... i cieli l'avevano benedetta donandole il più bello degli aspetti esteriori, ma le avevano dato un cuore freddo come il ghiaccio. Era l'unico tassello fuori posto nella vita di Ling Yuefeng.


Non molto lontano, in un angolo buio, Xuanyuan Yufeng stava tremando, con sul viso un'espressione orribile.


Grazie al mascheramento attuato dalla Profound Strength di Ling Kun, né Ling Yuefeng né Chu Yuechan avevano percepito la loro presenza. Anche se loro due avevano parlato solo attraverso delle trasmissioni sonore, Ling Kun era riuscito senza difficoltà a percepire le loro parole. Inizialmente Xuanyuan Yufeng aveva solo verificare un sospetto, ma quando sentì con le sue orecchie quello che suo marito aveva detto a Chu Yuechan esplose dalla rabbia.


“Ling Yuefeng... sei davvero un uomo passionale... ormai sono passati trent'anni, trenta dannati anni, ma non riesci ancora a dimenticarti di quella donna... pensavo che riuscivi ad accettare ciò che era successo durante il Torneo, quindi oggi ti ho confortato per tutto il giorno... ma chi... avrebbe potuto immaginare che in realtà stavi pensando a quella donna! Hai addirittura osato chiederle di nascosto di incontrarti!”


Xuanyuan Yufeng mormorava ogni singola parola con grande odio, infiammata dall'ira: “Io, Xuanyuan Yufeng, ho rinunciato al mio status, ho portato vergogna alla mia famiglia e sono stata tua moglie in questa insignificante Villa della Spada Celestiale per più di vent'anni... eppure non sono ancora al livello di una donna che ti ha ridicolizzato di fronte al mondo intero, che si rifiuta anche solo di incontrarti. Ling Yuefeng... hai davvero superato te stesso!!”


Quando una donna accumula abbastanza odio e invidia, si trasforma nel più terrificante dei demoni. Ling Yuefeng e Ling Kun erano pur sempre membri dello stesso Clan, quindi Ling Kun non voleva che quel problema continuasse a degenerare finché se ne fosse perso il controllo. Insistette immediatamente: “Yufeng, non devi arrabbiarti così tanto. Hai vissuto con Yuefeng per più di vent'anni, dovresti conoscere il suo carattere. Quello che ha appena detto era molto chiaro, voleva solo vedere un'ultima volta Chu Yuechan. Poi, non avrebbe mai più pensato a lei. Ho sentito dire che in passato, per riuscire a conquistarla, ha visitato Frozen Cloud Asgard molte volte nell'arco di dieci anni, ma non ha mai avuto successo. Ora sta solo cercando di portare a termine ciò che non è riuscito a fare in passato: rivederla.”


“Normalmente, siccome è il Maestro della Villa della Spada Celestiale nessuno ha il coraggio di umiliarlo e mancargli di rispetto. Ma oggi quella donna l'ha trattato con freddezza, ha ferito il suo orgoglio. Sei sua moglie, dovrebbe dispiacerti per lui. Ma se al contrario quando tornerà da te litigherai con lui, non farai altro che seminare discordia fra voi due. Se invece non gli impedirai di fare ciò che sta cercando di fare e lo tratterai come sempre, potrebbe sentirsi in colpa per le sue azioni. In questo caso, saresti tu a beneficiarne, giusto?”


“Non impedirgli di farlo? Come posso non impedirgli di farlo!?” il petto di Xuanyuan Yufeng tremava mentre lei parlava, ma la rabbia nella sua voce si era già attenuata. Fissò la luce proveniente dalla stanza di Chu Yuechan e sussurrò: “Zio Ling, le tue parole mi hanno illuminata. Non dovrei incolpare Yuefeng. Il fatto che non abbia dimenticato quella donna indica anche che è un uomo dai sentimenti sinceri... se quella donna smettesse di esistere, non accadrebbe più nulla di tutto questo! E sebbene Chu Yuechan abbia fatto del male a Yuefeng... qualcun altro sta facendo lo stesso a Yun'er. Yun'er ultimamente non è più se stesso, sospetto che prenderà le stesse decisioni che un tempo prese suo padre.”


“Parli di Xia Qingyue?”


“Distruggerò Frozen Cloud Asgard per aver fatto del male a mio marito e a mio figlio.” promise con freddezza Xuanyuan Yufeng.


Ling Kun inarcò le sopracciglia e nei suoi occhi guizzò una strana luce. Sentendo il giuramento d'odio e d'invidia di Xuanyuan Yufeng, decise di non contraddirla e al contrario annuì: “Se davvero vuoi farlo, non vedo perché non dovrei aiutarti. Tuttavia, Frozen Cloud Asgard non è un Sect qualunque, distruggerlo non sarà facile. Il fatto che esista da più di mille anni è segno della sua grande influenza. Che ne dici di tornare con me alla Regione Mighty Heavenly Sword e di parlarne con il Nono Anziano? Gli manchi molto, sono anni che vuole rivederti, e soddisferebbe qualsiasi tua richiesta. Quando sarà il momento, mi offrirò personalmente di portare a termine la missione. Entro tre anni, faremo svanire nel nulla Frozen Cloud Asgard, nessuno lo rivedrà mai più. Nessuno saprà che sarà stata opera della Regione Mighty Heavenly Sword. Cosa ne pensi?”


Xuanyuan Yufeng aveva soltanto detto di voler distruggere Frozen Cloud Asgard in un impeto di rabbia. Come poteva sospettare che Ling Kun avrebbe davvero accettato di farlo. Se uno dei Quattro Grandi Luoghi Sacri avesse offerto il suo aiuto, radere al suolo Frozen Cloud Asgard sarebbe stato facile come schiacciare una formica. Considerando il suo enorme odio per Frozen Cloud Asgard, Xuanyuan Yufeng come avrebbe potuto rifiutare? Annuì, e rispose: “Faremo come hai consigliato, Zio Ling. Yufeng ringrazia lo Zio Ling.”


“Hoho, è solo una faccenda di poco conto.” Ling Kun ridacchiò. La sua risata nascondeva un significato ben più profondo.


…..


Nel cuore della zona settentrionale della Catena Montuosa della Spada Celestiale c'era un'ampia piana aperta. Rispetto al resto della catena montuosa, piena di energia di spada, quel luogo era completamente diverso. L'atmosfera era calma e silenziosa, e persino il rumore del vento era incredibilmente delicato.


A mezzogiorno, arrivò un gruppo di persone. Erano i membri di tutti e dieci i Sect che si erano qualificati ai primi dieci posti durante il Torneo. Quella era l'entrata del regno segreto del bacino celeste. Tutti erano più o meno eccitati, specialmente chi non l'aveva mai visitato. I loro occhi brillavano di sfumature bizzarre e sembrava che si aspettassero di incontrare da un all'altro qualcosa di straordinario.


Tuttavia, tra quelle persone non c'era Yun Che. L'unico rappresentante della Famiglia Imperiale Ventoblu era Qin Wushang.


Ling Yuefeng si fermò davanti a tutti gli altri e annunciò: “Tra poco, apparirà l'ingresso del regno segreto del bacino celeste. Prima che ciò accada, devo ricordarvi alcune cose.”


“Il regno segreto del bacino celeste può ospitare al massimo cinquanta persone alla volta. Detto questo, ogni Sect può far entrare solo cinque suoi membri. Siete liberi di scegliere chi saranno. Dopo essere entrati, rimarrete all'interno solo per due giorni. Dopo quarantotto ore dall'ingresso, sarete teletrasportati fuori dal regno segreto del bacino celeste contro ogni vostra volontà. C'è una sola eccezione a questa regola...”


Ling Yuefeng concluse con freddezza: “Ovvero, chi muore!”





