---
title: Capitolo 251 - La Decisione di Jasmine
pubDate: 2025-01-28T19:30:26.256Z
tags:
    - atg
---


<em><strong>CAPITOLO SPONSORIZZATO</strong>, ringraziamo Lucass :)
-Schadenfreude</em>


L'istante in cui Ling Yuefeng se ne andò, Ling Jie avanzò verso Yun Che: "Boss! Che ne dici di formare un gruppo? Anche se è la prima volta che entro qui, il mio vecchio mi ha detto molte cose su questo posto. Saranno informazioni molto utili, garantisco che non sarò un peso per te!"


Dalle sue parole era evidente che aveva intenzione di proteggere Yun Che.
Dopotutto sarebbe stato troppo pericoloso se avesse viaggiato da solo nello stato in cui era.


Yun Che rimase toccato dalla gentilezza di Ling Jie, ma rifiutò dicendo: "Non ti preoccupare, è meglio viaggiare da soli per fare esperienza.
Specialmente tu Piccolo Jie. Anche se il tuo talento è molto buono e le tue doti di spadaccino sono di prima classe, sei sempre rimasto nella Villa della Spada Celestiale. Ciò che ti mancano sono le situazioni di pericolo. Se tu viaggiassi con me i risultati del tuo allenamento ne risentirebbero."


"Ma, ma..."


"Non ci sono ma." Yun Che si pizzicò il mento: "Hai accettato di essere il mio fratellino. Non ascolterai nemmeno la mia decisione?"


"Eh..." Ling Jie, che aveva una mentalità innocente e ingenua, fu trattenuto dalle parole di Yun Che. Rimase confuso per bel po' e poi poté solo rispondere: "Va bene. Boss, devi stare attento. Il mio vecchio non stava provando a spaventarvi con le sue parole prima."


"Non ti preoccupare, non sono un tipo che muore facilmente. Inoltre al momento sto indossando l'Armatura Dragonscale." Yun Che si pizzicò l'orlo dei vestiti rivelando una copertura di scaglie che rifletteva la luce fredda. Nonostante la Villa della Spada Celestiale fosse stata estremamente riluttante nel separarsi da essa, non avevano avuto altra scelta se non dare questa Armatura Sky Profound a Qin Wushang.
Ieri il Capo Palazzo gli aveva dato questo equipaggiamento e oggi lo aveva indossato.


L'Armatura Dragonscale aveva uno strato molto sottile e si sarebbe aggiustata automaticamente al corpo di chi la indossava. Era proprio uno strumento salvavita. Come aveva previsto, quando rivelò l'armatura attrasse decine di sguardi pieni di avidità e gelosia.


Ling Jie si girò e disse a Ling Yun: "Fratellone, Boss ha detto che è meglio che io viaggi da solo, così non andrò con te. Me ne andrò per primo... Boss, devi stare attento. Altrimenti la bellissima principessa rimarrà tutta sola... Aaaaahh! Vado!"


Ling Jie tirò fuori la Spada Celeste Yang, sporse il petto in fuori e avanzò da solo con fare maestoso. Ling Yun annuì verso Yun Che e poi il suo sguardo sembrò volgersi verso Xia Qingyue.
Avanzò di pochi passi, fece un sospiro e si avvicinò a Xia Qingyue dicendo educatamente: "Fata Xia, vorresti formare un gruppo? Sono venuto qui tre anni fa e quindi ho una certa familiarità con questo posto. Qui è estremamente pericoloso, ma dovremmo essere in grado di affrontare qualsiasi pericolo se viaggiassimo in gruppo e potremo fare molta strada. Se scopriremo qualche tesoro, la Fata Xia avrebbe la priorità nella scelta. Come ti sembra?"


Non molto lontano Fen Juecheng e Xiao Kuangyu rivelarono delle espressioni strane. Erano entrati nel Regno Lago Celeste Secret tre anni fa e, quella volta, Ling Yun se n'era andato per conto suo senza dare a nessuno l'occasione di chiedergli di accompagnarlo. Ora invece aveva preso l'iniziativa proponendo a qualcuno di viaggiare insieme a lui e le sue parole sembravano supplichevoli.


Solo gli idioti non avrebbero capito cosa pensava.


"Ringrazio il Giovane Maestro della Villa per le sue buone intenzioni, ma Qingyue ha già deciso di viaggiare da sola." Di fronte all'invito, la ragazza rifiutò la sua offerta senza esitare.


Il numero di persone che Ling Yun aveva invitato prima era meno di cinque e questa era la prima volta che era stato rifiutato. L'espressione di Ling Yun non cambiò e annuì senza insistere: "Se è così, allora buon viaggio Fata Xia."


Dopo aver finito di parlare Ling Yun se ne andò per conto suo e il suo profilo svanì rapidamente nella tempesta di neve.


Perfino Ling Yun era stato respinto, così Xiao Kuangyu, che all'inizio aveva intenzione di provarci, strinse i denti e, dopo aver riflettuto per un po', decise di arrendersi. Nemmeno gli altri osarono provarci. Anche Xiao Kuanglei, che era il figlio del Maestro della setta Xiao, non ebbe il coraggio di parlare a Xia Qingyue. Con la forza che aveva mostrato, la ragazza lo sorpassava di molto. La posizione di questi discepoli di grandi setta poteva essere eccezionale, ma di fronte a Xia Qingyue non era niente di che.


A dispetto di tutto, solo in base alla forza, non avevano alcuna possibilità di viaggiare con Xia Qingyue.


Il solitario Yun Che si guardò attorno. Senza salutare gli altri scelse una direzione a caso e iniziò a camminare con tranquillità.


"Sorella Minore Xia, ora ce ne andremo. Stai attenta." Shui Wushuang e Wu Xuexin la salutarono, Xia Qingyue le guardò andarsene e volse lo sguardo nella direzione in cui era andato Yun Che; la colsero delle emozioni contrastanti. Dopodiché si diresse da sola verso nord.


L'intero mondo era ricoperto di neve. La sola cosa che si poteva utilizzare per capire la propria direzione era una montagna ghiacciata la cui vetta raggiungeva le nuvole. Mentre camminava, anche se aveva l'Energia Misteriosa a proteggerlo, Yun Che rabbrividiva in continuazione.


"Dove non c'è ghiaccio, questo posto è pieno di neve. Non riesco a vedere nemmeno l'ombra del lago celeste. E come può questo posto contenere degli oggetti divini. Anche se ce ne fossero sarebbero sepolti sotto la neve... Uff che freddo."


Yun Che camminò per più di un'ora. Vide soltanto piane bianche e il cielo pieno di neve e niente di particolarmente utile. Si era immaginato, una giungla dai fiori e dalle piante esotiche, con strane pietre e giade spirituali e montagne maestose; non si era aspettato minimamente uno spettacolo del genere. Inoltre, dopo aver camminato per così tanto tempo non aveva visto neppure l'ombra di una Bestie Misteriose!


Non è una caccia al tesoro, sono semplicemente venuto qui per soffrire!


"L'esistenza di questo piccolo mondo è davvero strana." Mormorò Jasmine tra sé e sé.


"Strana?"


"Questo piccolo mondo è stato davvero creato da esseri umani. Inoltre il suo potere è estremamente alto e deve essere esistito da molto tempo, quindi è normale che appaiano dei tesori preziosi... Ciò che è strano è che non dovrebbe apparire qui, perché non è qualcosa che può essere creato con la forza di questo piano."


"Probabilmente è stato lasciato da un forte esperto molto tempo fa." Disse Yun Che senza pensarci.
Non gli importava delle origini di questo Regno Lago Celeste Secret. Mentre stava camminando tranquillamente disse: "Jasmine, quante persone mi stanno seguendo ora?"


"Quattro." Rispose Jasmine.


"Quattro?" Yun Che sussultò. Questo numero non corrispondeva a quello che aveva in mente.


"Non mancano mai nemici che vogliono ucciderti, ti sei mai chiesto il perché?" Disse freddamente Jasmine.


"No! Queste persone non possono nemmeno essere considerate nemici." Yun Che agitò il dito e disse con un gelido sorriso: "Non sono altro che un gruppo di idioti che cercano di morire!"


"Di questi quattro, tre vorrebbero ucciderti. Sembra che una non voglia; al contrario, potrebbe essere qui per salvarti." Disse Jasmine.


"Uh? Salvarmi? Chi è?"


"Lo saprai tra poco."


I passi di Yun Che rallentarono gradualmente. Dopo aver mormorato tra sé e sé per un po' disse: "Jasmine, tra poco avrò bisogno del tuo aiuto per uccidere una persona."


"Va bene!"


Yun Che sussultò per un attimo perché Jasmine aveva accettato troppo in fretta. Ogni volta che la ragazza attaccava, il veleno nel suo corpo si sarebbe diffuso. Quindi se non fosse stata per una questione di vita o di morte che Yun Che non avrebbe saputo affrontare, non sarebbe intervenuta, ma stavolta aveva accettato subito. Yun Che non poté non sentirsi nervoso e chiese debolmente: "Eh... hai mica qualche... condizione aggiuntiva?"


"Naturalmente!" La voce di Jasmine divenne più fredda e rigida. "Dovresti sapere in che condizione sei. Questo piccolo mondo è il posto perfetto per sbarazzarsi di qualcuno. Dovresti anche sapere che qualcuno potrebbe provare ad ucciderti, eppure hai osato comunque entrare qui solo a causa della mia esistenza! Devo uccidere chiunque tu vuoi che uccida, altrimenti morirai e morirò anche io."


"Ricordo che una volta hai detto che non volevi diventare dipendente dal mio potere, ma sembra che tu abbia dimenticato le tue parole. In molte cose, quando consideri le tue capacità, includerai anche la mia forza nei tuoi calcoli.
Quando uso il mio potere, nell'intero continente del Cielo Misterioso ti sarà impossibile incontrare delle situazioni pericolose. Questa dipendenza nascosta ridurrà di molto la tua crescita..." Jasmine disse ogni parola con estrema serietà. Il suo tono era come quello di un grande maestro dalla grande esperienza che stava istruendo un discepolo.


Yun Che era parzialmente d'accordo con Jasmine. Ad esempio stavolta non aveva voluto rinunciare all'opportunità di esplorare il Regno Lago Celeste Secret; se non fosse stato per l'esistenza di Jasmine non sarebbe sicuramente entrato in questo posto nello stato in cui era. Non tanto per Fen Juecheng quanto per Mu Tianbei e l'intento omicida che aveva emanato.


Mu Tianbei, il Maestro della Fortezza Heavenly Spear Thunderfire non era inferiore a Qin Wushang in termini di forza.


"Ti aiuterò ad uccidere un'ultima persona. Dopodiché sigillerò la mia forza misteriosa per molto tempo e mi concentrerò a disintossicare il veleno nel mio corpo nella Perla del Veleno Celeste. In futuro potrai contare solo su te stesso. Non pensare di poter chiedere il mio aiuto." Disse freddamente Jasmine.


"...Non c'è bisogno di essere così rigidi, no?" Yun Che sussultò: "Cosa accadrà se incontrerò un pericolo mortale che non riuscirò a superare? Se morirò anche tu morirai. Non temi..."


"Umpf! Dopo essere stata nella Perla del Veleno Celeste per così tanto tempo, il veleno si è attivato molte volte perché sono intervenuta. Finora il veleno non si è affatto disperso da quando ti ho incontrato! Piuttosto che avere questi contraccolpi dovuti al veleno e non riuscire mai a disintossicarmi, è meglio finirla definitivamente." Disse bruscamente Jasmine.


Yun Che rifletté per un momento e poi annuì lentamente: "Va bene, capisco. Inoltre approvo la tua decisione."


In quel momento due profili sfocati apparirono in mezzo alla neve.
Le due figure diventavano sempre più distinte via via che si avvicinavano.


Yun Che si fermò quando riuscì a vederli chiaramente. Rivelò un'espressione di piacevole sorpresa come se avesse incontrato un vecchio amico. Si avvicinò e salutò: "Non siete il caro Juebi e il giovane maestro del clan del Cielo Ardente? Cosa state facendo qui? Incontrarci qui nell'enorme Regione Lago Celeste Secret è davvero un evento deciso dal destino!!"
                        
                                



