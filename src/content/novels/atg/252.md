---
title: Capitolo 252 - Attaccare Prendendo in prestito la Forza di Qualcun altro
pubDate: 2025-01-28T19:30:26.256Z
tags:
    - atg
---


<em><strong>CAPITOLO SPONSORIZZATO</strong>, ringraziamo Lucass :)
-Schadenfreude</em>


Vedendo Yun Che, Fen Juebi quasi scoppiò a ridere. Socchiuse gli occhi e si avvicinò insieme a Fen Juecheng: "In effetti è proprio una coincidenza esserci incontrati qui in questa terra sconfinata. Tuttavia non sembri molto in forma ora. Sei arrivato qui solo dopo un bel po' di tempo; sembra che le tue ferite non siano ancora guarite."


"È inutile parlargli." Disse freddamente Fen Juecheng. Guardò cupamente Yun Che e sogghignò: "Credi davvero che il nostro incontro qui sia una coincidenza?"


"Che non lo sia?" Yun Che sussultò e poi esclamò all'improvviso: "Oh! Lo so, dovete aver pensato che questo posto era troppo pericoloso e volevate viaggiare con me, vero? Non è certamente un problema."


"No! Siamo solo qui per mandarti in un certo posto. Viaggiare insieme non è necessario." Fen Juecheng sorrise ancora più cupamente.


"Mandarmi in un certo posto?" Yun Che mostrò un'espressione dubbiosa: "Dove?"


"All'inferno!" Rise freddamente Fen Juecheng. Una luce rossa scintillò nella sua mano mentre afferrava una lunga spada scarlatta. La spada emetteva un ardente intento omicida e puntava dritta verso Yun Che.


Yun Che rivelò un'espressione spaventata. Arretrò rapidamente e balbettò un po': "G-giovane Maestro, non siamo nemici.
Cosa vuoi fare?"


"Ahahah!" Fen Juebi rise con grande entusiasmo vedendo l'espressione di Yun Che: "Non siamo nemici? Sei davvero stupido. Va bene, visto che tanto morirai ti spiegherò perché ti voglio uccidere. Nel torneo mi hai provocato gravi ferite. Non sarebbe niente se avessi soltanto perso la faccia, ma la Principessa Blue Moon è una donna in cui il Fratellone è interessato e hai osato davvero toccarla! Non hai idea di cos'hai fatto!!"


"Ah?" Yun Che strabuzzò gli occhi rivelando un'espressione incredula: "Non... non può essere!
Io e la principessa Blue Moon siamo una coppia armoniosa. Come mai non l'ho mai sentita dire che eri interessato a lei? Capisco, questo è probabilmente una pia illusione del giovane maestro del clan del Cielo Ardente, la mia Principessa Cang Yue non ti presta nemmeno attenzione.
Significa solo che il giovane maestro del clan del Cielo Ardente non ha abbastanza fascino; cos'ha a che fare con me?"


"Tu!" Fen Juecheng si accigliò e rivelò un'espressione arrabbiata.


Yun Che sembrava non aver notato la sua rabbia e continuò: "Inoltre, anche se mi ucciderai oggi, cosa credi che accadrà? Perdonami per le parole dirette, ma il giovane maestro del clan del Cielo Ardente non merita assolutamente la mia Cang Yue... è la principessa della famiglia imperiale, in termini di posizione non c'è nessun'altra donna che può essere paragonata a lei. Invece tu sei un giovane maestro. C'è solo una principessa nell'Impero Ventoblu, ma ci sono centinaia di giovani maestri è praticamente come paragonare una nuvola bianca a del fango. In termini di aspetto la mia Cang Yue sembra una fata, mentre tu, guardati: hai la faccia di un asino e il naso di una scimmia, la testa di un bue e la bocca di un cavallo, pieno di malvagità. Figuriamoci la bruttezza, hai anche un'aria malvagia e mi prende un colpo ogni volta che ti guardo. Perfino io, un uomo, provò pietà per te."


"Inoltre, in termini di talento, io ho diciassette anni e ho già sconfitto una persona al terzo livello dell'Stadio della Terra Misteriosa finendo al primo posto del torneo. Tu hai ventitré o ventiquattro anni, eppure sembra che tu sia soltanto al secondo livello dell'Stadio della Terra Misteriosa. La differenza è un po' troppa. Tra te e me, soltanto un cieco ti sceglierebbe... Ohoh, un po' di tempo fa ho sentito Piccola Rossa, Verde e Viola al Bordello degli Sposi Felici menzionare che il pipino del Giovane Maestro del clan del Cielo Ardente è lungo mezzo pollice e spesso come un filo di canapa... Tsk tsk, nella tua situazione nemmeno una vedova quarantenne si interesserebbe a te, figuriamoci la mia Cang Yue. Sigh, in quanto uomo provo pietà per la situazione del giovane maestro che è turbolenta come le acque di un fiume..."


Fen Juecheng ha sempre saputo fin da piccolo di essere un drago tra gli uomini.
Nella giovane generazione era al più alto livello, così alto da poter mostrare sdegno a tutti quanti. Tuttavia ora Yun Che lo aveva insultato a più non posso.
Fen Juecheng non si arrabbiava facilmente, ma le parole di Yun Che erano troppo maligne. Sapeva bene che lo stava provocando deliberatamente, eppure il suo volto si arrossò ed emanò un intento omicida molto più forte rispetto a prima: "TU... VUOI... MORIRE!!"


Fen Juecheng scatenò la sua furia. Sulla sua spada si accese un fuoco blu, che sfrecciò verso il petto di Yun Che.
Fen Juecheng non si trattenne minimamente e sfogò la sua frustrazione. Con la potenza dell'Stadio della Terra Misteriosa, la neve vicina si trasformò subito in vapore; perfino lo spesso mantello di neve al di sotto dei suoi piedi cominciò a sciogliersi ad un ritmo spaventoso.


Mentre la spada avanzava, Yun Che rivelò un sorriso freddo. Afferrò Dragon Fault e mirò direttamente verso la lama fiammeggiante di Fen Juecheng.


Ci fu un'esplosione e le fiamme blu volarono in tutte le direzioni, sbalzando via la neve a terra che formò una coltre che ostacolava la vista. Fen Juecheng tremò mentre le sue braccia si intorpidirono e la fiamma volò via dalle sue mani. Si allarmò e iniziò a calmarsi, ma era svanita ogni traccia di Yun Che. Senza esitare si ritirò velocemente lasciando dietro di sé un profilo scarlatto e indietreggiando di trenta passi. In quel momento sentì Fen Juebi gridare miserabilmente.


Yun Che riapparve. Stava portando Dragon Fault mostrando un'espressione allegra. Stava calpestando Fen Juebi con il suo piede. Dragon Fault, che pesava oltre quattromila chili, schiacciava completamente Fen Juebi facendolo impallidire mentre ululava di dolore.


L'espressione di Fen Juecheng cambiò di colpo e si incupì: "Le tue... le tue ferite in realtà..."


"Esatto, ho finto di averle." Yun Che spostò il piede sulla vita di Fen Juebi e lo schiacciò finché non urlò come un maiale che stava per essere sgozzato: "Per aspettare un po' di spazzatura che sopravvaluta le proprie capacità e mandarla all'inferno!"


Le capacità di recupero della Grande Via del Budda erano inimmaginabili per una persona normale. Al momento le ferite di Yun Che erano guarite completamente e aveva recuperato il settanta per cento della sua forza misteriosa. Anche se affrontare Fen Juecheng sarebbe stato un po' troppo difficile, picchiare Fen Juebi sarebbe stato un gioco da ragazzi. Naturalmente sarebbe stato sufficiente a spaventare un po' Fen Juecheng; Yun Che aveva sconfitto perfino Xia Qingyue, che era al terzo livello dell'Stadio della Terra Misteriosa; Fen Juecheng non sarebbe stato abbastanza ingenuo da cercare di affrontare Yun Che.


"Impossibile! Ho sentito che, non solo le tue ferite erano estremamente gravi, la tua forza misteriosa si era anche quasi esaurita! Non è possibile recuperare in soli cinque giorni!
Inoltre... come sapevi che stavo per venire ad ucciderti?" Disse Fen Juecheng stringendo i denti. Era completamente scioccato.
Provava ancora una sensazione di intorpidimento alle mani, se non si fosse ripreso come avrebbe potuto attaccare in modo così spaventoso?


"Eheheheheh." Yun Che cominciò a ridere con sdegno: "Ecco perché ho detto che il giovane maestro non è altro che un idiota che si crede infallibile. Una volta che questo regno segreto del Lago Celeste si chiuderà, svaniranno tutte le tracce. Per voi questo è il posto perfetto per sbarazzarsi di qualcuno, ma lo è anche per me. Per chi voglio uccidere non mostrerò nemmeno un briciolo di pietà... Così cominciamo con il tuo patetico fratellino."


Ancora prima di finire di parlare, Yun Che aumentò la pressione facendo di nuovo urlare Fen Juebi in un modo agghiacciante. Nonostante non fosse debole, era alla mercé di Yun Che; inoltre era ferito gravemente ed era indebolito. Fen Juecheng si incupì mentre fumava di rabbia: "Allora vediamo se proverai ad attaccare! Per prepararmi ad alcun incidente, prima di entrare nella Regione Lago Celeste Secret, il Grande Anziano ha lasciato una speciale impronta su di lui. Se morisse, il Grande anziano saprebbe immediatamente chi lo ha ucciso!
Allora tu... e tutti quelli connessi a te, subiranno la furia dell'intero clan del Cielo Ardente! Ognuno di voi morirà miserabilmente!!"


"Esatto... esatto... tu... non puoi uccidermi! Se oserai uccidermi... il Grande Anziano lo saprà... non puoi uccidermi!!"


In quanto figlio del maestro del clan del Cielo Ardente, Fen Juebi non era mai stato schiacciato in questo modo prima d'ora.
Inoltre questa era la prima volta che stava rischiando di morire. Questo tipo di persona era spesso quello che temeva di più la morte. In quel momento Fen Juebi era mortalmente pallido e le sue labbra erano livide. La sua condizione era dovuta in parte ad una ricaduta delle ferite che Yun Che gli aveva inferto nell'incontro del torneo e per lo spavento.


"Ciò che dice è vero. Sono state lasciate delle impronte su entrambi.
Se morissero la persona che ha lasciato questi segni saprebbe immediatamente l'identità dell'assassino." Disse Jasmine.


"Davvero?" L'espressione di Yun Che non cambiò. Al contrario cominciò a ridere freddamente verso Fen Juecheng: "Credi davvero che non oserei ucciderti per questo?
Credi davvero che abbia paura del tuo clan del Cielo Ardente?"


Mentre parlava, Dragon Fault calò e distrusse la gamba destra di Fen Juebi senza avere alcuna pietà. Si sentì solo uno scricchiolio di ossa che si spezzavano. Risuonò un ululato simile a quello di un fantasma addolorato.
Anche se il cielo era pieno di neve, si poteva sentire da una grande distanza.


"Tu!!" Fen Juecheng non credeva che Yun Che sarebbe stato così spietato. Aveva reso Fen Juebi un invalido senza alcuna esitazione. Il dolore aveva sfigurato il volto del ragazzo, le giunture delle sue mani scrocchiavano.


Aveva recuperato il settanta per cento della forza misteriosa, ma non si era affatto ripreso. Visto che aveva bruciato il Sangue della Fenice non sarebbe stato in grado di utilizzarne la forza per tre mesi, facendo diminuire significativamente la sua potenza. Al momento non poteva assolutamente sconfiggere Fen Juecheng.


Tuttavia Yun Che continuava ad avere un'espressione sicura e con lo scambio di prima aveva anche intimorito Fen Juecheng. Era chiaro che non avesse paura di farlo infuriare; al contrario sembrava lo stesse provocando apposta. Questo faceva impazzire Fen Juecheng, eppure lo aveva reso ancora più cauto. Non solo non osò avanzare, era completamente all'erta e stava radunando le forze nel caso dovesse schivare un attacco.


SNAP!


Yun Che calò di nuovo la spada, spezzando anche la gamba sinistra di Fen Juebi.
Tra le urla agghiaccianti, Yun Che sollevò lentamente la testa mostrando un sogghigno... Quest'espressione fece rizzare i capelli a Fen Juecheng, che arretrò e gridò all'improvviso: "Maestro della Fortezza Mu! Cosa state facendo... Perché non avete ancora attaccato?!"


Le correnti al di sopra di Yun Che divennero caotiche.
In mezzo alla tempesta di neve apparve una lancia d'argento che sfrecciava nell'aria emettendo un suono acuto. Da lontano sembrava una linea brillante disegnata sul cielo.


L'aura di morte dell'arma raggelò Yun Che, ma l'espressione del ragazzo rimase incredibilmente tranquilla. Anzi, sorrise sinistramente e colpì il terreno.


Boom!!


In seguito all'attacco di Yun Che, la neve si sollevò insieme al corpo di Fen Juebi, che fu trapassato dalla lancia d'argento...


Questo era un colpo fatale di un esperto allo Stadio del Cielo Misterioso, come poteva non essere terrificante?
Prima ancora che potesse gridare, il corpo di Fen Juebi esplose disperdendosi in più di dieci pezzi... La lancia continuò ad avanzare, trapassando l'immagine residua che Yun Che aveva lasciato usando l'Ombra del Dio Stellare, per poi affondare nel terreno.
                                


                                



