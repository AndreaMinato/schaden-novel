---
title: Capitolo 253 - Come vuoi morire?
pubDate: 2025-01-28T19:30:26.256Z
tags:
    - atg
---


<em><strong>CAPITOLO SPONSORIZZATO</strong>, ringraziamo Lucass :)
-Schadenfreude</em>


Regione Lago Celeste Secret, direzione nord-ovest.


BOOM!!


La montagna esplose, rivelando la roccia e il terreno sepolti sotto la neve. Secondo le testimonianze precedenti di chi aveva esplorato questo regno, c'erano delle strane pietre al di sotto delle montagne.


Tuttavia Fen Moli non avanzò dopo aver sferrato il colpo. Invece sussultò e si bloccò sul posto con un'espressione incredibilmente scontenta. L'uomo di mezz'età accanto a lui chiese immediatamente: "Grande Anziano, cos'è successo?"


L'espressione di Fen Moli si incupì. La rabbia e l'intento omicida rilasciati dal suo corpo fecero tremare di paura l'uomo di mezz'età: "Juebi... è morto!"


"Cosa?!" Esclamò l'uomo di mezz'età. Non erano passate nemmeno due ore da quando erano entrati nel regno segreto del Lago Celeste e prima ancora che ne traessero alcun guadagno, avevano ricevuto una dolorosa notizia. Chiese allarmato"Grande Anziano, ha lasciato un'impronta sul corpo di Fen Juebi. Chi è... Chi è che ha avuto il coraggio di uccidere Fen Juebi?!"


"Mu Tianbei!" Fen Moli strinse i pugni così tanto da rischiare di rompersi le ossa della mano.
Scagliò un pugno ricoperto di fiamme che ridusse in cenere la montagna di fronte a lui. Ruggì: "Mu Tianbei!! Non ci sono ostilità tra te e il mio clan del Cielo Ardente, eppure hai commesso un atto così malvagio. In un mese farò sparire dalla faccia della terra la tua Fortezza Heavenly Spear Thunderfire!!"


Dall'altra parte Mu Tianbei discese e guardò il corpo smembrato di Fen Juebi. Ebbe uno spasmo e la sua espressione divenne scontenta, come se avesse ingoiato un insetto morto.
Fen Juecheng era ancora più infuriato. Era così sfigurato dalla rabbia da non essere più riconoscibile.


Fen Juebi era morto... Aveva appena usato l'impronta dell'anima per minacciare Yun Che, ma era comunque morto... Non era nemmeno stato ucciso dal ragazzo, ma dal colpo che Mu Tianbei aveva preparato per Yun Che.


Clap clap clap clap...


Riecheggiò il suono di applausi. Yun Che gioì della sua disgrazia.
Volse lo sguardo su Mu Tianbei e disse con gratitudine: "Siete davvero degno di essere chiamato il Maestro della Fortezza Heavenly Spear Thunderfire. Il vostro attacco è stato davvero splendido. Non sapevo che ve la foste presa per l'incontro che aveva avuto con il Giovane Maestro Mu. Non solo volevate attaccare una persona che era già a terra, lo avete fatto con indifferenza. Eravate proprio risoluto nell'uccidere il giovane maestro del clan del Cielo Ardente! Ammiro moltissimo questo spirito e quest'audacia. Ho sentito che Fen Juebi aveva un'impronta sul suo corpo, al momento Fen Moli dovrebbe già sapere della sua grande impresa. Dev'essere così infuriato da esplodere, ahahahahahah..."


Dopo aver detto queste parole sarcastiche scoppiò a ridere come un pazzo. Mu Tianbei si incupì, la rabbia che aveva trattenuto minacciò di esplodere. Strinse i pugni e ruggì con furia: "Ragazzino! Il Giovane Maestro del clan del Cielo Ardente risolverà la questione per me. Stai per morire eppure riesci ancora a ridere! Guarda come uno dei tuoi colpi ti spezzerà la ossa!!"


Mu Tianbei si levò in aria e caricò verso Yun Che. La sua mano destra divenne un artiglio che puntò ad afferrare la testa del suo nemico.


Yun Che rimase fermo sul posto ad osservarlo. Questa reazione fece esitare Mu Tianbei, che rallentò i suoi movimenti.
Proprio in quel momento un'aria fredda assalì l'uomo; dovette fermarsi per afferrare i proiettili di ghiaccio che stavano puntando verso i suoi occhi.


Allo stesso tempo un nastro di un fiocco bianco sfrecciò nell'aria. Si avvolse alla vita di Yun Che e lo trasse con sé. Dall'altra parte del fiocco c'era una donna vestita di bianco!


"Qingyue?" Yun Che la guardò. Non si era immaginato che la quarta persona che lo stava seguendo... fosse davvero Xia Qingyue.


"Non dire un'altra parola. Andiamocene velocemente!"


Xia Qingyue si accigliò. Prese Yun Che con sé mentre avanzava velocemente nella tempesta di neve. In questo genere di condizioni atmosferiche i movimenti dei praticanti del profound sarebbero stati ostacolati, lei invece poteva trarre forza dal ghiaccio e dalla neve per recuperare forza misteriosa. Per questo, anche se stava portando Yun Che con sé, era estremamente rapida e i due scomparvero in mezzo alla tempesta.


Ovviamente Mu Tianbei aveva riconosciuto Xia Qingyue. Disperse i ghiaccioli sulle sue mani e non li inseguì, anzi rimase fermo sul posto per molto tempo.
Solo la sua espressione era piena di emozioni contrastanti.


"Maestro del Forte Mu, cosa state aspettando?! Presto, andate ad ucciderlo!" Urlò con ansia Fen Juecheng.


Mu Tianbei non si mosse. Fece un respiro profondo e disse: "Quella è Xia Qingyue di Asgard Nuvola Gelida! Quando Yun Che era da solo, ovviamente volevo ucciderlo per sbarazzarmi di guai futuri! Tuttavia Xia Qingyue è con lui ora, se la uccidessi Asgard Nuvola Gelida lo saprebbe! Se si diffondesse la notizia che io, il Maestro della Fortezza Heavenly Spear Thunderfire, ho ucciso Yun Che nel regno segreto del Lago Celeste dove andrebbe a finire la mia reputazione?!"


"Allora vada ad uccidere anche Xia Qingyue!" Disse con un'espressione sinistra Fen Juecheng.


"C... cosa?!" Mu Tianbei rimase scioccato. Che genere di persona era Xia Qingyue? Poteva essere considerata la discepola più talentuosa della storia di Asgard Nuvola Gelida, se si venisse a sapere, la Fortezza Heavenly Spear Thunderfire diventerebbe il nemico mortale di Asgard Nuvola Gelida. Di fronte alla loro furia, il suo setta sarebbe stato fatto sparire dalla faccia della terra. Non poteva affrontarne le conseguenze.


"Perché esitate?" Disse ad alta voce Fen Juecheng. "Dopo aver ucciso quei due e una volta che il regno si chiuderà, la questione diventerà un segreto assoluto! Spiegherò chiaramente al Grande Anziano la questione riguardo al mio secondo fratello. Se li lascerete andare così tutti verrebbero comunque a sapere che avete cercato di uccidere Yun Che. La vostra reputazione ne soffrirebbe comunque.
Avete visto il temperamento di Yun Che e avete cercato di ucciderlo. Quando maturerà in futuro, credete davvero che la Fortezza Heavenly Spear Thunderfire rimarrà in pace? Ne pagherete le conseguenze."


"Se non vi decidete..." Il tono di voce di Fen Juecheng divenne minaccioso: "Allora potrei non sentirmela di spiegare la questione al Grande Anziano... eheh. Vuole peggiorare la situazione e uccidere anche me, così da attirare ancora più ostilità dal clan del Cielo Ardente?"


Mu Tianbei si congelò sul posto, accigliandosi. La neve attorno a lui si sollevò all'improvviso e andò nella direzione in cui erano andati Xia Qingyue e Yun Che.


"Qingyue, tu... perché... sei qui...?"


Erano troppo veloci e, mentre parlava, a Yun Che si riversarono grandi quantità di neve in bocca. Dopo essersi sforzato per un po' riuscì finalmente a fare la sua domanda dall'ovvia risposta.


Xia Qingyue non rispose. Non si sapeva se fosse per la preoccupazione o perché non lo aveva sentito. Non osava distrarsi minimamente.


Quando Yun Che era partito prima, lei aveva cambiato direzione e aveva iniziato a seguirlo perché temeva che sarebbe finito nei guai. In un ambiente pieno di vento e neve per lei era molto facile nascondere la sua aura. Perciò, sia Yun Che sia Mu Tianbei non avevano scoperto la sua presenza.
Non poté non trattenersi dal seguirlo e si era giustificata dicendosi che le ferite di Yun Che erano state causate da lei e quindi aveva la responsabilità di proteggerlo in questo posto pericoloso.


Solo che non si aspettava che Fen Juecheng e Fen Juebi avrebbero colto l'occasione per cercare di ucciderlo, figuriamoci Mu Tianbei!


Yun Che barcollò, cadde tra la neve finendo per essere trascinato miserabilmente da Xia Qingyue. La ragazza si fermò e chiese frettolosamente: "Stai bene? Sbrigati a rialzarti! Sarebbe un disastro se Mu Tianbei ci raggiungesse."


Yun Che si rialzò, si scosse di dosso la neve e disse in modo pietoso: "Qing... Qingyue mogliettina mia, le mie ferite interne sembrano essere peggiorate... già... non posso correre più... Dovresti andartene... non ti preoccupare per me! La persona che vuole uccidere sono io... Se ti allontani da qui non ti farà nulla... Coff coff coff coff..."


Yun Che sputò la neve che prima gli era finita in bocca.


Xia Qingyue guardò nervosamente indietro. Ritrasse il Fiocco Fiordineve della Fenice di Ghiaccio e sorresse Yun Che: "Tieniti forte... In questo ambiente non è impossibile scappare!"


Yun Che stese le braccia per reggersi alla vita morbida e sottile di Xia Qingyue.
Al tatto era difficile immaginare che questo corpo, che sembrava debole come un salice, potesse rilasciare un potere incredibile. Dopo averlo toccato, non poteva più staccarsene, era così confortevole che quasi si lasciò sfuggire un gemito.


Essere toccata da un uomo fece sentire una strana sensazione a Xia Qingyue. Attivò immediatamente le sue Arte della Nuvola Gelida per usare una tecnica di movimento profound, "Danza della Neve Frozen Fantasy" e si mosse rapidamente verso nord.


"Dove state scappando! Preparatevi a morire!"


I ruggiti di Mu Tianbei riecheggiarono dietro di loro. Xia Qingyue si guardò indietro solo per scoprire stupita che Mu Tianbei si stava avvicinando sempre di più.


Bang!!


Con un'esplosione, la neve fu dispersa facilmente da Mu Tianbei. La forza dell'uomo superava il quinto livello dello Stadio del Cielo Misterioso, non sembrava essere inferiore alla Maestra di Xia Qingyue, Chu Yueli. Era qualcuno da cui Xia Qingyue non poteva assolutamente difendersi, anche se avesse attivato il suo Dominio Frozen Cloud non avrebbe avuto alcun effetto su di lui.


Mentre si reggeva a Xia Qingyue, ogni tanto Yun Che sfregava le mani sulla vita della ragazza. Non era affatto contento visto che Mu Tianbei lo aveva disturbato. Il ragazzo strinse i denti e mormorò in tono basso: "Jasmine, uccidilo!"


Bang!!


All'improvviso Mu Tianbei si schiantò contro un forte ostacolo che lo stordì.
Solo dopo aver ruzzolato in aria recuperò l'equilibrio. Scosse la testa e guardò davanti a sé, ma aveva perso ogni traccia di Xia Qingyue e Yun Che. Di fronte a lui c'era una ragazzina con grazioso abito da principessa color rosso.


La tempesta neve percorreva ogni angolo di questo regno, ma non poteva nemmeno sfiorare il corpo della ragazzina. Mu Tianbei la fissò per molto tempo, stordito dalla bellezza di questa ragazzina; era cento volte più graziosa delle migliori bambole di porcellana scolpite dai migliori artigiani dell'Impero Ventoblu. Sul suo bellissimo volto c'era un'espressione feroce che non si addiceva assolutamente alla sua età e al suo aspetto.


La ragazzina puntò il dito verso Mu Tianbei. Il suo sguardo cristallino emetteva un intento omicida: "Come vuoi morire?"
                                


                                



