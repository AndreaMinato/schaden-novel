---
title: Capitolo 259 - Un Altro Mondo
pubDate: 2025-01-28T19:30:26.257Z
tags:
    - atg
---


<em><strong>CAPITOLO SPONSORIZZATO</strong>, ringraziamenti a Zero :)
-Schadenfreude</em>


Era una piccola perla che brillava come uno zaffiro; tuttavia i raggi di luce che emettevano superavano una pietra preziosa, sembrava una piccola stella. Quando Yun Che la afferrò sembrò quasi essersi risvegliato dal suo sonno. All'improvviso rilasciò un bagliore blu che avvolse il corpo di Yun Che.


"Questo..." Il raggio di luce era incantevole e illuminava ogni angolo della caverna. Yun Che lo portò di fronte ai suoi occhi e lo guardò con stupore. In quel momento un turbinio violento venne trasmesso dalle sue Vene Misteriose esauste - era un entusiasmo che scosse il suo sangue e la sua mente. In quel momento Yun Che sentì una strana sensazione... Era calmo mentre stava tenendo la perla blu. Si sentiva come se qualcosa che gli apparteneva fosse finalmente tornata da lui.


E questa sensazione gli era familiare. Era la stessa di quando aveva ottenuto un altro oggetto. Si ricordò di quando aveva trovato il seme di fuoco del Dio malvagio nella catena montuosa Drago Scarlatto!


"Perché sei distratto, mangialo in fretta! A parte l'attributo, dovrebbe avere gli stessi effetti! Questo è chiaramente il Seme d'Acqua che è stato ingoiato da questa bestia; ecco perché esiste una Tyrant Bestie Misteriose!"


Jasmine l'aveva valutato usando la sua aura, ma le percezioni di Yun Che erano molto più accurate delle sue. Era sicurissimo che questo e il seme del Dio Malvagio nella caverna del Drago Fiamma fossero gli stessi! Dopo aver dato uno sguardo a Xia Qingyue, ingoiò la piccola perla azzurra.


Istantaneamente le Vene Misteriose di Yun Che si agitarono violentemente. La superficie del suo corpo emise dei raggi azzurri che avvolsero i raggi della forza misteriosa che gli aveva donato Xia Qingyue.
Dopodiché, come una fiamma blu, la superficie del suo corpo si accese.


La sensazione fredda scomparve immediatamente. Yun Che chiuse gli occhi e sentì una sensazione confortevole. La luce blu divenne sempre più accesa e si diffuse verso Xia Qingyue. In un attimo i cristalli di ghiaccio che ricoprivano il corpo della ragazza scomparvero senza nemmeno avere il tempo di sciogliersi. Anche tutti i ghiaccioli dell'area circostante scomparvero. L'aria spaventosamente fredda del corpo della Tyrant Bestie Misteriose non riusciva ad esistere di fronte a questo raggio azzurro.


Durante l'agitazione delle sue Vene Misteriose, emerse una forza misteriosa che sembrò apparire dal nulla.
La sua forza misteriosa originariamente esaurita, iniziò ad aumentare velocemente... I suoi organi interni iniziarono a guarire ad un ritmo rapidissimo grazie ad una forza calorosa improvvisa.


La forza misteriosa nelle sue Vene Misteriose aumentò, raggiungendo la sua massima capacità, eppure non si fermò...


Risuonò un debole rumore e Yun Che sentì un lieve rumore di qualcosa che si rompeva. In quel momento ebbe la sensazione che un ostacolo fosse stato direttamente rimosso dalle sue Vene Misteriose.
I raggi di luce brillarono per un po' prima di esaurirsi.


Durante quell'attimo Yun Che sentì come se le sue Vene Misteriose si fossero evolute. La forza misteriosa si era condensata così tanto che stentava a crederci. La percezione del suo corpo e dei dintorni cambiò immensamente. Il suo corpo, la sua anima e le sue Vene Misteriose erano rinate e si erano rinnovate...


Yun Che alzò la testa ed espirò lentamente. Un improvviso aumento di forza misteriosa ancora più tirannico emerse dal suo corpo! Quest'aura l'aveva già fatto avanzare oltre il Stadio del Vero Misterioso, arrivando allo Stadio Spirito Misterioso! Perfino le sue ferite interne erano tutte guarite!


Yun Che esaminò in silenzio il suo corpo e vide che ora sembrava trasparente. Le sue Vene Misteriose all'inizio erano scarlatte come le fiamme, ora invece erano un mischio tra rosso e blu. Ciascuna delle sue cinquantaquattro Meridiano Misterioso brillavano a tratti di luce blu e rossa. Non solo le sue Vene Misteriose, anche le sue vene e il suo sangue avevano gli stessi colori.


Il rosso scarlatto e il blu non erano completamente separati, ma non erano nemmeno fusi. Da qualche parte in mezzo, erano mischiati caoticamente senza respingersi, senza interferire con l'esistenza dell'altro.


Ciò che Yun Che aveva consumato era davvero il Seme d'Acqua che aveva lasciato il Dio Malvagio.


Quando aveva mangiato il seme di fuoco allora, le Vene Misteriose di Yun Che avevano ottenuto un attributo di tipo fuoco e un'affinità con quell'elemento. Era anche in grado di controllare il fuoco fino ad un certo punto e non poteva essere ferito da esso.


Ora che aveva consumato il seme d'acqua, le Vene Misteriose di Yun Che avevano ottenuto un attributo di tipo d'acqua e di ghiaccio. In natura erano due elementi incompatibili, ma questi due attributi coesistevano perfettamente nelle Vene Misteriose del Dio Malvagio.


Allo stesso tempo, ciò che Chu Yuechan aveva lasciato in passato, l'Arte della Nuvola Gelida che erano state sigillate a causa dell'incompatibilità con le Vene Misteriose di tipo fuoco, si erano completamente risvegliate!


Yun Che aprì gli occhi e si sfregò le mani. Una barriera azzurra si espanse fino ad isolare completamente Xia Qingyue dal freddo all'esterno. Il potere miracoloso del Dio Malvagio aveva completamente guarito tutte le sue ferite, fatto recuperare la sua forza misteriosa e lo aveva fatto avanzare allo Stadio Spirito Misterioso. Tutto il suo nervosismo, apprensione e preoccupazioni sparirono completamente e il suo cuore divenne incredibilmente tranquillo... Perché la sua anima era salita ad un livello superiore.


Yun Che stese la mano. Con un pensiero solidificò un piccolo pezzo di ghiaccio nel suo palmo.
Poi lo fece diventare acqua, poi neve, poi nebbia... Con un solo pensiero poteva cambiarne la forma come desiderava. Ora il suo corpo era familiare con quell'elemento. Insieme al fuoco, ogni forma d'acqua non era più in grado di ferirlo.


Jasmine tornò accanto a lui. Nonostante la sua espressione fosse impassibile, era sollevata: "Hai davvero una grandissima fortuna. Per trovare i semi del Dio Malvagio sono venuta nel continente del Cielo Misterioso, ma non ho scoperto nulla. Tu in poco meno di due anni, hai già scoperto due semi! Specialmente questo è apparso in un momento così propizio! I Semi del Dio Malvagio contengono una potente forza elementale. Al momento, non solo puoi controllare l'elemento acqua, ma hai anche ottenuto un'assoluta immunità nei suoi confronti. L'aria fredda qui è completamente inefficace contro di te!"


"Ma questo non significa che ne posso uscire vivo!" Yun Che si strinse le mani. I suoi occhi guardarono Xia Qingyue che aveva ancora un'aura debole e fredda come prima: "Devo portarla in un altro posto non appena possibile! Altrimenti sarà difficile per lei continuare a vivere."


In quel momento Yun Che sentì un ronzio nella sua mente. Poi risuonò una voce incredibilmente antica e distante che sembrava provenire da un'era antica.


"Successore dei miei poteri... Finalmente sei qui..."


Questa voce è... è...


Yun Che chiuse velocemente gli occhi. Mentre si concentrava provò a rispondere nei suoi pensieri: "Sei... il Dio Malvagio?"


"Esatto... il seme che hai appena consumato... contiene un frammento della mia anima... ho aspettato molti anni in questo piccolo mondo... fino al tuo arrivo..."


Yun che si agitò e pensò: "Che questo piccolo mondo sia qualcosa che hai creato tu in passato?"


L'antica voce disse con gentilezza: "Esatto... ma questo... non è importante... i semi che ho lasciato hanno già ottenuto un nuovo proprietario... questa traccia d'anima... presto scomparirà... Successore... rilassati... stabilizza il tuo respiro... lasciami osservare i tuoi ricordi... lasciami capire con le mie ultime briciole di potere... cosa posso fare per te..."


Yun Che non resistette e non alzò la guardia. Rilassò completamente la sua mente e permise a quest'insignificante traccia di potere di invadere il suo mare di coscienza.... In pochi respiri questa traccia ne era già uscita.


"Così... sei solo un normale essere umano... eppure possiedi una fortuna e un fato straordinario... ho molte aspettative per il tuo futuro... solo... è destino che non possa vedere il tuo futuro... Il tuo più grande desiderio ora... è di andartene da questo posto pericoloso... userò le mie ultime briciole di potere per soddisfare questo tuo desiderio... e per mandarti in un posto speciale..."


Nonostante non sapesse a che genere di posto si riferisse, andarsene da qui era già abbastanza da farlo impazzire di gioia: "Grazie! Le condizioni di mia moglie sono davvero precarie. Se rimanessimo qui la metterei in pericolo! Per favore mandaci via da qui il più presto possibile!"


"Capisco... ma non c'è bisogno di ringraziarmi... Hai ereditato i miei poteri... ciò significa che sei destinato ad ereditare anche la mia missione... Dovrei essere... io a ringraziarti... Il tuo futuro... supererà ogni tua immaginazione... Continua a diventare più forte... questa è la tua unica possibilità... Ora... vai... Ma in quel posto... potete rimanere solo ventiquattro ore lì... Dopodiché... tornerete in questo piccolo mondo..."


Missione?


Missione del Dio Malvagio?


La voce antica scomparve del mare di coscienza di Yun Che; poi lo spazio iniziò a distorcersi. Abbracciò Xia Qingyue e scomparve insieme a lei.


..................


Un'ondata di aria fresca mischiata ad un debole profumo di fiori e dalla fragranza del terreno assalì le loro narici.


Erba scura, un piccolo fiume e alberi di varia altezza e ampiezza erano sparsi in modo disordinato. Questa era una scena che Yun Che vide dopo aver aperto gli occhi, ma questa scena che non poteva essere più ordinaria, era estremamente preziosa; lo fece sospirare di sollievo e poi guardò con cautela Xia Qingyue.


Il corpo della ragazza era ancora gelido e privo di coscienza. La sua aura era ancora delicata, ma questo cambiamento di ambiente aveva alleviato molto la sua tensione. Yun Che tirò fuori le più efficaci e tenui Pillole Dewdrop e le mise in bocca a Xia Qingyue. La sua mano sinistra le premette una mano sul cuore. Usò la sua forza misteriosa per proteggere la sua vita e poi disperse l'aria fredda nel suo corpo poco a poco.


Sembrava un posto isolato e non era niente di speciale. Yun Che non sapeva dove si trovasse, né perché il Dio Malvagio avesse usato le sue ultime forze per mandarlo in questo posto. La sua energia si concentrò su Xia Qingyue. Mentre si stava concentrando ad espellere il freddo al suo interno, ammirò in silenzio il suo aspetto bellissimo e si perse nel suo sguardo...


Tu... hai quasi sacrificato la tua vita per salvarmi...


Se non avessi rischiato la vita per salvarmi... allora io... sarei già morto.


Quando sono di fronte a te, penso a come conquistarti... ma so che tra le ragioni, l'amore ne costituisce solo una piccola porzione. Per la maggior parte è il desiderio di un uomo di possedere cose bellissime. La mia identità come marito... è un po' buffo ma non riesco a rinunciare alla mia arroganza e alla mia identità.


Dopo oggi non penserò più a conquistarti... ma a possederti completamente... anche se dovessi distruggere tutta Asgard Nuvola Gelida, devo farti mia!


"Aiuto... Aiuto..."


Mentre Yun Che era assorto, un grido frettoloso riecheggiò nelle vicinanze; era l'urlo di una ragazza che sembrava risuonare da una valle remota; conteneva profondo terrore e paura. Poi un rumore di passi si avvicinò.


Una volta che la forza misteriosa di Yun Che aveva raggiunto il primo livello dello Stadio Spirito Misterioso, anche la sua vista era aumentata. Osservò la fonte del suono e vide una ragazzina vestita di giallo scappare. Era troppo lontana per capire il suo aspetto, ma dal suo piccolo corpo doveva avere circa dieci anni.
Tuttavia aveva già stabilito le fondamenta della sua forza misteriosa dato che era piuttosto rapida.


Dietro di lei c'erano tre uomini che la inseguivano senza fretta e che ridevano: "Ehi ehi, puoi scappare quanto vuoi. Vediamo quanto potrai correre fino ad esaurire le forze..."


Yun che era concentrato a proteggere Xia Qingyue e non voleva distrarsi; inoltre era in un posto che non aveva ancora compreso, non voleva immischiarsi negli affari degli altri. Ritrasse il suo sguardo e li ignorò.


"Plop"... La ragazzina stanca cadde a terra. Lottò per un po' ma non riuscì a rialzarsi.
Le lacrime le riempivano gli occhi e strinse i denti, ma cercò assolutamente di non piangere.


Dietro di lei tre uomini vestiti di nero si stavano avvicinando. L'uomo in mezzo a loro si tese verso di lei e rise: "Su Ling'er, scappa, continua a scappare... ahahahah..."


Yun Che strabuzzò gli occhi e si sentì come se fosse stato fulminato sul posto.


Su... Ling... er?!
                                


                                



