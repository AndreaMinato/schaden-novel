---
title: Capitolo 260 - Ling'er
pubDate: 2025-01-28T19:30:26.257Z
tags:
    - atg
---


<em>Questo è uno dei capitoli settimanali
-Schadenfreude</em>


Quel nome agitò il suo cuore. Il volto e la figura di una ragazza emersero nella sua mente.


Su Ling'er, il suo dolore più forte, la ragazza per cui aveva più comprensione, la cui morte era stata il suo più grande rimpianto, il suo ricordo era profondamente impresso nel suo cuore. Il suo sguardo triste, come si era presa cura di lui, continuando a sorvegliarlo e aspettarlo... Tuttavia, nonostante tutti i suoi sforzi, fino alla morte, non era riuscita ad aspettare il suo ritorno.


Sapeva che era stata coinvolta in una faida, eppure non conosceva nemmeno il suo passato. Non era stata disposta a dirgli per mano di chi fosse morta, si era rifiutata di dirglielo anche mentre stava morendo tra le sue braccia... Perché non voleva che si vendicasse anche per lei, lui che si era perso da tempo nella sua vendetta.
... Se si fosse preso più cura di lei e avesse cercato di conoscere il suo passato, avrebbe saputo molto prima chi fossero i suoi nemici.


Quel boschetto di bambù, quella piccola e semplice casetta, quel ruscello, la ragazza era rimasta lì, ad aspettare e a prendersi cura di lui... formavano tutti i suoi ricordi e quelli di Su Ling'er. Aveva dato tutto per lui, senza alcun rimpianto, dal profondo del suo cuore. Eppure lui non aveva mai fatto niente per lei, nemmeno la più semplice delle promesse. Quando l'aveva abbracciata per l'ultima volta, era rimasto così addolorato da aver pianto. Non importava con quanta rabbia avesse scontrato la sua testa contro una roccia, non avrebbe avuto l'opportunità di ripagarla.


Non appena si ricordava di lei, sarebbe sempre rimasto soffocato dal dolore nel suo cuore.


Si girò e guardò la ragazzina che era inciampata a terra e che stava per cadere nelle mani di quegli uomini.


Anche lei chiamava Su Ling'er...
Yun Che si alzò. Di fronte a questa ragazzina, non poteva ignorare cosa stava accadendo. Perché il nome "Su Ling'er" aveva toccato il suo nervo scoperto. Se avesse avuto l'opportunità di ripagarla anche di un briciolo, anche se avesse dovuto sacrificare metà della sua vita, non avrebbe esitato minimamente.


Dopo che l'uomo vestito di nero afferrò i vestiti della ragazza, la sollevò e disse con un sorriso sinistro: "Di sicuro è una mocciosa testarda, è riuscita a correre fin qui... Eheh, ora che sua figlia è caduta nelle nostre mani, vorrei davvero vedere se il vecchio Su Huangshan sarà ancora così ostinato!"


"Voi... siete cattivi! Papà mi salverà e poi vi picchierà tutti!" Anche se lo sguardo della ragazzina era pieno di paura, non pianse. Trattenne ostinatamente le lacrime, lottò e gridò tra le mani dell'uomo vestito di nero.


"Ahahahah!" L'uomo vestito di nero rise fragorosamente. "Allora quello sarà davvero il risultato migliore, spero davvero di incontrarlo presto! Vorrei davvero vedere se Su Huangshan..."


Prima che le parole dell'uomo vestito di nero si spegnessero, un vento violento lo colpì da dietro.


La forza di questi tre era al massimo negli stadi intermedi dello Stadio Spirito Misterioso. Per Yun Che non erano una minaccia, tuttavia per proteggere la sicurezza della ragazzina, Yun Che aveva deciso di avvicinarsi silenziosamente e sfoderare la sua forza una volta raggiunta una distanza sufficiente. Come un'aquila che piombava dall'alto per catturare la sua preda, avanzò verso l'uomo vestito di nero che stava tenendo Su Ling'er e lo scagliò via. Allo stesso tempo afferrò la ragazzina nelle sue mani e la prese tra le braccia.


"Ahhhh" La ragazzina spaventata gridò e istintivamente si strinse alle braccia di Yun che.


Yun Che stabilizzò la sua posizione. Si volse e appoggiò a terra la ragazzina con dolcezza e poi disse con un sorriso. "Sorellina, non aver paura. Sono qui per salvarti. Con me qui non verrai rapita da queste persone cattive."


La ragazzina era spaventata e ancora sotto shock, ma lo sguardo e il sorriso caloroso di Yun Che spazzarono via le sue paure. I suoi occhi si riempirono di lacrime e annuì verso Yun Che. Afferrò l'angolo dei vestiti del ragazzo e si nascose dietro di lui.


"Da dove viene questo moccioso? Osare intromettersi negli affari della nostra Fortezza Blackwood, credo che tu sia stanco di vivere!!"


Quando erano stati attaccati silenziosamente da dietro, gli uomini si erano spaventati, avevano pensato di aver incontrato un forte nemico.
Tuttavia, dopo aver visto che l'Energia Misteriosa di Yun che era solo al primo livello dello Stadio Spirito Misterioso, si erano calmati e il tono delle loro voci divenne basso e spietato.


Yun Che afferrò la mano della ragazzina facendole da scudo. Poi si girò e rise freddamente: "Non voglio spargere sangue davanti ad una bambina. Vi darò cinque secondi... Filate via immediatamente!!"


Le parole di Yun Che sbalordirono i tre uomini. Poi, come se avessero sentito una battuta, iniziarono a piegarsi dalle risate.


"Ci ha detto di filare via! Ci sta davvero dicendo di filare via?! Ahahahahah!"


"Ehi! Questo ragazzino è al primo livello dello Stadio Spirito Misterioso ad un'età così giovane, non c'è da meravigliarsi che sia così arrogante..."


"Il suo talento è molto buono, ma è un idiota.
Sta per morire eppure ci sta davvero dicendo di filare via, ahahahah...!"


I tre lo derisero e guardavano Yun Che come se fosse un povero stupido. Lo sguardo del ragazzo invece era pieno di sdegno e compassione.


L'uomo vestito di nero mosse la mano, fece un passo avanti e mosse la gamba per dare un calcio a Yun Che. Il suo sguardo era pieno di disprezzo: "Avanti! Lascia che ti dia una bella lezione!"


Yun Che strinse gli occhi. Veloce come un fulmine, accolse il calcio dell'uomo con un pugno.


Bang!!


Il rumore provocato da questo scambio sbalordì i tre. Risuonò uno schiocco e la risata dell'uomo si interruppe mentre la sua espressione cominciò ad irrigidirsi. Il suo corpo venne scagliato via, come un sacco di patate spazzato via da un uragano, ad accompagnarlo ci fu un grido acuto che si allontanava sempre di più...


La forza di Yun che era così bizzarra. Se non avesse dovuto preoccuparsi della ragazzina dietro di lui, usando un po' più di forza avrebbe ridotto a pezzi la gamba destra dell'uomo vestito di nero.


Vedendo il loro compagno scagliato via nell'aria come un grosso uccello, la ragazzina spalancò la bocca e si lasciò sfuggire un "Wooow".


In un solo scambio, la risata fragorosa dei due si era completamente bloccata ed erano impalliditi. Anche se erano degli idioti, capivano quanto fosse terrificante il colpo di Yun Che. La forza del giovane era di gran lunga superiore alla loro; non era qualcuno che potessero offendere.


I due guardarono Yun Che non più con disprezzo, ma con paura e cominciarono a scappare. Vedendo che il ragazzo non aveva intenzione di inseguirli, senza nemmeno proferire una sola parola, scapparono a più non posso e, molto presto, sparirono dalla vista di Yun Che.


Non sapeva quali fossero le loro identità, così naturalmente non aveva intenzione di ucciderli. Dato che erano scappati, Yun Che non si disturbò ad inseguirli. Si girò e vide che la ragazzina che aveva lo stesso nome di Su Ling'er lo stava guardando con ammirazione.


Yun Che aveva intenzione di aggiungere qualcosa, ma quando la guardò, non riuscì a dire altro e rimase stordito sul posto...


La ragazzina sembrava avere dieci anni. Il suo viso era bianco e raffinato, il suo trucco la rendeva ancora più carina e le sue pupille brillavano come le stelle. Una volta cresciuta sarebbe sicuramente diventata una bellezza incredibile.


E ciò che confuse Yun Che era che i connotati della ragazza erano pieni del... riflesso di Su Ling'er!


I contorni, le sopracciglia, il naso, le labbra, il mento... erano tutti molto simili a quelli di Su Ling'er. Sembrava una versione più giovane di lei.
Solo i suoi occhi erano diversi, perché quelli di Su Ling'er erano sempre spenti e pieni di una tristezza tale da far dolere il cuore, mentre quelli di questa ragazzina splendevano come delle gemme ed era ancora più vivace di un fiume, come se stessero raccogliendo l'energia spirituale più pura.


"Ling... er..."


Ripensò a Su Ling'er. Di fronte alla sua vista appannata, il volto di Su Ling'er si sovrappose a quello della ragazzina. Stese istintivamente una mano e accarezzò gentilmente le guance della ragazzina con le dita e l'animo tremante. Quest'azione non fece ritrarre la ragazzina. Lo guardò in modo strano, batté gli occhi e disse con cortesia: "Fratellone, ti ringrazio per avermi salvato... Fratellone, sei così incredibile, hai fatto volare via il cattivo, sei... sei incredibile come mio papà!"


Le parole della ragazzina destarono Yun Che dalla sua allucinazione. Rendendosi conto della sua reazione, si riprese frettolosamente e mostrò un sorriso: "Non c'è bisogno di ringraziarmi, i cattivi dovrebbero ricevere sempre una punizione... Ti chiami... Su Ling'er, vero?"


"Sì!" La ragazzina annuì. Era molto più forte di quanto si immaginava. Vedendo la sua espressione, sembrava che la paura di prima fosse scomparsa completamente e che non c'era più bisogno di consolarla. Inclinò la testa: "Fratellone, come sai il mio nome?"


"L'ho sentito quando l'hanno gridato. Allora... sorellina quanti anni hai?" Chiese con un sorriso Yun che.


"Dieci anni!" Disse con un gran sorriso la ragazzina mentre stendeva le dita. Sembrava che per lei compiere dieci anni fosse un risultato incredibile. Poi chiese: "Allora, fratellone, qual è il tuo nome?"


"Io? Mi chiamo Yun Che." Rispose il ragazzo senza nascondere nulla.


"Yun... Che?" La ragazzina batté gli occhi e disse a bassa voce: "Che nome strano... Uuuh... perché mi suona strano..."


Dopo che Yun Che riferì il suo nome, la ragazzina divenne assorta. Mentre premeva il dito su un lato del suo mento, guardò Yun Che inclinando la testa, come se stesse cercando di richiamare qualcosa alla mente.


"Cosa c'è? Il mio nome è così strano?" Rise Yun Che.


La ragazzina batté di nuovo gli occhi e chiese in parte confusa e in parte seria: "Fratellone, ci siamo mai incontrati prima? Perché sento di averti incontrato da qualche parte... Perfino il tuo nome, ha un po'... di familiarità."


"Ahah!" Yun Che rise e non poté non tenere il viso della ragazzina tra le sue mani. "Anche io! Non solo il tuo nome è lo stesso di qualcuno di molto importante per me, siete anche simili. Questa sorta di sensazione si chiama fato. Significa che la piccola Ling'er e io abbiamo un fato che ci lega e diventeremo ottimi amici."


"Fato?" La ragazzina rimuginò e, dopo, le sue sopracciglia divennero due lune crescenti: "Sì! Purché il fratellone non mi odi, sono disposta anche io a diventare una buona amica del fratellone!"


...


<em>Nota dell'autore: inizialmente il continente Azure Cloud e il Regno Illusory Demon avevano le loro uniche suddivisioni in forza misteriosa. Erano simili ai piccoli e grandi realm del continente del Cielo Misterioso, solo i nomi sono diversi.
Nella parte iniziale della storia, è stato menzionato anche questo... Ma dopo averci pensato, per non causare confusione per i lettori e me stesso (specialmente me stesso), è meglio usare un unico set di nomi!! Per tutti è: Elementary, Nascent, True, Spirit, Earth, Sky, Emperor, Tyrant, Sovereign, Divine, Saint!</em>
                                


                                



