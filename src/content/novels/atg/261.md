---
title: Capitolo 261 - Sogno Nuvola Azzurra
pubDate: 2025-01-28T19:30:26.258Z
tags:
    - atg
---


<em><strong>CAPITOLO SPONSORIZZATO</strong>, ringraziamenti a Zero :)
-Schadenfreude</em>


"Ling'er, prima ti farò conoscere una sorellona prima di accompagnarti a casa, va bene?"


Yun Che non aveva mai perso di vista Xia Qingyue. Tenendo la piccola mano di Ling'er, si avvicinarono alla ragazza.


Come previsto, quando Su Ling'er vide Xia Qingyue, i suoi occhi brillarono e emise un gridolino: "Woow! Bellissima! È molto più bella di qualsiasi sorellona che abbia mai incontrato... Ma perché è sdraiata qui? È ferita?"


"Sì!" Yun Che annuì. Dopo essersi avvicinato a Xia Qingyue, premette di nuovo la mano sul suo petto: "Ma presto si rimetterà."


La temperatura di Xia Qingyue era tornata gradualmente alla normalità, ma il suo respiro era ancora debole e non si sarebbe risvegliata molto presto. Essendo un dottore, conosceva bene la situazione di Xia Qingyue... Dopo aver trasferito tutta la sua Energia Misteriosa, era rimasta priva di energia spirituale e in questo stato il gelo era penetrato nel suo corpo... In ogni angolo del suo organismo... Non solo la sua vitalità era stata danneggiata, perfino i suoi meridiani ne avevano sofferto e forse il suo corpo sarebbe rimasto paralizzato per questo.


Jasmine aveva ragione, se non fosse stato per l'Arte della Nuvola Gelida che aveva coltivato, sarebbe morta da tempo prima che Yun Che si svegliasse.


In questo stato, tutto ciò che poteva fare Yun Che era usare i modi più gentili per disperdere il gelo nel suo corpo. Non osava fare altro.


La piccola Ling'er si accovacciò accanto alla ragazza. Teneva le mani sulle guance e la fissava con serietà, rimase così per molto tempo, come se stesse cercando di capire qualcosa.


Dopo un po', Yun che ritrasse la mano dal petto di Xia Qingyue. Sospirò di sollievo e si asciugò il sudore della fronte. In quel momento notò che la piccola Ling'er, che non lo aveva interrotto per tutto il processo, lo stava fissando. Quello sguardo adorabile e concentrato non poté non farlo ridere: "Perché continui a guardarmi?"


"Perché il fratellone Yun Che è davvero bello." Rispose senza esitazione la piccola Ling'er.


"Bello?" Yun Che non poté non inorgoglirsi un po' dopo che era stato lodato da una ragazzina ingenua e sincera. Rise allegramente: "Anche se sono molto bello, le persone belle potrebbero non essere brave persone. Ling'er, non hai paura che sia anche io cattivo?"


"Non ho paura!" Ling'er scosse la testa e disse con fermezza: "Fratellone Yun Che non è cattivo!"


"Perché?"


"Perché..." Ling'er non ci pensò nemmeno per un momento e spiegò subito: "Perché, non solo mi hai salvato, sembri davvero, davvero una brava persona. Uuuh... Papà mi ha insegnato che non devo avvicinarmi agli estranei e fin da quando ero piccola mi sono sempre nascosta quando vedevo gli altri. Ma non vale affatto per il fratellone Yun Che. Quando ti vedo non ho affatto paura e sento molto affetto per te... perfino di più che per un vero fratello! È come... se conoscessi il fratellone Yun Che da molto, molto tempo. Quando ti guardo divento molto felice."


La piccola Ling'er sorrise rivelando due piccoli canini bianchi come perle.


Yun Che ricambiò il sorriso. In realtà sentiva la stessa sensazione. Solo guardandola si rallegrava, come se avesse di nuovo Ling'er con sé. Perfino il dolore provocato dallo stato di Xia Qingyue si era attenuato un po'.


Al momento Xia Qingyue non era più in pericolo di vita. Ciò che doveva fare era farle recuperare la vitalità poco a poco, aspettando che si risvegliasse. Dopodiché avrebbe dovuto recuperare lentamente le sue forze e questo processo avrebbe richiesto molto, molto tempo.
Per non lasciare delle complicazioni sarebbe stato necessario stabilizzare le condizioni del suo corpo e non sarebbe stato possibile recuperare tutta la sua Energia Misteriosa entro sei mesi.


Era un bene che ci fosse lui, altrimenti sarebbe potuta rimanere paralizzata a vita.


"La bellissima sorellona non sta ancora bene? Quando si risveglierà?" Chiese con preoccupazione la piccola Ling'er mentre guardava Xia Qingyue. Allo stesso tempo stava pensando: Quando crescerò sarebbe grandioso se diventassi bella come lei...


"Non ti preoccupare. Sta già bene, deve solo riposare per un po'." Disse Yun Che con un tono rilassato.


La condizione di Xia Qingyue al momento era stabile, ma non osava comunque sottoporla a stress eccessivi.
Era tempo di capire dove fossero. Guardò la ragazzina che aveva salvato, che gli suscitava emozioni dal più profondo dell'anima. Solo per il suo nome e il suo aspetto così simile a quello di Su Ling'er, non poteva più lasciarla da sola.


Chiese a Su Ling'er: "Dove abiti? È lontano da qui? Perché quelle persone stavano cercando di catturarti?"


La manina di Ling'er indicò verso nord: "La mia casa è laggiù, non è troppo lontana da qui. All'inizio oggi papà doveva portarmi fuori a giocare, ma mentre stavamo passeggiando sono apparse molte persone vestite di nero. Papà ha iniziato a combattere contro di loro e mi ha detto di fuggire... Così sono scappata e, dopo aver corso per molto tempo, all'improvviso quelle tre persone cattive di prima hanno iniziato ad inseguirmi... Se il fratellone non mi avesse salvato mi avrebbero già catturato.
Uuh... Non so nemmeno cosa sia successo a papà, ma dato che papà è così forte, sicuramente sarà riuscito a picchiare tutti quei cattivi."


Quando parlava di suo padre gli occhi di Ling'er si riempivano di adorazione, non era molto preoccupata, evidentemente si fidava moltissimo di suo papà.


Dato che aveva corso per molto tempo ed era anche inciampata alla fine, le scarpe della piccola Ling'er erano sporche di terra. Gli angoli della sua gonna erano stati infangati e c'era anche un grosso livido sulla sua gamba. Prima Yun Che era rimasto concentrato sulla situazione di Xia Qingyue e così se n'era accorto solo adesso.
In quell'istante si sentì addolorato. Si avvicinò a Ling'er, sollevò la sua piccola gamba e chiese con gentilezza: "Sei caduta e ti sei fatta male? Ti fa male?"


"Un po'... Ma non è più così doloroso." Aveva mostrato un'espressione di dolore quando Yun Che le aveva alzato la gamba, ma aveva comunque provato a sorridere. Era come se stesse cercando di consolare il ragazzo.


"Vieni, fammi dare un'occhiata. Sono un dottore geniale sai. Non importa che ferita sia, sono in grado di curarla per bene." Yun Che si sedette accanto a Ling'er e, mentre parlava, le tolse le scarpe perché doveva controllare se le sue caviglie fossero ferite.


Il ragazzo chiese: "Puoi dirmi dove sono? Provengo da un posto molto lontano, così non so dove siamo."


"Un posto molto lontano?" La ragazzina mostrò stupore, ma poi disse con entusiasmo: "Non c'è da meravigliarsi che il fratellone non è vecchio, eppure è incredibile come papà. Tu e questa sorellona dovete provenire da quegli incredibili posti di cui parlano le leggende, vero? Papà mi ha detto che in quei posti ci sono delle persone incredibili, ancora più sbalorditive di papà... Ah! Oh giusto, mi sono quasi dimenticata di rispondere alla domanda del fratellone Yun Che..."


Ling'er stese la mano e puntò lontano. "La mia casa si chiama 'Clan GrandwakÈ ed è sul fondo della più alta montagna laggiù. Quella montagna si chiama 'Montagna GrandwakÈ. Fratellone Yun Che, hai mai sentito parlare di quella montagna? Papà mi ha detto che la montagna della nostra casa è molto famosa nell'continente Nuvola Azzurra, sai."


"Sì, naturalmente ne ho sentito parlare." Yun Che annuì e sorrise: "Il mio Maestro mi ha detto che la Montagna Grandwake è una delle tredici montagne divine. Un tempo desideravo vederle, non mi aspettavo che questo posto fosse... davvero..."


La voce di Yun Che rallentò e poi si bloccò. Iniziò a tremare, perfino le sue pupille si rimpicciolirono per un momento. Disse con voce tremolante: "Montagna Grandwake... Azure Cloud... continente Nuvola Azzurra? Stai dicendo che... questo posto è... è... l'continente Nuvola Azzurra?"


"Esatto, ovviamente è l'continente Nuvola Azzurra." La reazione di Yun Che sconcertò Ling'er.


Il ragazzo era scioccato e solo dopo un bel po' di tempo riuscì a calmarsi. continente Nuvola Azzurra... Un posto dei suoi ricordi, un posto dov'era stato nella sua vita precedente, un posto dove la sua vita si era conclusa. Un luogo dove credeva che non sarebbe mai più riuscito ad andare per tutto il resto della sua vita, aveva pensato che non ci avrebbe più avuto a che fare.


Nel Impero Ventoblu, una volta aveva provato ad informarsi riguardo all'continente Nuvola Azzurra, ma nessuno lo conosceva, né era menzionato nelle note antiche. Così aveva pensato che l'continente Nuvola Azzurra e il continente del Cielo Misterioso appartenessero a due mondi diversi, che non ci fosse praticamente alcun collegamento tra di loro. Da allora, aveva deciso di limitarsi a conservarlo nei suoi ricordi.


Non si aspettava affatto che fosse quello il posto dove l'aveva mandato il Dio Malvagio!


Una volta lo Spirito della Fenice gli aveva detto che aveva vissuto tre vite. In effetti era così.
Durante la sua prima vita era cresciuto nelil clan Xiao del continente del Cielo Misterioso, a sedici anni il giorno del suo matrimonio con Xia Qingyue, era stato avvelenato a morte da Xiao Yulong e la sua vita era finita lì. Nella sua seconda vita, era nato nell'continente Nuvola Azzurra ed era stato raccolto da un Medico dei Miracoli. Aveva trascorso metà della sua vita ad apprendere tecniche di medicina, aiutando i malati e salvando i feriti. Poi aveva speso il resto della sua vita pieno di odio ad uccidere moltissime persone. Alla fine a ventisette anni era stato costretto a buttarsi nell'Ultimo Precipizio della Nuvola ed era morto.


Nella sua terza vita, aveva mantenuto tutti i suoi ricordi della prima e della seconda vita, risvegliandosi nel corpo morto della sua prima vita...


Le sue esperienze erano state così strane al punto da sbalordire il mondo.


Aveva sospettato di essersi sognato tutto quello che era accaduto nell'continente Nuvola Azzurra... Altrimenti come sarebbe potuto risvegliarsi nel suo corpo che sarebbe dovuto morire almeno ventisette anni fa... Se invece non fosse stato un sogno, allora escludendo tutte le altre possibilità, in base al periodo, doveva essere tornato indietro di almeno ventisette anni.


Tuttavia al momento aveva di nuovo sentito il nome "continente Nuvola Azzurra" in questo mondo, lo aveva sentito chiaro e tondo... Non era stato un sogno, era impossibile che lo fosse stato.


"Fratellone Yun Che, cosa ti è successo? La tua espressione sembra così strana... Ow..." Su Ling'er gemette. Pareva che, mentre Yun Che era assorto, avesse premuto accidentalmente sul livido sulla sua caviglia.


Yun Che si riprese e tenne con cautela la sua gamba, togliendole delicatamente i calzini. "Non è niente. Stavo solo pensando a certe questioni prima, ti ho fatto male...? Ah giusto, Ling'er, puoi dirmi in che paese siamo?"


La Montagna Grandwake era a Supwake, un paese situato nell'est del continente Nuvola Azzurra. Yun Che lo sapeva bene, voleva semplicemente avere la conferma che fosse davvero tornato nell'continente Nuvola Azzurra.


"Naturalmente è il Paese Supwake!" Rispose Ling'er.


"Allora... Che anno profound è?"


"Anno Profound 1999 Azure Cloud!" Disse subito Ling'er.


I movimenti di Yun Che si fermarono...


Anno Profound 1999 Azure Cloud?


Quando era saltato nell'Ultimo Precipizio della Nuvola era chiaramente il 2014, e dato che era passato un anno e mezzo da allora, la data doveva essere l'anno Profound 2015!


Se era davvero tornato indietro nel temo di ventisette anni, allora sarebbe dovuto essere il 1987!


Perché era il 1999?


Nel 1999 era ancora nell'continente Nuvola Azzurra e aveva appena compiuto 12 anni. Su Ling'er era due anni più giovane di lui e aveva appena dieci anni. Allora si dovevano ancora incontrare e seguiva sempre il suo maestro andando in posti diversi, imparando sempre più complesse tecniche mediche e testando le capacità guaritive delle erbe. In quel periodo aveva appena scoperto l'esistenza della Perla del Veleno Celeste...


Che il posto dove l'aveva mandato il Dio Malvagio, fosse un sogno che aveva creato?
Dopotutto l'anima residua del Dio Malvagio aveva esaminato i suoi ricordi e doveva aver capito che questo era il posto dove voleva essere.


Yun Che si agitò di nuovo, i movimenti delle sue mani rallentarono di nuovo. Aveva tolto finalmente il calzino di Ling'er. Sulla sua gamba bianca come il latte, c'erano due punti color nocciola...


Yun Che tremò di nuovo come se fosse stato colpito da un fulmine.


Questa cicatrice...


Era nella stessa posizione... di quella della sua Ling'er. La stessa forma. Le stesse dimensioni. Lo stesso colore...
Era la stessa identica cicatrice!!


Si ricordò della prima volta in cui aveva visto questa cicatrice... Allora Ling'er gli aveva detto: "Sono stata morsa da un piccolo visone bianco quando avevo sette anni, ma non è colpa sua visto che sono stata io a calpestare la sua coda senza volerlo. Oh giusto, quel piccolo visone si chiama Ling Ling, siamo anche diventati buonissimi amici."


Dopodiché aveva usato un tipo di crema che aveva creato lui stesso e aveva rimosso completamente la cicatrice, facendo tornare di nuovo la pelle della sua gamba perfetta come giada bianca.


Notando che Yun Che stava guardando stordito la cicatrice sulla sua gamba, la piccola Ling'er batté gli occhi e disse allegramente: "Sono stata morsa da un piccolo visone bianco quando avevo sette anni, ma non è colpa sua visto che sono stata io a calpestare la sua coda senza volerlo. Oh giusto, quel piccolo visone si chiama Ling Ling, siamo anche diventati buonissimi amici"


"...!!!"


Yun Che alzò lo sguardo, fissò stordito la ragazzina dal sorriso incantevole e la sua vista cominciò ad appannarsi...
                                


                                



