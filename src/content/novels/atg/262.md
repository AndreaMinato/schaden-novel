---
title: Capitolo 262 - Su Hengshan
pubDate: 2025-01-28T19:30:26.258Z
tags:
    - atg
---


<em>Questo è uno dei capitoli settimanali...
-Schadenfreude</em>


"Cos'è successo? Perché sei così turbato?" Chiese all'improvviso Jasmine. Sentiva che Yun Che era talmente agitato che poteva sentire il suo cuore battere all'impazzata.


continente Nuvola Azzurra... Anno profound 1999... 10 anni... Su Ling'er... la cicatrice... lo stesso nome... simile aspetto... anche come parlava...


Tutto questo agitò Yun Che, facendo tremare violentemente il suo animo. Questo perché tutto questo puntava ad una possibilità... Senza pensare di poter spaventare o meno la ragazza, le scoprì il ginocchio. Al di sopra del suo ginocchio destro vide due piccoli nei cremisi, l'uno accanto all'altro...


"Ling'er... tu sei Ling'er... sei Ling'er... sei Ling'er... SEI LING'ER!!"


Nel momento in cui vide i due nei, l'ultima barriera emotiva di Yun Che crollò.
Il suo sangue ribollì e quasi svenne sul posto! Esplosero le emozioni più profonde del suo spirito: rimorso, amarezza, dolore, tristezza... Tutte queste sensazioni brulicarono nel suo animo e i suoi occhi si appannarono per le lacrime. Abbracciò all'improvviso la ragazzina tenendola stretta, come se stesse abbracciando il suo mondo.


"Ah..." La ragazza che non sapeva del subbuglio di emozioni che provava Yun Che, sussultò per la sua reazione. Tuttavia non sentì alcun rifiuto nei suoi confronti. Dopo un po' disse in modo flebile: "Fratellone Yun Che, fa male, mi stai abbracciando troppo stretta, uuh..."


Al momento ogni parola della ragazzina era come musica paradisiaca per lui.
Ogni parte di lei era strettamente connessa al suo spirito ed erano la sua ancora di salvezza. Yun Che allentò la presa, poi temette di averla spaventata e la rilasciò dall'abbraccio. Ma tenne la mano sulle sue spalle sottili, come se avesse paura di vederla scomparire da un momento all'altro se non l'avesse tenuta.


Lei è Ling'er... La mia Ling'er...


Allora... Tutto questo era davvero un sogno portato dal Dio Malvagio?


Un sogno va bene! Finché posso vedere la mia Ling'er, anche se è un sogno, sono disposto a rimanere addormentato per sempre...


"Fratellone Yun Che, perché hai pianto all'improvviso?" La ragazzina era confusa, ma vedendo le lacrime sul volto di Yun Che, il suo sguardo si riempì di compassione. Stese il braccio e asciugò con gentilezza le lacrime sul suo volto. Non sapeva quanto fossero preziose le lacrime che Yun Che aveva versato per lei.


"Sto... Sto bene. Solo... mi è andata della sabbia negli occhi." Yun Che scosse la testa e tirò fuori una scusa impacciata mentre cercava di trattenere le lacrime. In questo mondo l'unica persona che poteva turbarlo così tanto era Su Ling'er... anche se sapeva che era tutto un'illusione.
Non poteva più rivedere Su Ling'er, perché era morta tra le sue braccia e l'aveva personalmente seppellita nella foresta di bambù.


"Eh? Fa così male? Uuuh... ti aiuterò a soffiarla via, va bene? Una volta quando ero piccolina mi è andata della sabbia nell'occhio, ma dopo che mia madre me l'ha soffiata via, sono stata benissimo."


La bambina corrugò le sue labbra morbide... La Su Ling'er che era davanti a lui era così innocente e spensierata, il suo sguardo così limpido.
Sì, era ancora al sicuro tra le cure e le coccole dei suoi parenti più vicini. Non aveva affrontato ancora grandi cambiamenti e non capiva ancora cosa fosse la tristezza, il rimpianto e l'ostilità... La Su Ling'er dei suoi ricordi aveva uno sguardo addolorato e distaccato, e questo infliggeva un acuto dolore nel cuore di Yun Che ogni volta che pensava a lei.


"Va tutto bene, la sabbia è andata già via. Guarda, sto bene." Yun Che batté gli occhi e mostrò un sorriso caloroso: "Ciò che più importante ora, sono le ferite sulla tua gamba.
Andrà tutto bene in un batter d'occhio e non farà male."


Yun Che mise di nuovo la mano sulla gamba della ragazzina. Accompagnata da una calda Energia Misteriosa, la forza purificante della Perla del Veleno Celeste entrò gentilmente nel suo livido e lo guarì lentamente... Poi tirò fuori una bottiglia di medicinali e applicò l'unguento sul suo polpaccio e sulla sua caviglia... Poi passò all'altra gambe e lo spalmò anche sulle due cicatrici simmetriche.


Durante tutto questo i movimenti di Yun Che erano estremamente delicati, come se stesse toccando una fragile bambola di cristallo. Con l'esperienza del ragazzo, questa ferita non poteva nemmeno essere considerata tale, ma per non far sentire a Su Ling'er nemmeno un briciolo di dolore, si concentrò con tutte le sue forze. I suoi movimenti erano accurati, per tutto il tempo sembrava incredibilmente esausto come fosse vicino alla morte. Tuttavia non aveva alcun rimpianto nel aver usato così tanta energia.


In nemmeno sette minuti, i lividi sulla gamba di Su Ling'er erano scomparsi nel nulla. Perfino la cicatrice sulla sua gamba era diventata sbiadita. Nel giro di tre giorni sarebbe scomparsa completamente. Su Ling'er scosse un po' la sua gamba e poi gridò per la sorpresa: "Wow! Non fa più male! Nemmeno un po'! Fratellone Yun Che, sei davvero fantastico!"


La ragazzina lo guardava entusiasta, l'ammirazione che nutriva per lui era aumentata ancora di più.


Yun Che aveva usato la sua Energia Misteriosa per togliere lo sporco dai calzini e dalle scarpe di Su Ling'er. Poi glieli fece di nuovo indossare con cautela. Su Ling'er non si oppose, né rifiuto. Non sentiva nemmeno alcun imbarazzo. Sentiva una felicità e una strana sensazione che non poteva definire... Perfino lei stessa non ne capiva il motivo.


"Ling'er! Ling'er... Dove sei? Ling'er..."


All'improvviso risuonarono delle grida piene d'ansia, sorprendentemente stavano urlando il nome di Su Ling'er.


Yun Che lo sentì ancora prima della ragazzina. Si accigliò, si guardò intorno e vide un uomo di mezz'età che stava correndo velocemente. Era nel panico, aveva i capelli scompigliati e i suoi vestiti erano danneggiati. Tuttavia aveva un portamento calmo e nobile tipico di un potente clan.


Lui è... il padre di Su Ling'er?


I passi dell'uomo erano fulminei e coprì una lunga distanza in poco tempo.
Sentendo la sua voce, gli occhi di Su Ling'er brillarono mentre parlava con entusiasmo: "Papà, è la voce di papà!"


Si alzò all'improvviso e corse verso l'uomo di mezz'età. Tuttavia, dopo un po' di passi, si girò a guardare Yun Che e dopo essersi fermata chiamò l'uomo: "Papà! Sono qui, sono qui!!"


"Ling'er!" L'uomo di mezz'età divenne felicissimo e si precipitò verso di lei. Afferrò le spalle di Su Ling'er e disse con un tono agitato: "Grazie al cielo, grazie al cielo... Ling'er, perché sei scappata così lontano? Sei ferita? Qualcuno ha provato a rapirti?"


"Papa non ti preoccupare, anche se ci sono stati dei cattivi... il fratellone Yun Che mi ha salvato. Il fratellone Yun Che è davvero fantastico, non solo li ha fatti scappare, ha anche curato il mio livido e non fa più male."


L'uomo di mezz'età era pieno di preoccupazione per la ragazzina e aveva concentrato le attenzioni su di lei. Si era appena accorto dell'esistenza di Yun che. Fece un passo avanti e disse con immensa gratitudine: "Ti ringrazio per aver salvato mia figlia, questo Su ne sarà eternamente riconoscente."


Data la sua arroganza profonda fino all'osso, figuriamoci l'uomo di mezz'età, anche di fronte ad un anziano rispettato da tutti, Yun Che avrebbe mantenuto un'espressione impassibile, ma di fronte a lui c'era il padre di Su Ling'er. Rispose subito: "Il Signor Su è troppo cortese. Ling'er è gentile e graziosa, chiunque l'avrebbe salvata. Questo giovane ha soltanto dato un aiuto."


Yun Che aveva visto la profonda preoccupazione dell'uomo, il suo amore paterno era puro.


La modestia di Yun Che aveva dato all'uomo di mezz'età un'ottima impressione. Sorrise e disse: "Ricevere una lode del genere da questo fratello, la mia piccola qui dev'essere emozionata." In quel momento notò Xia Qingyue, che giaceva a terra. Anche se era lì in silenzio, rimaneva comunque una bellezza quasi divina. L'uomo di mezz'età rimase stordito per un po', poi si riprese e chiese: "Fratello, questa è una tua amica? Dal suo aspetto sembra malata?"


Yun Che annuì: "Questa è mia moglie. Il suo corpo è stato danneggiato dal freddo e la sua vitalità ne ha risentito. Forse rimarrà priva di sensi per molto tempo."


"Allora è così..." Annuì l'uomo di mezz'età e pensò: Quest'uomo è incredibilmente bello e quella donna sembra una dea; che splendida coppia!
Le loro origini sicuramente non erano comuni. Specialmente questa donna, come può una famiglia normale generare una ragazza del genere. L'età dell'uomo sembrava essere sui diciassette o diciotto anni, eppure la sua Energia Misteriosa ha già raggiunto lo Stadio Spirito Misterioso. Dev'essere un discepolo o perfino un erede di qualche setta di alto livello...


Pensando a questo, l'uomo di mezz'età disse: "Piccolo fratello, devi provenire da qualche luogo straniero? Hai un posto dove rimanere al momento? Se vuoi, che ne dici di stare un po' di giorni nel nostro Grandwake Clan? Con questo potrò anche esprimere la mia gratitudine."


Yun Che ne rimase toccato. Diede un'occhiata a Xia Qingyue, poi guardò Su Ling'er e disse: "In effetti ho bisogno di un posto dove stare per trattare le ferite di mia moglie... In tal caso allora riceverò con gratitudine la sua ospitalità."


"Ahahahah, non c'è bisogno di essere così modesti piccolo fratello. In confronto alla tua grande gentilezza, questo non è niente di che." L'uomo di mezz'età iniziò a sorridere con calore: "Oh giusto, il mio cognome è Su, il mio nome è Hengshan. Vieni Piccolo Fratello Yun."


"Il Fratellone Yun Che verrà con noi? Grande, grande!!" Su Ling'er era entusiasta al punto di saltellare sul posto. Quella reazione incuriosì suo padre, fece un sorriso indulgente: "Non solo il Piccolo Fratello Yun è il nostro benefattore, è anche il nostro ospite ora. Dovrai imparare un po' di maniere, una brava ragazza non può urlare così, va bene?"


"Eeeeh! Papà è un brontolone. Il Fratellone Yun Che è il migliore, non si lamenterebbe di me." Mentre parlava Su Ling'er si avvicinò a Yun Che e gli afferrò la mano facendo un largo sorriso: "Hai promesso di tornare a casa con noi, non scappare via, va bene?"


"Va bene!" Yun Che stese la mano e toccò la punta del piccolo naso di Su Ling'er con un lieve sorriso... Voleva davvero sapere in che genere di famiglia Su Ling'er fosse nata e cresciuta.


Su Hengshan rimase un po' perplesso per un momento. Ling'er e il piccolo fratello Yun dovevano essersi incontrati da circa mezz'ora, come erano diventati così affiatati?
Inoltre di solito a Ling'er non piaceva incontrare degli estranei, ma era incredibilmente affezionata al piccolo fratello Yun... Curioso.


Yun Che portò Xia Qingyue e seguì Su Hengshan, dirigendosi verso il "Clan Grandwake" in cui Su Ling'er era cresciuta.
                                


                                



