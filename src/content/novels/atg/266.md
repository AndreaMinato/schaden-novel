---
title: Capitolo 266 – Interruzione
pubDate: 2025-01-28T19:30:26.258Z
tags:
    - atg
---


<strong>Capitolo SPONSORIZZATO da Zero! Grazie!</strong>


<strong>E anche ieri non ho pubblicato! Ragazzi mi spiace davvero tanto di non riuscire a mantenere i ritmi che cerco di impormi, ma vi assicuro che settimana prossima Schadenfreude vi farà avere circa 12389421412946 capitoli al giorno. Per ora, perdonatemi ._. </strong>


<strong>-Alstor</strong>


Yun Che non sapeva cosa fosse quel prezioso tesoro del Clan, ma se lo ritenevano così importante da far nascere degli scontri interni probabilmente doveva essere davvero straordinario. Forse era davvero un “tesoro divino” allo stesso livello del Loto Emperor Awakening Heart.


Dato che quel tesoro era così prezioso, avrebbe potuto rappresentare l'unica speranza del Clan Grandwake per riuscire a diventare uno delle sette di punta della Supwake Country del continente Nuvola Azzurra e, quindi, era di vitale importanza scegliere con cura su chi usarlo! Se usato su un discepolo mediocre, sarebbe stato un totale spreco. A causa della grande prudenza richiesta dalla questione, fino ad allora il tesoro non era mai stato usato ed era stato tenuto nascosto in un luogo sconosciuto. Inoltre, si poteva accedere al nascondiglio solo con una chiave speciale, che veniva sempre custodita dal Maestro del Clan.


E ora, era tra le mani di Su Hengshan.


Su Hengyue era estremamente ambizioso. Desiderava il tesoro del Clan fin da quando era giovane, ma anche se aveva un ottimo talento in realtà non era nulla di incredibile. Tuttavia, aveva ottenuto un prestigio sempre maggiore all'interno del Clan Grandwake e in tutti questi anni aveva radunato un ampio gruppo di suoi sostenitori, tentando in tutti i modi di riuscire a collaborare con la Fortezza Blackwood. Ovviamente tutti gli Anziani che condividevano la sua posizione avevano cominciato a dargli il loro appoggio.


In quel preciso istante, Su Hengyue desiderava così ardentemente che Su Hengshan consegnasse la chiave del tesoro da non preoccuparsi di entrare in conflitto con lui, né di chiedere aiuto alla Fortezza Blackwood, e tutto questo solo a causa di suo figlio Su Haoyu!


Quell'anno, Su Haoyu aveva compiuto vent'anni e la sua forza misteriosa era già arrivata all'ottavo livello dello Stadio Spirito Misterioso! In tutta la storia del Clan Grandwake non era mai successo nulla del genere! Era convinto che suo figlio, con quel talento incredibile, fosse più che degno di ricevere il tesoro del Clan. Ne aveva parlato a Su Hengshan moltissime volte, e aveva spinto il resto del Clan a fare pressione su di lui, ma Su Hengshan non aveva mai accettato. Anche se Su Haoyu era incredibilmente dotato, non era affatto a quel livello “in grado di far tremare il mondo” menzionato dal loro antenato. Inoltre, Su Hengyue era troppo ambizioso. Se avesse davvero dato il tesoro a Su Haoyu, in futuro la guida del Clan sarebbe sempre spettata ai discendenti di Su Hengyue... che per il suo egoismo sarebbe stato disposto a tradire il Clan Grandwake e a fare affidamento sulla forza della Fortezza Blackwood. Se il Clan Grandwake fosse caduto in mano sua, il suo futuro sarebbe stato molto incerto.


“Su Hengshan, se avessi deciso già in passato di usare il tesoro divino del Clan allora mio figlio Haoyu avrebbe già da tempo raggiunto i cieli, e tra meno di dieci anni avrebbe portato il Clan Grandwake a vette che ora possiamo solo sognare!” Su Hengyue rise spietatamente: “Non credere che non sappiamo cosa stai pensando. Sei invidioso del talento di mio figlio e vuoi consumare tu stesso il tesoro del Clan. Heh, è normale che la gente sia gelosa e narcisista. Ma tu vuoi che l'intero Clan Grandwake cada insieme a te. E in quanto Anziano del Clan, non lo permetterò mai!”


“Cazzate!” ringhiò con rabbia Su Haoran: “Sappiamo bene chi è il vero egoista. Pur di mettere le mani sul tesoro del Clan, ci accusi e capovolgi la realtà. Sei davvero senza vergogna!”


“Yoh!” Su Hengyue rispose freddamente: “Prima ancora che un Anziano abbia finito di parlare, tuo figlio ha perso la calma. Credete davvero che sia meglio usare il tesoro del Clan su questo figlio del Maestro del Clan piuttosto che sul mio Haoyu? D'accordo, se riuscirai a sconfiggere Haoyu non potremo negare che tu sia migliore di lui. Haoyu, vieni a scambiare qualche colpo con tuo fratello Haoran.”


“Sì, padre.”


Un ragazzo di circa vent'anni, completamente vestito di bianco, si fece avanti da dietro Su Hengshan. Anche se il suo sguardo era assolutamente calmo, lasciava trapelare tutto il suo orgoglio: “Fratello Haoran, non importa quante sciocchezze tu dica, è tutto inutile. Se mi batterai, mi vergognerò troppo per usare il tesoro del Clan e da oggi in poi non discuteremo mai più col Maestro del Clan riguardo a tutto questo. Prego.”


“Tu!!” Su Haoran si trattenne dal cambiare espressione finché il suo volto divenne completamente rosso; nonostante questo, non ebbe il coraggio di accettare. Anche se Su Haoyu era più giovane di lui di circa sei mesi, la sua forza misteriosa era già all'ottavo livello dello Stadio Spirito Misterioso. Su Haoran non era affatto al suo livello. Se avessero davvero combattuto, sarebbe sicuramente stato schiacciato e gettato nel fango, perdendo tutta la sua dignità.


Il petto di Su Hengshan si gonfiò, poi espirò con odio.


“Cosa? Mio Fratello Haoran non osa affrontarmi? Heh... non devi essere così agitato, Fratello Haoran. Dobbiamo solo confrontarci, ecco tutto. Ovviamente non ti colpirei con troppa forza. Del resto, se per puro caso riuscissi a sconfiggermi non otterresti ciò che desideri di più in assoluto?” Su Haoyu indicò con un dito Su Haoran, con un leggero sorriso di scherno.


“Basta, smettete di litigare.”


Si sentì una voce anziana. Il Grande Anziano Su Wanji, seduto sulla sedia di vimini, aprì gli occhi. La sua voce era lenta, seria e maestosa: “Riguardo alla questione, in effetti Hengyue si è comportato in maniera un po' inappropriata, ma si tratta solo di un malinteso. Hengshan, anche se il nostro antenato ci desse di aspettare un discepolo in grado di far tremare il mondo prima di usare il tesoro, le sue parole potrebbero avere molti significati diversi. Haoyu è un genio che si vede raramente, anche meno di una volta ogni cento anni. Ha solo vent'anni, eppure è già all'ottavo livello dello Stadio Spirito Misterioso. Nella Supwake Country può già essere considerato 'in grado di far tremare il mondo'. Credo che Haoyu sia più che degno di ricevere il tesoro del Clan. Posso garantire che per almeno un secolo nel Clan Grandwake non nascerà nessuno con il suo stesso talento.”


Le parole di Su Wanji ovviamente miravano a sostenere Su Hengyue, ma non si poteva negare che stesse dicendo il vero. Fissò Su Hengshan e aggiunse con tranquillità: “Haoyu ha compiuto vent'anni. Non è più un ragazzo. Se aspetteremo ancora, il tesoro avrà su di lui un effetto molto minore. Hengshan, se ti ostini a non capire e vorrai morire per proteggere il tesoro del Clan senza rivelarci il nascondiglio, allora non credi che quando apparirà un 'talento in grado di far tremare il mondo' nessuno potrà usarlo su di lui? Il nostro Clan avrebbe potuto spiccare il volo già da molto tempo, ma a causa di tutto questo è rimasto in un periodo di stagnazione. Se un giorno dovesse abbattersi su di noi una calamità, a quel punto sarebbe troppo tardi per usare il tesoro!”


Più Su Hengshan tentava di calmarsi, più corrugava le sopracciglia... se Su Hengyue fosse stato un Anziano molto responsabile e Su Haoyu fosse stato una persona dal cuore puro, allora sarebbe stato disposto a cedere loro il tesoro, anche se con scetticismo e riluttanza. Ma siccome Su Hengyue aveva compiuto così tante azioni spregiudicate solo per ottenerlo, non poteva assolutamente accettare di darglielo!!


Poteva perdonarlo per avergli aizzato contro il Clan. Ma fare pressione sfruttando l'appoggio della Fortezza Blackwood era praticamente un tradimento!!


Non avrebbe mai fatto cadere il tesoro nelle mani di quelle persone avide e senza scrupoli, anche a costo di morire!!


“Che ne dici di questo?” Su Wangji socchiuse gli occhi e disse lentamente: “Hengshan, se riuscirai a trovare un discepolo del Clan in grado di sconfiggere Haoyu, Hengyue non tenterà mai più di ottenere il tesoro del Clan!”


Tutti i membri della fazione di Su Hengyue e Su Haoran scoppiarono a ridere. Su Hengyue disse francamente: “Molto bene! Se un ragazzo del Clan Grandwake con meno di vent'anni riuscirà a battere Haoyu e proverà di avere un talento maggiore del suo, allora mi darò immediatamente uno schiaffo sul culo e andrò via. Non nominerò mai più il tesoro del Clan e mi scuserò col Maestro per il mio comportamento... ma se nessuno riuscisse a sconfiggerlo?”


“In quel caso, prego Hengshan di consegnare la chiave per il tesoro del Clan a Haoyu. Credo che nessuno degli Anziani né degli altri membri del Clan vogliano che questa faccenda si dilunghi e crei altri battibecchi.” disse con grande calma Su Wanji.


Su Hengshan strinse i pugni e le sue dita cominciarono a scrocchiare. All'improvviso, proprio quando stava per rispondere con rabbia, da accanto a lui giunse l'arrogante voce di un giovane.


“Ottima idea! Davvero un'ottima idea! Davvero degno del Grande Anziano, persino le tue idee sono incredibilmente eque. È un'idea davvero ottima, la sosterrò con tutte le mie forze!”


Yun Che aveva un grande sorriso stampato in volto e si fece avanti lentamente, con grandissima calma. Trascinava per mano Su Ling'er, molto nervosa, che si stringeva a lui il più possibile.


Quando Yun Che non era più riuscito a sopportare quello che stava vedendo, aveva lasciato il Padiglione Dragon Perching e aveva scoperto che Su Ling'er stava osservando la scena, nascosta dietro un albero. Quando lo aveva visto uscire dalla stanza, Su Ling'er gli era corsa incontro frettolosamente e gli aveva detto con preoccupazione: “Fratellone Yun Che, Papino ha detto che non devi andare là! È molto pericoloso.”


“Non preoccuparti, non correrò nessun pericolo.” aveva risposto Yun Che, sorridendo: “Ling'er, devi rimanere qui. Non devi avvicinarti per nessun motivo... quando avremo risolto questo problema, giocherò con te.”


Quando Yun Che aveva finito di parlare, aveva ricominciato a camminare. Dopo un solo passo, però, si era fermato e aveva chiesto a Su Ling'er: “Ling'er, credi che io possa proteggerti?”


Guardando Yun Che negli occhi, Su Ling'er aveva annuito senza nessuna esitazione: “Mn!”


“Allora andiamo là insieme! Nessuno potrà farti del male finché sarai al mio fianco!” aveva detto Yun Che a bassa voce, e poi aveva preso Su Ling'er per mano. Infatti dentro di sé era convinto che il posto più sicuro per Su Ling'er fosse al suo fianco. Non si sarebbe sentito tranquillo, se lei fosse stata altrove.


Quando Yun Che pronunciò quelle parole arroganti e orgogliose, si ritrovò improvvisamente al centro dell'attenzione. Su Hengshan impallidì di colpo e esclamò allarmato: “Fratello Minore Yun, Ling'er... Cosa ci fate qui! Svelti, andatevene. Non avete nulla a che fare con questa faccenda, e non sareste dovuti venire!”


Qualche ora prima Yun Che aveva salvato Su Ling'er, e se i membri della Fortezza Blackwood l'avessero riconosciuto avrebbero potuto tenerlo d'occhio. In quanto a Su Ling'er, per lei essere lì era ancora più pericoloso. Vedendoli, Su Hengshan perse tutta la sua rabbia e la sua amarezza e decise di porre fine al conflitto. Loro due non dovevano assolutamente rimanere lì.


“Papino, io... io non ho paura. Sono venuta per tirarti su, Papino.” Su Ling'er sorrise dolcemente a Su Hengshan; tuttavia, si avvicinò ancora di più a Yun Che e lo strinse a sé con entrambe le sue piccole mani.


“Sono stato io a voler portare qui Ling'er, perché non mi sentirei tranquillo se non fosse al mio fianco.” Yun Che aveva un'espressione molto seria, e disse a bassa voce: “Ma imploro l'Anziano Su di non preoccuparsi. Anche se dovessi morire, non lascerei neppure che le strappino un capello.”


“...” quando Su Hengshan vide la luce negli occhi di Yun Che, rimase senza parole per qualche istante... aveva affrontato difficoltà e dure prove per decine di anni, e aveva sentito molte volte quelle parole, ma solo stavolta si commosse. Quell'affermazione, “ Anche se dovessi morire, non lascerei neppure che le strappino un capello” non era qualcosa detto con leggerezza da Yun Che, ma era una convinzione radicata nella sua volontà e nel suo animo... guardando i suoi occhi, percepì la determinazione insita in quelle parole. Era totalmente convinto che se per proteggere Ling'er avesse dovuto sacrificare la propria vita, Yun Che non avrebbe esitato.


Prese delicatamente per mano Su Ling'er. Quella strana sensazione confortevole e rassicurante lo faceva sentire come se stesse proteggendo il mondo intero.


E anche Su Ling'er si stava stringendo a lui con forza, abbracciandolo. Anche se erano di fronte a suo padre, era rimasta accanto a Yun Che e non era corsa da lui. I suoi occhi erano preoccupati, ma senza paura... sembrava che le bastasse abbracciare Yun Che per non temere nulla.


Yun Che e Su Ling'er si erano chiaramente incontrati quel giorno per la prima volta. Su Hengshan non riusciva a capire come mai tra i due ci fosse un rapporto così intimo. Credeva che persino due persone inseparabili, dopo aver vissuto insieme per più di dodici anni, non avrebbero avuto un legame così profondo e puro, un desiderio così forte di proteggersi.


Che fosse davvero una sorta di destino celeste?
                                


                                



