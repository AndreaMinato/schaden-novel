---
title: Capitolo 271 - Fantasmagoria della Foresta di Bambù
pubDate: 2025-01-28T19:30:26.260Z
tags:
    - atg
---


Dopo così tanta repressione, alla fine era esplosa una disputa nel clan che nessuno si sarebbe mai aspettato. Yun Che non sapeva come Su Hengshan avrebbe trattato Su Hengyue, suo figlio e le altre persone che l'avevano sostenuto.
Non gli importava. Quando la Fortezza Blackwood se ne andò, prese Su Ling'er e partì.


Durante questo periodo di tempo Yun Che aveva capito a grandi linee la natura di Su Hengshan.
Evidentemente era una persona giusta, onesta e modesta, aveva anche buon cuore, ma questo non era così buono per un capoclan... perché non era abbastanza feroce e determinato. Altrimenti non ci sarebbero così tante ribellioni.
Nonostante avesse raggiunto questo punto e Su Hengyue avesse già tradito il clan, Yun Che poteva immaginare che non sarebbe intervenuto in modo deciso. Dopotutto Su Hengyue era il suo fratello maggiore. Inoltre c'erano molti altri anziani che lo sostenevano.


Yun Che poteva vedere la crisi in cui era il Clan Grandwake.


"Fratellone Yun Che, tu e papà avete detto che sono già... una fidanzata, cos'è una fidanzata?" Chiese Su Ling'er mentre afferrava le mani di Yun Che con uno sguardo confuso. Aveva una vaga idea di cosa significasse, ma voleva sentire la risposta da Yun Che.


Il ragazzo sorrise e disse: "Significa che quando Su Ling'er crescerà, ti sposerai con me e diventerai mia moglie... come la tua bellissima sorellona."


Xia Qingyue mostrò un'espressione strana.


"Mo...glie... Cosa significa?" Su Ling'er era un po' a bocca aperta, questa parola la rendeva ancora più perplessa.


"Questo significa che solo io posso chiamarti Ling'er. Dopo che diventerai mia moglie, staremo sempre insieme, ci prenderemo cura l'uno dell'altra e ci renderemo felici." Disse Yun Che. Queste parole erano molto semplici, ma Su Ling'er in passato non era riuscita a sentirle.


I passi di Su Ling'er divennero un po' più lenti, come se le parole di Yun Che l'avessero stordita.


Il ragazzo abbassò la testa e chiese: "Ling'er, allora quando crescerai, vorrai diventare mia moglie?"


Su Ling'er alzò il suo viso niveo e annuì con tutte le sue forze. Rise dolcemente: "Sìì! Mi piace stare con il fratellone Yun Che!"


Il ragazzo strinse ancora più stretta la manina di Su Ling'er. Il suo cuore era pieno di calore... e dolore.


Alla fine Xia Qingyue non poté più rimanere in silenzio. Guardò la piccola Su Ling'er, capì subito la sua età e chiese accigliandosi: "Dici sul serio?"


Yun Che sapeva cosa stava pensando. Chiunque avesse visto la sua determinazione nello sposare una bambina di dieci anni avrebbe pensato solo una cosa: "Bestia". Arricciò le labbra e disse: "Sono serio... Ma ho i miei motivi. Inoltre..." L'espressione di Yun Che divenne un po' addolorata: "Questo è solo un sogno, non è vero? Dato che è solo un sogno, allora lascia che... diventi bello come una fantasia."


"..." Xia Qingyue non sapeva assolutamente cosa intendesse, ma guardando la sincerità e la malinconia nei suoi occhi, si volse e non chiese altro.


"Qingyue, mogliettina mia, oggi tu..." Yun Che chiese con cautela: "Perché sei così... umh... ubbidiente."


Xia Qingyue abbassò lo sguardo e disse a bassa voce: "La forza che possiedo ora sarebbe dovuta appartenere a te. Se avessi voluto usarla, allora non avrei rifiutato."


Yun Che si pizzicò un po' il naso e cambiò argomento: "Dall'Stadio della Terra Misteriosa all'Stadio Imperatore Misterioso, questi progressi sono troppo spaventosi.
Così potrebbero esserci dei problemi di instabilità. Qingyue sarebbe bene che ti accompagnassi al Padiglione Dragon Perching per armonizzare la tua aura per un po' per evitare dei contraccolpi."


Xia Qingyue annuì: "Va bene se torno da sola. Puoi giocare con Ling'er."


Yun Che non continuò ad insistere. Dopo averla avvertita di stare in guardia, portò Su Ling'er e se ne andò.
Dopotutto aveva promesso alla ragazzina che, dopo che Xia Qingyue si fosse svegliata, avrebbe continuato a giocare con lei.


Dopo che Yun Che se ne andò, Xia Qingyue si girò a guardare il ragazzo. Impassibile mormorò tra sé e sé: "Questo perché... siamo marito e moglie...?"


............


"Ling'er, dove vuoi andare a giocare?"


"Eheh... quando sono insieme al fratellone Yun Che divento proprio di buon umore. Andrà bene qualunque posto... Oh... lasciami pensare! Giusto, andiamo nella foresta di bambù a giocare, va bene?"


"Foresta di... Bambù?" Queste due parole emozionarono Yun Che.


"Sìì! Ai piedi della montagna c'è una grossa foresta di bambù. Mi piace il vento lì. Papà è sempre così occupato, così mi porta raramente lì a giocare."


"Foresta di bambù... foresta di bambù... va bene, allora andiamo alla foresta di bambù e giochiamo."


A sud del clan Grandwake c'era un'enorme area ricoperta da una foresta di bambù che si estendeva per i piedi della montagna; un color verde smeraldo inondava l'intera zona. Le foglie di bambù fruscianti avevano un effetto calmante.


"Wow! Così rilassante!" Al centro della foresta, Su Ling'er chiuse gli occhi e stese le braccia, sollevando il suo nasino per annusare l'area rinfrescante della vegetazione.


La foresta di bambù di fronte a loro non era densa come quella in cui vivevano Yun Che e Su Ling'er in passato, ma dopo aver visto gli stessi colori, la medesima sensazione rinfrescante e la sensazione del vento, sentì lo spirito ristorato. Guardando la foresta e poi osservando Su Ling'er, Yun Che rimase stordito per un momento... Allora nella bellissima foresta di bambù e la bellissima Ling'er, quel mondo fantastico con solo loro due, perché aveva solo visto l'odio...


Su Ling'er era sempre malinconica, gli aveva sempre detto di lasciare andare il suo odio... Forse allora aveva già messo da parte il suo passato per stare sempre insieme a lui. La malinconia che aveva in passato non era dovuto al suo passato, probabilmente proveniva da lui...


"Fratellone Yun Che, è davvero bello qui, vero?" Su Ling'er disse sorridendo: "Questo è il mio posto preferito. Ogni volta che vengo qui mi sento come una fata e mi dimentico di tutte le cose tristi. Mi piace tutto qui, se crescessi in futuro, certamente farei abitare qui la mia famiglia... Oh! Solo pensarlo mi rende così felice."


Il cuore di Yun Che ne fu scosso.


Non c'era da meravigliarsi... non c'era da meravigliarsi che, quando il maestro era morto, si fosse trascinata ferita per molti giorni per fermarsi in questa foresta di bambù. Allora credeva solo che Su Ling'er si sentisse al sicuro lì... Invece le piaceva molto quella foresta e sognava di abitarci fin da piccola.


Nella foresta di bambù il suo cuore si poteva calmare e poteva immaginare di essere una fata... e solo lì poteva superare la sua solitudine, le sue preoccupazioni, la sua paura e i suoi problemi... Giorno dopo giorno, anno dopo anno, quando aspettava il suo ritorno.


Yun Che strinse i pugni, il suo cuore era pieno di dolore. Era pieno di vergogna, capì sempre di più che non era degno di Ling'er e che non sarebbe riuscito a rimediare a ciò che aveva fatto nemmeno dopo dieci vite...


"Ling'er, costruiamo una casa qui, va bene?" Chiese Yun Che.


"Uh? Costruire una casa... qui?" Su Ling'er era sbalordita.


"Sì!" Yun Che disse sorridendo: "Non hai sempre sognato di vivere in una foresta di bambù?
Allora costruiamola qui. Così potrai viverci quanto vuoi."


"Casa... di bambù?" Dopo aver sussultato, lo sguardo di Su Ling'er si illuminò: "Possiamo... davvero? Ma se il bambù qui si fa male, non è un po' troppo triste..."


"Ahah!" Yun Che iniziò a ridere. Confortò Ling'er e disse con amore: "Ci sono così tanti bambù qui e ne serviranno pochi per la casetta. Se questi bambù sapessero di formare una casa per un'adorabile Ling'er, allora sarebbero sicuramente molto contenti."


"Mn!!" Su Ling'er smise di preoccuparsi e gridò felice.


Yun Che puntò il dito e diresse la sua forza misteriosa come un coltello. Con un cenno tagliò nettamente oltre dieci bambù. Non molto tempo dopo un'enorme pila di bambù furono accatastati e si formò un grande spazio vuoto nella foresta.


Con la forza misteriosa di Yun Che, questa impresa non era troppo difficile, ma non era nemmeno rilassante. Tuttavia mentre Su Ling'er gli stava facendo il tifo, non si sentiva minimamente esausto nonostante il sudore che gli imperlava la fronte e la schiena.


Il cielo si oscurò gradualmente e la piccola casetta prese finalmente forma. Era molto più piccola di quella in cui vivevano in passato. Non era sufficiente nemmeno per bloccare la pioggia e il vento, ma la sua raffinatezza dava una sensazione tonificante. Inoltre non c'era solo una casetta, ma anche un piccolo letto e una sedia.


Dopo aver finito, Su Ling'er esultò.
Corse entusiasta attorno alla casetta, la sua voce spensierata e bellissima era molto squillante... Sembrava proprio una fata allegra.


"Fratellone Yun Che, viviamo qui oggi, va bene? Questo era il mio sogno... inoltre con il fratellone a tenermi compagnia non avrò alcuna paura."


"Sì, va bene!"


Nel bel mezzo della foresta giocarono finché non sorse la luna nel cielo notturno. Ling'er aveva riso molto di più oggi rispetto al passato, questo pomeriggio la sua allegria divenne il mondo di Yun Che. Oggi apparteneva solo a Ling'er.


La luna era alta nel cielo e Ling'er che aveva corso per tutto il pomeriggio, alla fine si stancò. Lei e Yun Che dormirono fianco a fianco sul letto che avevano costruito insieme... La casetta era molto semplice... muoversi solo un po' l'avrebbe fatta scricchiolare. Tuttavia mentre respiravano l'aria fresca, sentiva l'odore del bambù verde smeraldo e la brezza tra le fessure, i due erano incredibilmente soddisfatti. Naturalmente ciò che era più importante era che fossero insieme.


Il lettino era molto stretto. Su Ling'er si appoggiò lievemente a Yun Che e chiese: "Fratellone Yun Che, voglio davvero... rimanere con te per sempre... Oh... Se dicessi così sarebbe strano... Ovviamente ti ho incontrato solo oggi, ma mi sei piaciuto fin dal primo momento in cui ti ho visto... Sono una ragazza strana?"


"No." Yun Che iniziò a sorridere: "Perché lo sento anche io. In questa vita è molto difficile che due persone si piacciano a prima vista. Se sentiamo entrambe la stessa cosa, allora forse siamo destinati a stare insieme o forse... abbiamo un affetto che proviene da una vita precedente."
                                


                                



