---
title: Capitolo 272 - L'Ora del Risveglio dal Sogno
pubDate: 2025-01-28T19:30:26.260Z
tags:
    - atg
---


<em>Scusate il ritardo ma ci sono stati dei fraintendimenti con Alstor (credeva di dover fare fino al 271 anziché fino al 273).
-Schadenfreude</em>


Ling'er si girò e posò la testa sul braccio di Yun Che. Stava guardando pigramente la luce della luna che passava attraverso le fessure tra gli alberi di bambù. Molto tempo dopo disse a bassa voce: "Se potessi dormire sotto la luce della luna, sarebbe davvero molto molto bello."


Yun Che guardò verso l'alto e mostrò un sorriso gentile. Sporse il palmo e, dopo uno scoppiettio, nel soffitto di bambù si rivelò un buco abbastanza grosso. Ling'er poté ammirare la luna piena e la luce della luna illuminò ogni angolo della casetta di bambù.


"Wow!" Esclamò Su Ling'er. Questa era la prima volta che si godeva un'atmosfera del genere mentre guardava la luna, ne era perfino ammaliata.


"Fratellone Yun Che, posso davvero diventare tua moglie, come la bellissima sorellona e stare per sempre insieme a te?" Chiese meravigliata Su Ling'er. Ancora non capiva davvero la situazione, tuttavia provava un affetto puro e voleva rimanere insieme a lui.


Yun Che tenne la sua manina e disse gentilmente: "Naturalmente! Tuo papà ha già riconosciuto il nostro fidanzamento di fronte a così tante persone. Quando arriverà il giorno in cui ritornerò e tu sarai cresciuta, ci potremo sposare e poi rimarremo sempre insieme..."


Su Ling'er rise di gusto e poi, scattando all'improvviso, afferrò il braccio di Yun Che: "Quando... ritornerai? Fratellone Yun Che, tu... devi andare?"


Questo era un regno illusorio creato dall'anima del Dio Malvagio. Yun Che conosceva questo tipo di dimensione. Nelle prove della fenice e in quelle del Dio Drago, i posti in cui era stato erano proprio dei regni illusori e le persone che vi apparivano non avrebbero saputo di essere illusioni. Poteva rimanere qui per ventiquattro ore e dopodiché tutto sarebbe scomparso.


Sentendo il panico nella voce di Su Ling'er, si agitò e disse: "Non appartengo a questo posto, la mia casa è un posto molto molto lontano. Anche se non desidero partire, devo farlo e devo andare entro domani... Ma Ling'er non ti preoccupare, quando crescerai tornerò sicuramente... Tornerò a sposarti e poi, ti porterò via e starò sempre con te... va bene?"


Queste erano tutte menzogne irrealizzabili. Perché alla fine delle ventiquattro ore, sarebbe tutto scomparso. Non importava se fosse stata la Su Ling'er del passato o quella attuale, entrambe non sarebbero potute mai più apparire nel suo mondo. Comunque questa sua promessa proveniva dal profondo del suo cuore e non aveva alcuna traccia di falsità. Se Su Ling'er fosse ancora viva in questo mondo, non importava che sacrifici avesse dovuto fare, l'avrebbe realizzato sicuramente e non avrebbe mai permesso che aspettasse piena di dolore.


La notte divenne molto silenziosa. La luce della luna si affievolì e perfino il vento della notte sembrava essere sparito senza lasciare alcuna traccia. L'entusiasmo di Su Ling'er si trasformò in riluttanza e tristezza... Lei e suo padre erano venuti qui molte volte e Su Ling'er ne aveva sempre gioito, tuttavia non si era mai sentita bene come questa notte. Ciò che le piaceva di più non era la foresta di bambù, ma la persona che la stava accompagnando...


Su Ling'er abbracciò Yun Che. Non pianse, si limitò a chiudere gli occhi e a dire gentilmente, come se stesse parlando nel sonno: "Fratellone Yun Che... Devi tornare. Crescerò bene e ubbidientemente, aspetterò che tu torni a sposarmi, non importa per quanto tempo, aspetterò... Continuerò ad aspettare finché non torni a sposarmi..."


Nonostante queste parole provenissero da una bambina di dieci anni piena di innocenza, erano molto più piacevoli di quelle che avrebbe detto una donna matura. Queste parole non portavano alcuna traccia di falsità o riflessione, erano solo dettate dalle emozioni più semplici e più pure.


---


Nel secondo giorno, quando Yun Che riportò Su Ling'er nel Clan Grandwake, era già mezzogiorno. Delle ventiquattro ore stabilite dall'anima del Dio Malvagio, era rimasta meno di un'ora.


La scorsa notte avevano dormito abbracciati e di mattina, quando il cielo era ancora scuro, Yun Che l'aveva portata e aveva scalato la Montagna Grandwake, dove avevano guardato l'alba insieme mangiando dei frutti selvatici. Avevano lasciato molte impronte ed erano risuonate le loro voci nella Montagna Grandwake... E così, senza che se ne accorgessero, si avvicinò l'ora della scadenza.


"ChÈer, non vuoi davvero rimanere per un po' più di giorni? Ling'er non vorrebbe proprio vederti andare via, sai."


Su Hengshan sorrise vedendo che Su Ling'er, sulle spalle del ragazzo, si rifiutava di scendere. Naturalmente era grato a Yun Che e a Xia Qingyue, tuttavia ancora prima che potesse ripagarli, erano tornati per dare loro l'addio.


"Anche io vorrei davvero rimanere, tuttavia non ho altra scelta se non andarmene. Chiedo perdono al Suocero..." Si girò e diede un'occhiata alla ragazza che stava portando. Con il tono di voce più calmo che potesse usare, disse: "Anche io non voglio lasciare andare Ling'er."


Su Hengshan annuì. Credeva già fermamente che Yun Che e Xia Qingyue fossero discepoli nati da un setta al livello di un Luogo Sacro. Dalle loro azioni e decisioni, nonostante la sua posizione di "Suocero" non osava interferire. Dando un'occhiata alla ragazza che stava sulla schiena di Yun Che, con le sue mani che stavano abbracciando il suo collo, sospirò silenziosamente e disse: "Ora dovete partire?"


"Sì..."


"Lascerò che Ling'er prenda il mio posto per accompagnarvi allora."


Solo la bambina stava accompagnando Yun Che e Xia Qingyue. Perché Su Hengshan sapeva che la persona a cui Yun Che teneva era solo Ling'er e anche se li accompagnasse personalmente sarebbe stato eccessivo.


Dopo aver lasciato il clan Grandwake, Su Ling'er accompagnò Yun Che e camminò a lungo, fino a quando non riuscirono nemmeno a vedere il profilo del palazzo del clan Grandwake. Le ventiquattro ore si stavano esaurendo.


Su Ling'er afferrò strettamente la mano di Yun Che. Rideva in modo dolce mentre camminavano e non mostrò minimamente tristezza. Fino a lì Yun Che si fermò e disse gentilmente: "Puoi smettere di accompagnarci qui. Se andiamo oltre sarò preoccupato per la tua sicurezza durante il tuo viaggio di ritorno."


Su Ling'er non si oppose minimamente e mentre annuiva disse con un largo sorriso: "Sì! Ti ascolterò. Tu e la bellissima sorellona dovete stare attenti sulla strada...
Uuuh, fratellone, puoi darmi qualcosa... qualcosa... qualcosa che mi permetterà di sentire che sei sempre accanto a me..."


Mentre sorrideva... una lacrima incontrollata cadde dall'angolo del suo occhio e rigò il suo volto morbido.


Yun Che sussultò e si riempì di tristezza. Si chinò e tolse con gentilezza la giacca di Su Ling'er. Poi si tolse l'Armatura Dragonscale e la fece indossare alla bambina sotto lo sguardo sorpreso di Xia Qingyue. L'Armatura Dragonscale poteva adattarsi automaticamente al corpo dell'utilizzatore, così anche se Su Ling'er era molto piccola e snella, era comunque compatibile. "Questo abito si chiama Armatura Dragonscale e può proteggerti molto bene. Devi indossarla spesso, proprio come ti proteggerei io rimanendo al tuo fianco."


Togliersi la preziosissima Armatura Dragonscale e darla a Su Ling'er, che era in un regno illusorio, sembrava incredibilmente ridicolo, tuttavia Yun Che non poteva controllarsi... Perché questa era la migliore protezione che poteva darle dopo averla lasciata.


Tirò fuori un anello spaziale viola e trasferì tutto il cibo e l'acqua che aveva immagazzinato nella Perla del Veleno Celeste. Poi tirò fuori varie pillole medicinali che aveva raffinato da sé e le mise nell'anello, insegnandole i loro effetti.
"Queste sono piccole Pillole Heaven Returning, usale quando sei ferita. Queste sono Pillole Rugiada Verde, se rimani avvelenata, prendi una di queste... Queste sono Pillole di recupero del Profound, quando non hai più energie, mangia una di queste... In futuro se... se verrà un giorno in cui dovrai lasciare casa e incontrerai costantemente dei pericoli, devi assolutamente ricordarti degli oggetti qui. Devi usarli, abbi cura di te, va bene..."


Su Ling'er ascoltò le sue parole e annuì costantemente...


Yun Che non le fece indossare questo anello spaziale perché sarebbe stato facilmente individuato, dopotutto gli anelli viola avevano uno spazio gigantesco e una grande durata, ed erano considerati dei tesori preziosi perfino nel clan Grandwake. Passò un filo di seta d'oro attraverso l'anello e lo appese al collo di Su Ling'er, nascondendolo sotto i suoi vestiti.


Al momento la bambina stava piangendo. Ogni singola lacrima sconvolgeva la parte più profonda dell'anima di Yun Che, che abbracciò Su Ling'er e disse: "Non essere triste. Dopotutto non rimarremo separati per sempre. Una volta che crescerai tornerò... tornerò a sposarti! Quindi devi crescere felice, così quando tornerò potrò vedere la più bella Ling'er... Se in futuro incontrassi qualche difficoltà non devi aver paura, né disperarti. Devi ricordare che in questo mondo ci sarà sempre una persona che, anche se non può vederti, penserà sempre a te e gli mancherai..."


"Sì... sì!!" Su Ling'er annuì e cercò di non piangere. I suoi dentini aveva già lasciato dei piccoli marchi nelle sue labbra rosse...


Il tempo rimasto stava finendo. Yun Che lasciò la bambina, prese gentilmente il suo volto tra le mani e le baciò delicatamente la fronte. Poi si girò, strinse i denti e avanzò, passo dopo passo... sempre più lontano dalla vista di Su Ling'er.


La bambina non lo inseguì. Le sue mani si abbracciavano il petto, abbracciando l'armatura Dragonscale che portava ancora l'odore di Yun Che. Con la sua vista appannata fissò la sua figura che stava scomparendo gradualmente. Alla fine non poté più trattenersi e cominciò a piangere. Forti grida risuonarono per tutto l'ampio spiazzo...


"Fratellone Yun Che! Ti aspetterò... Aspetterò che tu torni a sposarmi..."


"Devi pensare a me... devi pensare a me... Non puoi non pensare a me..."


"Fratellone Yun Che... crescerò velocemente... Devi tornare... Devi... Devi... Devi tornare..."


"Fratellone Yun Che... Non voglio vederti andare via... Uuuh... Uuuuuuuuh..."


Yun Che se ne andò sempre più lontano e ad un certo punto scomparì dalla sua vista. La bambina si inginocchiò a terra, si coprì il volto e cominciò a piangere fragorosamente... Il suo fratellone Yun Che Se n'era andato e anche il suo cuore era partito con lui...


Il pianto di Su Ling'er risuonò nelle orecchie di Yun Che, rendendo ogni suo passo incredibilmente difficile. La sua espressione era incredibilmente triste, eppure non osò girarsi; temeva che non sarebbe più riuscito ad allontanarsi se l'avesse fatto.


"Il rapporto tra voi due è molto strano." Disse Xia Qingyue vedendo l'espressione del ragazzo.


Yun Che sollevò la testa guardando verso il cielo: "Qingyue, credi nelle... vite passate?"


La ragazza sussultò lievemente e guardò Yun Che per un momento per poi annuire: "Sì."


In quel momento accanto a loro apparì una distorsione dello spazio.


"Stiamo per tornare." Yun Che chiuse gli occhi e sussurrò: "Addio... Mia Ling'er..."


Mentre mormorava questo, lui e Xia Qingyue erano già scomparsi nell'increspatura dello spazio. Dopodiché ci fu un turbinio e in un lampo scomparì tutto di nuovo. Subito dopo soffiò un vento freddo.


Quando aprì gli occhi, si ritrovò in un posto pieno di neve... Lui e Xia Qingyue erano tornati nel Regno Heavenly Basin Secret, tuttavia la loro posizione non era nelle aree superiori di quel luogo.


"Uuuh..." Yun Che sospirò. Anche se quella era una giovane Su Ling'er di un regno illusorio costruito dai poteri del Dio Malvagio, la sua separazione da Su Ling'er lo aveva abbattuto.


"Non importa quanto sia bello un sogno, alla fine verrà il momento di svegliarsi." Disse con malinconia Yun Che mentre guardava di fronte a sé. Subito dopo disse a Jasmine: "Perché l'anima del Dio Malvagio ha usato le sue ultime forze per mandarmi in un regno illusorio? Che avesse voluto aiutarmi a risolvere alcuni dei miei rimpianti?"


"Regno illusorio?" Risuonò la voce di Jasmine. "Quindi credevi che quel mondo in cui sei rimasto un giorno solo era un regno illusorio?"


"...Ovviamente era un regno illusorio." Disse Yun Che. Se non lo fosse, allora perché Su Ling'er, che era morta da tempo, era apparsa? Ed era anche piccola.


"Eheh..." All'improvviso Jasmine rise in un modo strano, come se avesse scoperto qualcosa di interessante e disse lentamente: "Capisco, non c'era da meravigliarsi che le tue emozioni e le tue azioni fossero così strane.
Hai trattato quel posto come un regno illusorio... Ma posso dirti questo, quel mondo non era assolutamente... un'illusione!!"
                                


                                



