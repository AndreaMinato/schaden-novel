---
title: Capitolo 277 - Demone (2)
pubDate: 2025-01-28T19:30:26.261Z
tags:
    - atg
---


CAPITOLO SPONSORIZZATO, ringraziamo Zero
Il capitolo regolare di giovedì l'ho pubblicato ieri.
-Schadenfreude


"Ma sono preoccupata... è comunque il clan del Cielo Ardente... Che ne dici... Che ne dici di nasconderti nel Palazzo Imperiale? Anche se sapessero che sei lì, sicuramente non oserebbero causare guai." Disse nel panico Cang Yue mentre stringeva le mani di Yun Che.


Il ragazzo scosse la testa con un lieve sorriso: "Anche se Fen Juecheng è stato il primo ad iniziare, se ci pensi attentamente, non ho mai evitato questi conflitti e si sono intensificati fino alla morte di Fen Juebi... Forse avevo intenzione di far sì che il clan del Cielo Ardente... Dopotutto che mi diano la caccia è..." Yun Che sospirò lievemente. Era abituato ad una vita del genere.


"Sorella Maggiore," Anche se il tono della sua voce era cambiato, era comunque gentile: "Dopo che finirà tutto questo trambusto, ti porterò a casa, va bene?"


"Porterai... a casa?"


"Sì!" Yun che annuì e sollevò la testa come se stesse guardando nel futuro: "Nonostante sia stato scacciato dal mio clan, è comunque il posto dove sono cresciuto. La cosa più importante è che mio nonno e la mia zietta sono lì; ovunque siano sarà casa mia. È passato già molto tempo da quando me ne sono andato e ho sempre desiderato tornare da loro... Volevo portare la Sorella Maggiore a casa. Probabilmente si spaventerebbero a morte se sapessero che ho portato a casa una principessa come moglie."


Solo pensare alla scena fece ridacchiare Yun Che.
Ripensò a loro... Nonno, zietta, state ancora bene...?
Me ne sono già andato per così tanto tempo... Siete stati maltrattati lì... Dopo essere rimasti rinchiusi nel quella montagna desolata avete sofferto la fame...? Sapete, vi penso ogni giorno...


Finalmente ho abbastanza potere per tornare. Posso battere chiunque della setta Xiao. Farò pagare loro la miseria che avete sofferto!!


Cang Yue rimase stordita per un po'. Il suo sguardo si addolcì al punto quasi da sciogliersi. Il suo cuore batteva all'impazzata. L'umore che stava cercando di mantenere calmo si riempì di nervosismo e gioia. Abbassò la testa e disse con una voce tenue: "Sì."


La Terrazza delle Spade era proprio davanti a loro, era molto più grande dell'arena del torneo. Ovunque potevano vedere decine di migliaia di spade volare nel cielo, formando un enorme vortice di energia. Quando si camminava nella terrazza, ogni tanto si diffondevano delle scariche che provocavano un po' di dolore, come se di coltelli stessero tagliando il volto di chi la attraversava.


Vari tipi di spada ricoprivano l'intera superficie della terrazza e c'erano anche un po' di spadoni. Nonostante fossero molti di meno, non erano armi comuni. Perfino quella più inferiore era almeno un Artefatto Spirit Profound.


Nel mezzo della terrazza c'era un'enorme spada nera infilzata nel terreno. Rilasciava un'aura antica e opprimente che faceva ammutolire.


Ling Kun era in testa al gruppo e si fermò di fronte all'enorme arma. Si girò e disse: "Questa spada si chiama 'Punizione Divina' ed è la spada che sopprime il demone arrestato diverse centinaia di anni fa, sigillato proprio sotto quest'arma."


"Il demone è incredibilmente forte, ma dentro la formazione la sua potenza è stata grandemente ridotta, non può nemmeno pensare di scappare. Tuttavia, dato che è una formazione, il suo potere naturalmente diminuisce col tempo. Ogni venti anni, la regione della Potente Spada Celestiale manda una persona qui a rafforzare la formazione."


"L'esistenza del demone all'inizio era un segreto dato che le informazioni al riguardo possono influenzare il destino di tutto il continente del Cielo Misterioso. Il motivo per cui abbiamo lasciato che tutti lo sapessero è stato perché, non molto tempo dopo dall'ultimo rafforzamento del sigillo, i suoi parenti hanno usato un metodo speciale per evitare il blocco dei Quattro Luoghi Sacri e sono entrati nel continente del Cielo Misterioso e hanno indagato riguardo alla posizione del demone con l'intento di salvarlo. Alla fine hanno anche scoperto l'Impero Ventoblu. Se la nostra regione della Potente Spada Celestiale non li avesse localizzati, le conseguenze sarebbero state impensabili."


"Oh! Da ciò che ha detto, quel demone sembra provenire da un altro continente... Che sia uno di quei non-umani delle leggende?" Chiese con gli occhi spalancati Xia Yuanba.


"Molto probabilmente." Annuì con cautela Yun Che. Allo stesso tempo pensò in silenzio: "I Quattro Luoghi Sacri devono essere venuti a contatto con la gente al di fuori del continente del Cielo Misterioso, questo non significa che... possono aver incontrato persone del continente Nuvola Azzurra?! E che sappiano dell'esistenza del continente Nuvola Azzurra?"


Ling Kun guardò il gruppo e poi disse: "Oggi dovreste guardare bene l'aspetto di un demone. In futuro se qualcuno vi chiedesse informazioni riguardo a persone che sembrano simili a lui, dovete riferirlo alla Villa della Spada Celestiale. Non siate pigri o negligenti perché potrebbe essere un altro demone! Quella questione di oltre dieci anni fa è stata sufficiente a dimostrare che avevano trovato qualche modo per entrare nel continente del Cielo Misterioso senza che i Quattro Luoghi Sacri lo sapessero! Se questo demone fosse salvato e recuperasse i suoi poteri, porterebbe sicuramente una grande calamità al continente del Cielo Misterioso!"


"Una grande calamità al continente del Cielo Misterioso"... Queste parole avevano indubbiamente scosso il cuore di tutti. Che genere di esistenza era questo demone per essere così terribile?


Rum... Rumble...


Dopo uno strano gesto di Ling Kun, un'enorme formazione profound brillò sotto l'enorme spada. Quando la formazione roteò, l'arma gigantesca iniziò a levarsi al cielo. Sotto la piattaforma, la metà inferiore della lama non aveva visto la luce del giorno per venti anni.


La spada si sollevò sempre più in alto, raggiungendo gradualmente l'altezza di diverse centinaia di metri, proprio in quel momento risuonò una voce simile a quella di uno spirito malvagio:


"GRR... AAHH!!!! regione della Potente Spada Celestiale, maledetti cani! Siete venuti a trovarmi di nuovo... AHAHAHAHAHAH... branco di cani spudorati, spregevoli e infidi! Se avete il coraggio, sbrigatevi ad uccidermi! Voglio diventare uno spirito maligno, strapparvi la carne dalle ossa, bere il vostro sangue, ridurre le vostre midolla in poltiglia, polverizzare i vostri organi... e trascinarvi al diciottesimo livello dell'inferno a soffrire per l'eternità la tortura di diecimila lame sentendo il dolore provocato dal fuoco dell'inferno!!"


Questa era la voce più rancorosa e la più maligna delle maledizioni. Era ancora più spaventosa degli ululati degli spiriti malvagi nell'inferno... A tutti si rizzarono i capelli. Non avevano idea di che genere di torto si dovesse subire per rilasciare un'ostilità del genere...


L'enorme Spada Punizione Divina continuò a sollevarsi per un po' fino a fermarsi.


Ciò che apparve di fronte a tutti fu un'enorme semisfera che brillava di giallo. In essa c'era l'enorme Spada Punizione Divina avvolta da decine di catene sulla punta, sigillando una persona canuta. I suoi capelli avevano raggiunto il terreno da molto tempo e ricoprivano metà del suo corpo e del suo volto. Il suo corpo era sottile come un fiammifero e il suo viso era rugoso come uno spirito malvagio, ma il suo sguardo era spaventoso come il coltello più affilato e irradiava un risentimento profondo come un abisso infernale.


"Quello è... un demone?"


"Essere sigillato in una formazione profound per oltre un centinaio di anni senza mangiare, né bere, né poter morire. È praticamente un vecchio demone! Sssss... che demone terrificante, mi ha dato un'occhiata per un momento e mi sono raggelato."


"Così... così spaventoso." Cang Yue si avvicinò nervosamente a Yun Che, metà del suo corpo era nascosto dietro di lui.


L'espressione di questo "demone" era piuttosto terrificante ed era furioso. Yun Che non aveva mai visto così tanta rabbia in vita sua, quando lo guardava perfino lui sentiva un po' di timore, figuriamoci Cang Yue.


"Jasmine, che genere di persona è questa? Puoi dirlo?" Chiese Yun Che.


Jasmine rispose con sdegno: "Demone? È solo un po' più potente di un normale umano. Umpf, che scherzo. Un vero demone è molto più spaventoso di quanto tu possa immaginare!"


Yun Che: "..."


Ling Kun rimase impassibile e chiese con compostezza: "Se vuoi maledirci, fallo pure quanto vuoi.
Credi che non oserò ucciderti? Se non avessi ancora qualche utilità e potessi essere una moneta di scambio, saresti già morto centinaia di volte! Perché ci prenderemmo il disturbo di tenerti vivo per un centinaio di anni?"


"Vecchiaccio!" Il demone sogghignò: "Vecchi cani spregevoli, state sognando. Non credete di potermi scambiare per niente! Non volevo morire perché volevo vedere personalmente il Grande Imperatore Demoniaco  distruggere la tua famiglia. Quel giorno arriverà molto presto... ahahahah!"


"Ahahahah!" anche Ling Kun rise come un pazzo: "Sembra che tu non sappia chi sta veramente sognando. Posso dirti ancora che il tuo Imperatore dei Demoni è già morto molto tempo fa, morto per mano del nostro Maestro della regione della Potente Spada Celestiale e il Monarca Celeste della Sala Sun Moon Divine. Il tuo misero Imperatore Demoniaco era appena asceso al trono, ha sopravvalutato le sue capacità e voleva vendicarsi di suo padre. Tsk tsk... le sue grida erano così miserabili mentre moriva. Al momento tutto il Regno Illusory Demon è governato dalla piccola Imperatrice Demoniaca. Sfortunatamente anche se la misera Imperatrice Demoniaca ha sangue imperiale, il tuo Regno Illusory Demon non sembra disposto a lasciare che una donna governi. Non ha nemmeno il tempo di badare a sé stessa... uccidere tutta la nostra famiglia? Ahahah, semplicemente uno scherzo."


"Caz***e assolute!" Gridò di rabbia il demone. Le parole di Ling Kun ovviamente lo aveva provocato: gli fecero perdere il controllo e iniziò a lottare con forza. Mosse le catene gridando: "Come può un branco di cani inferiori paragonarsi al nostro Grande Imperatore Demoniaco del Regno Illusory Demon! Il Grande Imperatore Demoniaco non può morire... MAI! Ci sarà un giorno in cui andrà a sterminarvi tutti!!"


Regno Illusory Dream... Imperatore Demoniaco...


Queste strane parole, confusero Yun Che, che si guardò attorno e notò la perplessità sul volto di tutti gli altri.
L'unico che faceva eccezione era Ling Yuefeng, che sembrava calmo.


Pareva che il "Regno Illusory Demon e "l'Imperatore Demoniaco" fossero informazioni a conoscenza solo di una forza del Luogo Sacro. Era ovvio che ci fosse una grande ostilità tra loro e il "Mondo Illusory Demon".


"Ahahahah allora continua a sognare!"


Mentre rideva sguaiatamente, Ling Kun strofinò l'anello spaziale nelle sue mani e diversi decine di cristalli gialli galleggiarono di fronte a lui. La superficie di ogni cristallo rilasciava un potere così intenso che fece tremare le persone di paura. Dopo un cenno di Ling Kun, queste decine di cristalli volarono separatamente verso un angolo della barriera del "demone" imprigionato, fondendosi lentamente con la barriera e rafforzandola.


All'improvviso la barriera brillò, sembrava che la luce gialla l'avesse riempita. Quelle decine di cristalli contenevano un potere sigillante formidabile. Dopo la loro fusione, la stabilizzazione della barriera fu portata a termine.
                                


                                



