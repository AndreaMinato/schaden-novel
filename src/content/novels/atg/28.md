---
title: Capitolo 28 – Scompiglio (7)
pubDate: 2024-05-23T18:22:06.192Z
tags:
    - atg
---


“Xiao Che! E con questo cosa vorresti dire!?” urlò improvvisamente il primo Anziano Xiao Li: “Non vorrai forse insinuare che il Maestro Xiao Yunhai abbia rubato la Profound Opening Powder e fatto ricadere la colpa su Xiao Lingxi! Tu sei la ragione per cui lei ha rubato la Profound Opening Powder. Se continuerai a blaterare cose senza senso, dovrai stare attento o verrai punito anche tu!”


“Non vi agitate, primo Anziano” Xiao Che scosse la testa ridendo, con fare innocuo: “Dove potrei mai trovare il coraggio di accusare il Maestro del clan, sto solo dando voce ai dubbi del mio cuore e credo anche che molti altri abbiano le stesse domande. Molti di noi conoscono il carattere del Maestro e saranno sicuramente confusi da come ha gestito la situazione. Naturalmente il Maestro è innocente. Non avrebbe mai potuto compiere un gesto così spregevole e osceno, che il mondo intero disprezzerebbe. Sono sicuro che il Maestro darà una spiegazione perfetta. Giusto, Maestro?”


(Nota: spregevole e osceno è tradotto da un idioma cinese che letteralmente significa “peggio di cani e maiali”)


I membri del clan Xiao e i nobili di clan della Nuvola Vagante lo fissarono furtivamente... Lo Xiao Che che conoscevano era una persona debole e timida, terrorizzata anche solo dall'incontrare un estraneo. Tuttavia non solo era in grado di parlare chiaramente sotto gli occhi attenti della folla in un clima di tensione, ma la sua espressione non si era scomposta nemmeno quando il primo Anziano gli aveva urlato contro... Questo Xiao Che e lo Xiao Che che conoscevano sembravano due persone senza nulla in comune.


"Spregevole e osceno, che il mondo intero disprezzerebbe" Queste poche parole fecero contrarre il volto di Xiao Yunhai. Alzò la testa per guardare Xiao Che, sorrise leggermente e disse: "Non c'è bisogno di agitarsi, primo Anziano, è normale che Xiao Che faccia questa domanda e, proprio come ha detto, anche molti dei nostri amici potrebbero avere lo stesso dubbio. A dire il vero, quando ieri ho ricevuto la Profound Opening Powder dal Giovane Maestro Xiao, volevo tenerla con me. Tuttavia la Profound Opening Powder è una medicina di alta qualità ed è estremamente preziosa. Maggiore è la qualità del medicinale, più è facile che perda efficacia. Nel caso di questo prezioso elisir, se l'effetto si fosse dissipato anche solo minimamente, sarebbe stata ugualmente una grave perdita. Se l'avessi portata con me, sarebbe entrata in contatto con dell'energia vitale impura, perciò, sebbene sia protetta dalla scatola d'Ebano Nero Profound, avrebbe ugualmente perso efficacia. Quindi ho deciso di lasciarla in infermeria. Dopotutto, nell'infermeria durante il corso degli anni abbiamo accumulato una grande varietà di erbe, creando un accumulo di Energia Medicinale. Nei luoghi con una grande Energia Medicinale, la potenza del farmaco non si sarebbe dissipata facilmente... Per questo l'ho lasciato in infermeria.”


“Inoltre noi del clan Xiao siamo sempre stati rispettosi della legge. Non avrei mai pensato che tra di noi ci fosse un ladro, né che avrebbe avuto l'audacia di rubare il grande dono che la setta Xiao ci ha portato... Ma non importa, è ugualmente colpa mia se la Profound Opening Powder è stata rubata. Riguardo a questo non posso sottrarmi alle mie responsabilità. Non mi lamenterò se il Giovane Maestro Xiao vorrà punire anche me.”


Xiao Yunhai sospirò pesantemente dopo aver finito di parlare.


La spiegazione di Xiao Yunhai era semplicemente perfetta. Il primo Anziano all'improvviso gridò ancora una volta: “Xiao Che! Hai sentito bene? Il Maestro aveva lasciato la Profound Opening Powder in infermeria per questo motivo, voleva meticolosamente mantenerne l'efficacia! Chi avrebbe mai sospettato che uno di noi fosse un ladro! Cos'altro vuoi chiedere?”


“Oh, oh! Quindi questo è tutto” Xiao Che annuì, come se la spiegazione l'avesse soddisfatto: “Per conoscere anche l'esistenza dell'Energia Medicinale, il Maestro dev'essere molto competente. Ora, la seconda domanda che vorrei porre, casualmente, ha a che fare con l'Energia Medicinale.


Xiao Che strinse gli occhi e si mise a ridere debolmente, continuando: “Per quanto riguarda l'Energia Medicinale, nel corso degli anni la nostra infermeria ha accumulato una davvero grande varietà di erbe. Tra tutte, quella che possediamo in quantità maggiore è l'Erba Thin Net, perciò l'odore dell'Energia Medicinale dovrebbe essere il suo dolce aroma di pesce.”


“Il Maestro saprà anche che la scatola è fatta d'Ebano Nero Profound e, perciò, è ottima per conservare gli effetti del medicinale senza che si disperdano. Quindi, il Maestro conosce sicuramente anche il motivo per cui l'Ebano Nero Profound mantiene così bene l'efficacia dei farmaci... Beh, in effetti è abbastanza semplice. L'Ebano Nero Profound assorbe con grande facilità le particelle, in modo che l'Energia Medicinale, entrando in contatto con esso, venga catturata e si diffonda molto difficilmente. Dopo che la superficie ne ha assorbito abbastanza, fino a non poterne immagazzinare altra, l'energia medicinale non potrebbe più disperdersi in nessun modo. Credo che chiunque abbia qualche conoscenza medica potrà confermare le mie parole.”


Un certo numero di presenti annuì in silenzio.


"Allora, se la scatola d'Ebano Nero Profound è stata in infermeria, la sua superficie ha sicuramente assorbito una grande quantità di Energia Medicinale. L'Ebano Nero Profound la assorbe molto in fretta, ma la rilascia lentamente, quindi, anche se è stato portato via dall'infermeria, l'odore dell'Energia Medicinale dovrebbe restare anche per due o tre giorni... Il dolce odore di pesce dell'Erba Thin Net si dovrebbe ancora poter sentire.


Quando sentì queste parole il colorito di Xiao Yunhai mutò leggermente.


Xiao Che sapeva con certezza che Xiao Yunhai non avrebbe davvero messo la Profound Opening Powder in infermeria, perché se fosse stata davvero rubata non avrebbe mai potuto perdonarselo... infatti Xiao Yunhai non l'aveva mai lasciata là. Riguardo al medico dell'infermeria, Xiao Gu, era già stato avvertito di non dire nulla e, minacciato dalla setta Xiao, non aveva osato parlare.


“Mi chiedo se il Maestro sia disposto a portarci la scatola e lasciarcela annusare per essere sicuri che abbia effettivamente quell'odore?” disse sogghignando Xiao Che.


“Xiao Che! È semplicemente assurdo, come ci si poteva aspettare sospetti ancora del Maestro!” Prima che Xiao Yunhai dicesse qualcosa, Xiao Li scoppiò nuovamente: “Pur di proteggere tua zia, stai mettendo in discussione l'autorità del Maestro costringendolo a risponderti, è ridicolo! Insensato! Il nostro Xiao clan vi ha davvero cresciuti invano durante questi anni, perché non te ne sei stato zitto!”


“Hehe, non c'è bisogno di agitarsi, Primo Anziano. Il loro legame, in quanto zia e nipote, è sempre stato molto forte, è normale che voglia a tutti i costi provare a discolparla. Inoltre quello che ha detto è anche ragionevole. Dal momento che vuole sapere se ci sono dei problemi con la scatola, glielo dimostreremo. Ma sia l'Ebano Nero Profound che la Profound Opening Powder sono tesori molto preziosi, non potremmo mai permettere a tutti di prenderli ed annusarli” Xiao Yunhai dopo aver parlato si voltò verso Xiao Kuangyun, poi riprese rispettosamente: “ Perciò pregherei il Giovane Maestro Xiao di fare da testimone. Credo che la sua parola sia sufficiente a convincere tutti i presenti.”


Xiao Che sorrise dentro di sé, ma la sua espressione non cambiò minimamente. Annuì: “Certo, il Giovane Maestro Xiao è senza dubbio il più affidabile tra tutti noi. Giovane Maestro Xiao, potrebbe concederci l'onore di annusare la scatola, così da far sparire tutti i dubbi dal mio cuore?”


Gli sguardi di Xiao Kuangyun e Xiao Yunhai si incontrarono. Pensarono contemporaneamente che era impossibile per quell'idiota di Xiao Che capire che stavano collaborando fin dall'inizio. Xiao Kuangyun sollevò la scatola in mano, sorrise sdegnosamente, e rispose distrattamente: “Questo tuo sospetto è molto interessante. In questo caso, l'annuserò per tutti voi.”


Dopo aver parlato, Xiao Kuangyun sollevò la scatola, la avvicinò al naso e iniziò ad annusarla vistosamente. Poi aggrottò le sopracciglia e disse: “Anche se non molto forte, si sente senza dubbio un odore dolce, ma simile a quello del pesce.”


Socchiuse gli occhi e disse con indifferenza: “Vieni primo Anziano e annusala anche tu, per evitare che qualcuno possa sospettare che sia complice del Maestro del vostro clan.”


“Come potrebbe mai qualcuno del rango del Giovane Maestro Xiao darsi pena di mentirci.” il primo Anziano Xiao Li lo adulò prontamente, facendosi avanti e annusando la scatola. Annuì: “Ha ragione, c'è davvero un odore dolce, ma simile a quello del pesce.” mosse lo sguardo lungo tutta la stanza e alzò la voce: “Cos'altro hai da dire, Xiao Che? Il Giovane Maestro Xiao e il Maestro ti hanno già dato fin troppa attenzione, se continuerai a importunarci senza sosta mi occuperò personalmente di te!”


“Whoa! Calmatevi primo Anziano!” Xiao Che agitò le mani e assunse un'espressione inusuale: “Sia il Giovane maestro Xiao che il Maestro hanno inaspettatamente sentito un dolce odore di pesce, questo... questo... *Cough* *Cough* A dire il vero non sono stato molto attento e devo aver sbagliato a parlare... Essendo di nobile rango, il Giovane Maestro Xiao deve conoscere solo le medicine più efficaci in assoluto. Sicuramente non si è mai preoccupato delle erbe più comuni, come l'Erba Thin Net. Il Maestro e il Primo Anziano si dedicano completamente all'allenamento e non hanno conoscenze mediche, perciò è naturale che non abbiano tempo per visitare l'infermeria, altrimenti saprebbero che l'odore dell'Erba Thin Net non è dolce, ma piuttosto pungente. Se andate in infermeria potete verificarlo... eh? Eppure sia il Giovane Maestro Xiao che il Primo Anziano hanno sentito un dolce odore di pesce, non riesco a capire. Mi chiedo se qualcuno può farmi il favore di spiegarmi cosa sta succedendo.”


Sentendo queste parole, l'espressione dei presenti era cambiata, illuminandosi, mentre al contrario, Xiao Kuangyun, Xiao Yunhai e il Primo Anziano si irrigidirono improvvisamente... Anche se era stato solo per un momento, in molti notarono quel cambiamento. Nel frattempo, i giovani del clan Xiao, abituati a visitare l'infermeria e all'odore dell'Erba Thin Net, iniziarono a lanciare degli sguardi dubbiosi.


I cuori di molti cominciarono a battere con forza.


Si percepiva un'atmosfera diversa da quella di prima...


“Xiao Che! Non vuoi ancora chiudere la bocca, moccioso... Non solo hai tentato invano di difendere Xiao Lingxi, sei arrivato a mettere in discussione il Maestro del nostro Clan e a dubitare del Giovane Maestro Xiao! Ti stai deliberatamente prendendo gioco di noi e continui a blaterare accuse prive di senso!” Il volto di Xiao Li divenne bianco come la cenere, e nel suo sguardo apparve una luce minacciosa: “Giovane Maestro Xiao, Maestro, non ascoltate ulteriormente queste assurdità! Ormai la verità riguardo al furto della Profound Opening Powder è stata appurata, non serve perdere altro tempo. Xiao Che, questo marmocchio, non solo ha causato tutto questo disordine, ma si ostina a proteggere la colpevole e ha offeso il Maestro del nostro Clan e il Giovane Maestro Xiao. Deve essere condannato!”


Chiunque avrebbe sentito che le parole di Xiao Li erano cariche di umiliazione. E che non aveva detto nulla riguardo a prima.


“Dal momento che l'Anziano Xiao non vuole sentire le mie stupidaggini, andrò dritto al sodo. Per quanto riguarda la mia ultima domanda, voglio porla al nostro amico della setta Xiao, Xiao Jiu. Questa dovrebbe essere una questione estremamente semplice e mi aspetto che risponda. Se lo farà, dovrò ammettere che la mia Zietta ha davvero rubato la Profound Opening Powder e non avrò nulla da ridire, nemmeno se deciderete di punirla o addirittura di punire me insieme a lei.”


Senza aspettare che Xiao Yunhai o gli altri rispondessero, lo sguardo di Xiao Che si posò sul volto cadaverico di Xiao Jiu. La sua espressione era neutra, ma il suo sguardo era affilato come un rasoio, ogni parola sembrava rimbombare: “Xiao Jiu, sostenete di aver trovato la Profound Opening Powder sotto il cuscino di mia zia. Quindi, mi saprete certamente dire se il suo letto si trova nel lato orientale o occidentale della stanza? Di che colore è il cuscino? E il cuscino era all'estremità meridionale del letto o a quella settentrionale?”.


Xiao Jiu si era irrigidito, mentre i volti di Xiao Kuangyun e Xiao Yunhai si erano incupiti.


"Se siete andato nella stanza di mia zia e avete trovato la scatola sotto il cuscino, queste domande dovrebbero essere estremamente semplici per voi... Su, rispondetemi, dovete solo rispondermi e saremo sicuri che la mia Zietta sia colpevole, non servirà nessun'altra parola. Sì, immagino che voi, il Giovane Maestro Xiao e il Maestro del nostro Clan e tutti gli Anziani desiderino risolvere la questione in fretta e dedicarsi agli affari davvero importanti che sono in programma per oggi, non ho forse ragione? Quindi, dovreste rispondermi subito. Sarebbe un peccato far perdere tempo al tuo Maestro e a tutti noi... Rispondete? Cosa rispondete? Perché non mi rispondete? Non siete forse stato nella stanza di mia zia? Come potete non saper rispondere ad una domanda così semplice?”


“Ma non mi dite... Non siete nemmeno mai stato nella stanza di mia zia? Ma avete affermato di aver trovato la Profound Opening Powder sotto il suo cuscino... Come può essere successo? Conoscete forse la leggendaria tecnica della “Cattura del Pollo a Distanza di Cento Miglia?”


(Nota: Per miglia si intendono le miglia cinesi, i Li, equivalenti a mezzo chilometro)
                                


                                



