---
title: Capitolo 280 - I Fratello Si Separano
pubDate: 2025-01-28T19:30:26.261Z
tags:
    - atg
---


CAPITOLO SPONSORIZZATO, ringraziamo Zero
Il capitolo regolare di giovedì l'ho pubblicato ieri.
-Schadenfreude


Chu Yuechan volò nel cielo con gli occhi pieni di lacrime e senza espressione. Sembrava aver perso l'animo, non rispondeva minimamente alle grida di Chu Yueli.


Alla fine atterrò nella Terrazza delle Spade e arrivò di fronte all'enorme Spada Punizione Divina. Osservò l'arma dall'aura infinita come il mare. I suoi occhi, le sue guance e le labbra rosee cominciarono a tremare: "Morto... morto... sei davvero morto... morto..."


"Sorella!" Chu Yueli l'aveva finalmente raggiunta. Il comportamento di Chu Yuechan la stava agitando. Afferrò il braccio della donna e disse nel panico: "Sorella, cosa c'è? Cosa sta succedendo? Dimmelo presto..."


Chu Yuechan non rispose. Guardò impazzita la Spada Punizione Divina e mormorò: "Perché sei morto... Perché... Perché?!"


Bang!!


Un potere ghiacciato si diffuse dal corpo di Chu Yuechan respingendo via sua sorella. Avanzò verso la spada e innumerevoli loti di ghiaccio esplosero su Punizione Divina producendo ondate di tristezza. Attaccava a piena forza. Il potere di un Trono conteneva una potenza spaventosa. L'aria fredda vorticò per tutta la Terrazza delle Spade mentre i cristalli di ghiaccio riempivano il cielo...


"Perché... Perché sei morto..."


"Non ci credo... Vieni fuori... Vieni fuori!!"


"Perché sei morto... Perché... Hai dimenticato ciò che hai detto... Mi hai detto che eri un vero uomo... Come puoi morire... Esci fuori... Esci fuori!!"


"Non dovevi conquistarmi...? Non volevi andare a Asgard Nuvola Gelida a trovarmi... Allora perché sei morto... Esci fuori..."


"...Per favore esci fuori... Se lo farai... farò... qualunque cosa dirai... Esci fuori... esci fuori..."


Come una versata d'acqua, innumerevoli cristalli colpirono Punizione Divina; tuttavia non fecero nemmeno un graffio all'arma. Il rumore era assordante, ma i venti freddi contenevano un incredibile dolore. Il tono di voce di Chu Yuechan passò dalla disperazione alla rabbia e al risentimento...
Finché non divenne soltanto un mischio di grida afflitte e suppliche...


In quel momento non era più la Fata dalla Gelida Bellezza che gli uomini potevano solo sognare, ma non osare guardare; era una comune donna afflitta...


"Sorella..." Si sentì addolorata guardando le azioni di Chu Yuechan. Era sbalordita, non importava quanto fosse incredibile, non ebbe altra scelta se non credere ad un'assurda possibilità... Quando ci pensò, quasi ebbe un esaurimento nervoso.


Il trambusto nella Terrazza delle Spade attirò subito molte persone dalla Villa della Spada Celestiale. Ling Yuefeng e molti anziani accorsero rapidamente e quando videro la scena rimasero sbalorditi.


Chu Yueli si agitò quando vide gli altri arrivare. Avanzò rapidamente e abbracciò Chu Yuechan: "Sorella, smettila di colpirla. Quella è la Spada Punizione Divina, è impossibile da muovere... Yun Che è già morto... già morto!!"


Chu Yuechan si irrigidì e fermò tutti i suoi movimenti... Le parole di Chu Yueli furono l'ultima goccia che fece traboccare il vaso, trasformando le sue ultime speranze in completa disperazione.


"Plop..."


Dalla bocca di Chu Yuechan schizzarono delle frecce di sangue che andarono a macchiare la Spada Punizione Divina. Chiuse gli occhi e svenne cadendo all'indietro.


"Sorella!!"


Chu Yueli urlò allarmata. Dopo un breve momento di stordimento, prese in braccio Chu Yuechan e volò via verso i cortili.


"Fata del Vetro di Ghiaccio, cosa sta succedendo?" Chiese subito Ling Yuefeng.


Chu Yueli sembrò non sentirlo. Sfrecciò via con Chu Yuechan senza rispondere e sparì dalla loro vista.


Vedendo le macchie di sangue sulla spada, Ling Yuefeng barcollò e disse frettolosamente: "Presto! Non appena Nonna Jiumu guarirà la Principessa Cang Yue, dille di andare nel patio dove sta la Fata dalla Gelida Bellezza!!"


Per la maggior parte delle persone, la morte di Yun Che aveva provocato solo dispiacere, delle reazioni del genere erano del tutto impreviste.


Chu Yuechan si era sopravvalutata. All'inizio pensava che il legame con Yun Che la limitasse e credeva di poter tagliare i ponti con lui. Pensava che il motivo per cui era venuta nella Villa della Spada Celestiale fosse stato per vedere Yun Che per un'ultima volta, pareggiare i conti e sbarazzarsi dei pensieri mondani.


Ma non aveva capito sé stessa e i suoi pensieri di donna.


Durante la Prova del Dio Drago, quei cinque mesi di vicinanza, di cura, di protezione, mentre lui sconfiggeva tutto quello che poteva ferirla e aveva preferito ricevere lividi e cicatrici piuttosto che le fosse torto un solo capello... Tutto questo era sufficiente a sciogliere il cuore di pietra di qualunque donna.


Figuriamoci Chu Yuechan che non aveva mai avuto un cuore di pietra. In questo mondo a parte i morti e i non-morti, nessuno poteva essere davvero privo di emozioni. Aveva solo vissuto a Asgard Nuvola Gelida e le sue emozioni erano state congelate dall'ambiente e dalle arte misteriosa del suo setta. Tuttavia quando sfogava le sue emozioni represse, ne uscì una passione ardente che sorpassava di gran lunga una persona comune...


Se ne rese conto nel momento in cui sentì la notizia della morte di Yun Che, dopo aver sentito la sua anima strangolata dalla disperazione e dal dolore. Tuttavia era già troppo tardi...


"Sorella Minore Xia, stai bene? Stai... bene?"


Chiesero preoccupate Shui Wushuang e Wu Xuexin che erano rimaste accanto alla ragazza. Dopo aver sentito della morte di Yun Che, Xia Qingyue sembrava aver perso l'anima e aveva lo sguardo fisso nel vuoto.
Pensavano che in origine avesse sposato Yun Che per ripagare un debito di gratitudine e soddisfare i desideri di suo padre. Non credevano che avrebbe provato qualche sentimento per lui e pensavano che al massimo sarebbe stato solo un po' addolorata, ma la sua reazione aveva sorpassato completamente le loro aspettative.


Si fronte a quelle grida continue, Xia Qingyue si riprese in qualche modo. Il suo petto cominciò ad ansimare violentemente finché non scosse gentilmente la testa: "Sto... sto bene."


Si alzò lentamente. I suoi movimenti erano rigidi, come se fosse una marionetta. Nel momento in cui si era mossa barcollò e quasi cadde a terra. Shui Wushuang e Wu Xuexin la sorressero con sguardi preoccupati.


"Ciò che ha detto la Maestra... è vero?" Chiese Xia Qingyue con un tono di voce flebile.


Le due annuirono e Shui Wushuang disse: "Per salvare il tuo fratellino... l'ha spinto via ed è caduto nelle mani del demone. Con un solo colpo di palmo... aveva praticamente trapassato il suo corpo e il ragazzo è morto subito.
Anche il suo corpo è con il demone..."


"Non dire altro." L'ultima traccia di colore nel volto di Xia Qingyue scomparve completamente, era diventata così pallida da sembrare gravemente malata. Si afferrò gli angoli del vestito e ognuna delle sue dita delicate come la giada erano mortalmente bianche. La ragazza iniziò a sentirsi disperata e impotente, il suo cuore sembrava essere stato infilzato da moltissimi aghi provocando uno stato più doloroso della morte.


Come poteva essere...


È perché non sono davvero adatta ad essere una moglie...


Perché non sono andata nella Terrazza delle Spade insieme a lui...


Pensava e scosse via con gentilezza le mani delle due persone che la supportavano. Avanzò lentamente. Con un'espressione impassibile disse: "Voglio andare da sola... alla Terrazza delle Spade."


Shui Wushuang e Wu Xuexin si guardarono a vicenda con un'espressione strana. Non la fermarono e non la accompagnarono. Rimasero a distanza da Xia Qingyue. Wu Xuexin sospirò lievemente: "Sembra che le anziane non si sbaglino. Non possiamo davvero farci coinvolgere dai sentimenti tra uomini e donne... è troppo dannoso. Questo potrebbe diventare il demone interiore nel cuore della Sorella Minore Xia."


Shui Wushuang disse: "Non ho mai pensato che la sorella Minore Xia avrebbe provato qualche sentimento per Yun Che. Sigh, ma va bene anche così. Una volta morto, potrà separarsene completamente..."


Dopo essersene andata dal cortile, Xia Qingyue camminò per un po' barcollando. All'improvviso vide Xia Yuanba, che aveva la testa abbassata e camminava in avanti come uno zombie. Sul suo volto c'erano due lacrime di sangue. Quando Xia Qingyue lo vide, anche lui la notò. In passato ogni volta che si incontravano, sarebbe accorso con un'espressione piena di gioia gridando "sorellona"; tuttavia il suo volto mostrò solo terrore e si ritirò nel panico. Fece un grido e si girò iniziando a fuggire.


"Yuanba!"


Xia Qingyue tremò e iniziò ad inseguirlo. Arrivò di fronte a Xia Yuanba, che si fermò e sporse le mani in avanti gridango con voce roca: "Non... non venire qui... non avvicinarti!!"


"Cosa ti è successo?" L'aspetto di Xia Yuanba faceva ancora più dolere il cuore di Xia Qingyue. Sapeva che sarebbe stato lui ad essere la persona più affranta a causa della morte di Yun Che. Non solo doveva soffrire di dolore, aveva anche un senso di colpa e un rimorso ancora più gravosi.


"Non avvicinarti!" Xia Yuanba indietreggiò piangendo: "Ho già ucciso il cognato, non voglio uccidere anche te. Ti prego, non avvicinarti, non avvicinarti a me!"


"Yuanba, non fare così. Non è colpa tua..."


"No! È colpa mia! È colpa mia!" Xia Yuanba si inginocchiò a terra piangendo addolorato: "Sono stato io, la spazzatura, ad aver ucciso il cognato... sono stato io... sono stato io... perché non sono stato io a morire...
Perché non sono morto prima! AHHH!!"


Urlò con dolore sollevando il pugno per picchiarsi violentemente la testa. Ogni colpo era incredibilmente forte. Xia Qingyue fece un passo avanti: "Yuanba, non..."


"Non avvicinarti!!" Xia Yuanba indietreggiò freneticamente sporgendo le mani in avanti per bloccarla. Le lacrime gli rigavano il volto, la sua voce era roca e piena di tristezza: "Sei la mia sorella maggiore, la mia parente più stretta. Il cognato è mio fratello ed è anche lui un parente stretto... Il cognato è diventato sempre più forte e ho iniziato ad ammirarlo.
Ha portato me, questa spazzatura, nel Palazzo Misterioso Ventoblu in cui desideravo tantissimo andare e poi mi ha accompagnato al Torneo Ventoblu in cui non osavo nemmeno sognare di andare...
Mentre sono stato maltrattato, non importava quanto fosse potente il mio avversario, l'avrebbe picchiato e fatto sì che non osasse più maltrattarmi..."


"Ho goduto di tutti i vantaggi che il cognato mi dava. La sua gloria è la mia gloria perché gli sono molto vicino... Ma... ma cosa ho fatto per lui... cosa ho fatto... Ho ucciso il cognato... Ho ucciso il cognato... AHHHH... sono spazzatura... spazzatura peggiore di un cane...
Spazzatura che ha ucciso il cognato... spazzatura!!!"


"Yuanba..." Xia Qingyue si morse le labbra e non seppe cosa dire per confortare suo fratello.


Xia Yuanba continuò a lungo a piangere come un bambino disperato. Le sue lacrime avevano bagnato il terreno. Xia Qingyue non disse altro e lo guardò in silenzio versare lacrime... Piangere era salutare, almeno poteva sfogare un po' del dolore e della tristezza nel suo cuore.


Il vento soffiò. Dopo un po' di tempo Xia Yuanba finì di piangere e gradualmente smise di singhiozzare. Si inginocchiò a terra. Dopo essersi calmato si alzò lentamente e disse gentilmente: "Sorella, me ne andrò."


"Andare? Dove vai? Torni a casa?"


"No, non ritornerò a casa. Non ho la faccia di tornare a casa..." Xia Yuanba sorrise con amarezza: "Anche se della spazzatura come me tornasse a casa, dovrei vivere sotto la protezione di nostro padre. Forse ci sarà un giorno in cui causerò anche la sua morte... Non voglio essere più spazzatura. Non voglio uccidere le persone a cui sono più affezionato..."


"Devo partire... Devo cercare una forza che mi farà smettere di essere spazzatura... Devo diventare più forte... Non voglio più essere spazzatura..."


Xia Yuanba sollevò la testa e si asciugò le lacrime. Poi mostrò un sorriso determinato: "Sorella, non ti preoccupare per me. Ti prometto che non morirò... perché è la vita per cui si è sacrificato il cognato. Non importa cosa, non morirò... Chiedo solo che non mi fermerai, né mi cercherai... Un giorno tornerò... Aspetta il giorno in cui tornerò, quando userò il mio potere per proteggerti, proteggere nostro padre... proteggere tutti i miei cari..."


Xia Qingyue: "..."


Xia Yuanba se ne andò. I suoi passi erano lenti ma incredibilmente saldi. Non si portò nulla; nemmeno una singola moneta yellow profound. Nessuno sapeva dove stesse andando, forse nemmeno lui stesso lo sapeva. Ancora meno persone capivano la tristezza, il dolore e il senso di colpa che riempivano il cuore di questo giovane di sedici anni... e della sua sete di potere.


Xia Qingyue non lo inseguì e si limitò a fissarlo stordita.
Attraverso il suo sguardo appannato vide il suo fratello di solito allegro, spensierato, che era sempre pieno di entusiasmo, crescere.


"Yuanba, prenditi cura di te. Aspetterò il tuo ritorno." Sussurrò in tono basso Xia Qingyue. Si premette una mano sul petto e chiuse gli occhi: "Yuanba... ti ringrazio per avermi insegnato ad essere forte..."
                                


                                



