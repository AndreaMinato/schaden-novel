---
title: Capitolo 283 - Nuova Vita
pubDate: 2025-01-28T19:30:26.262Z
tags:
    - atg
---


<strong><em>CAPITOLO SPONSORIZZATO ringraziamo R.Borio
-Schadenfreude</em></strong>


Dove... sono...


Non... sono ancora morto?


Per Yun Che era difficile perfino aprire gli occhi. Era un posto oscuro dall'odore stantio e marcio. Nell'oscurità c'erano piccoli raggi di luce che provenivano da un posto sconosciuto, ma permettevano di distinguere i contorni della formazione. Yun Che sentiva dolore in ogni parte del corpo, specialmente quello che proveniva dalla sua schiena era straziante.


Nonostante tutto, sentì un'incredibile felicità. Questo perché significava che, se non altro, non era rimasto invalido.


"Finalmente ti sei svegliato."


Risuonò la voce di Jasmine, sollevata. Nonostante Yun Che fosse sfuggito a stento dalla morte, la ragazzina esplose di rabbia: "Hai contato quante volte sei 'morto' in questi due anni?! Sei sempre così imprudente. Per perseguire il tuo obiettivo non ti importa nemmeno di rischiare la vita.
Ogni volta devo fare un enorme sacrificio solo per salvarti. Credevo che, una volta sigillati i miei poteri, saresti stato più cauto visto che non avevi più qualcuno su cui contare. Non mi sarei mai aspettata che avresti rinunciato alla tua vita anche se nessuno stava provando ad attaccarti. Se non fosse stato per la protezione della Grande Via del Budda e la forza garantita dal sangue di Drago, saresti già morto."


"Non sai nemmeno come apprezzare la tua vita?! Ti ho aiutato a ricostruire le tue Vene Misteriose, ti ho donato delle Divine Art e ti ho salvato anche se sapevo che avrei subito gli effetti del veleno. Ho riposto tutte le mie speranze in te! Ed è così che tratti la tua vita e così che mi ripaghi?!"


Più parlava e più Jasmine si arrabbiava. Rilasciò tutte le sue preoccupazioni, il suo spavento e la sua furia che aveva trattenuto in questi ultimi giorni. Lo rimproverò ferocemente e Yun Che, che era sopravvissuto a stento, non osò ribattere. Solo quando finì di parlare disse debolmente: "Jasmine, mi sono sbagliato. So che non sarei dovuto essere così imprudente, ma quando ho visto Yuanba nei guai, non ho badato a me stesso... C-c-c-così doloroso...! Uuh... Se fossi stata tu ad essere nei guai avrei fatto la stessa cosa per te... Anche se... sapessi che sarei morto..."


"Umpf!" Sbuffò freddamente Jasmine come se le importasse: "Ancora mezzo morto e ricordi ancora come sfoggiare le tue tecniche di persuasione per le ragazze. Smettila di parlare. Controlla il tuo respiro.
Non usare alcuna forza misteriosa. Concentrati immediatamente per attivare il potere del tuo sangue di drago e la Grande Via del Budda per guarire! Il demone sa che non sei morto, ma non è venuto ad ucciderti. Probabilmente si sta chiedendo se riuscirai a riprendere conoscenza per la noia. Se sapesse che sei sveglio, probabilmente ti ucciderebbe... Perciò, prima che scopra che ti sei svegliato, devi controllare la tua ferita sulla tua schiena e raccogliere le forze per usare l'Ombra del Dio Stellare!"


Yun Che capì subito le parole di Jasmine. Controllò il suo respiro guardando verso lo spazio al di fuori dei confini della Formazione Forza Celeste Soul Suppressing. Finché avesse potuto eseguire l'Ombra del Dio Stellare una volta e scappare oltre la barriera, anche se il demone avesse voluto ucciderlo non gli sarebbe stato comunque possibile.


Se usasse anche un minimo di forza misteriosa, molto probabilmente aggraverebbe le sue ferite e allerterebbe il demone. Invece la Grande Via del Bussa era qualcosa che poteva attivare con un pensiero e non sarebbe stata individuata. Questo valeva anche per il sangue di drago.


Yun Che chiuse di nuovo gli occhi e rimase fermo. Controllò il suo respiro e, nonostante provasse dolore, non emise alcun suono.


La sua ferita era estremamente grave. Anche con il Sangue di Drago e la Grande Via del Budda, era ad un passo dalla morte. Per una persona normale, cinque giorni privo di coscienza avrebbe accelerato l'aggravamento delle ferite. Una persona comune non potrebbe durare nemmeno per cinque ore. Yun Che invece, che aveva la Grande Via del Budda del Dio dell'Ira aveva recuperato lentamente le forze. La presenza del Sangue di Drago aveva velocizzato il processo.


Le lesioni del ragazzo non potevano essere più considerate fatali, ma erano comunque serie. La sua spina dorsale spezzata si era riconnessa da sola negli ultimi cinque giorni di riposo.


Mentre era sveglio, Yun Che attivò coscientemente la Grande Via del Budda, accelerando il suo ritmo. In silenzio guarì anche le sue ferite esterne.


Dato che posso sfuggire alla morte... Allora... userò tutti i miei poteri per sopravvivere... Non posso assolutamente morire!!


Il tempo passò lentamente nel silenzio. A parte il battito del suo cuore, Yun Che non poteva sentire altro. Dietro di lui non percepiva alcun suono provenire dal demone.
Tuttavia a volte poteva sentire il suo sguardo su di lui.


Alla fine risuonò una voce roca: "È davvero un tipo strano. Con una ferita del genere non è ancora morto dopo cinque giorni! Voglio vedere davvero se riuscirà a svegliarsi alla fine... Comunque anche se si svegliasse sarebbe impossibile sopravvivere per lui!"


A giudicare dai suoi mormorii, il demone non si era ancora reso conto che Yun Che si era svegliato.
Il ragazzo ne fu leggermente sollevato mentre controllava il suo respiro e si concentrava su come sopravvivere, mantenendo attiva la Grande Via del Budda.


Un giorno...


Due giorni...


Al terzo giorno le ferite di Yun Che erano migliorate, tuttavia aveva recuperato le forze al punto da poter usare un po' di forza misteriosa. Inoltre non si sentiva più così pesante. Nelle sue Vene Misteriose poteva radunare abbastanza forza misteriosa. Aprì gli occhi e vide i confini gialli della barriera e strinse il pugno.


"È il momento! Ora vai!"


Proprio quando Jasmine finì di parlare, Yun Che respirò a fondo e attivò istantaneamente Ombra del Dio Stellare. Il suo corpo rimasto a terra per quasi otto giorni sfrecciò all'improvviso come un fulmine. Si precipitò al di fuori e cadde al di fuori della barriera rotolandosi per un po' prima di fermarsi. Rimase a terra ansimando e facendo una smorfia di dolore.


Il Yun Che di adesso era finalmente sfuggito alla morte. Prima il demone lo stava guardando, se avesse avuto intenzione di ucciderlo sarebbe sicuramente morto. Ora tuttavia, non solo le sue condizioni erano migliorate, era finalmente sfuggito alle sue grinfie.


Il demone alzò lo osservò, facendo brillare uno sguardo spaventoso nell'oscurità, e iniziò a ridere: "AHAHAHAH! Non mi aspettavo di aver trascinato qui un ragazzo così strano. Non sei morto nemmeno dopo aver subito delle ferite così gravi e sei riuscito a recuperare le forze senza che me ne accorgessi. Alla fine sei riuscito ad ingannarmi! A parte quei bastardi della regione della Potente Spada Celestiale, sei il primo ad essere capace di una cosa del genere!"


Un'Ombra del Dio Stellare aveva consumato tutte le energie di Yun Che. Il ragazzo ansimò per un po' prima di rispondere: "Demone, non... non morirò così facilmente!!!"


"Umpf, ti stai davvero sopravvalutando. Credi davvero di non avere più nulla di cui preoccuparti?" Il demone trascinò le sue catene d'acciaio gridando con una voce spaventosa: "Questo posto è soppresso dalla Punizione Divina. Può essere attivata solo ogni vent'anni! Che puoi fare anche se hai ripreso conoscenza? Anche se guarissi, cosa potresti fare? Non c'è cibo, né acqua qui. Con il tuo livello, sei davvero ingenuo da credere di poter sopravvivere per vent'anni?"


"No! Non c'è bisogno di sopravvivere per vent'anni... Esiste un modo per uscire!" Yun Che fissò il demone, strinse i denti e disse: "E cioè ucciderti! La Punizione Divina è qui per sigillare la tua anima. Se morirai la formazione si disattiverà automaticamente! Allora potrò uscire!"


Naturalmente Yun Che non se n'era reso conto da solo, era stato informato da Jasmine. Ciò che intrappolava il demone non erano le Catene Meteora, ciò che lo bloccava davvero era Punizione Divina!


Il demone mostrò un po' di sorpresa e poi rise fragorosamente: "AHAHAHAH! Che ragazzino interessante. Hai ragione. Se mi ucciderai potrai scappare da qui. Ma è un peccato che non riuscirai a sopravvivere fino al giorno in cui mi ucciderai."


"Ti... ti ucciderò sicuramente!" Disse con ferocia Yun Che mentre guardava il demone con odio.
Il vecchio era impazzito a causa della provocazione di Ling Kun, aveva quasi ucciso Xia Yuanba e lo aveva quasi mandato all'altro mondo. Nonostante fosse sopravvissuto era intrappolato qui, incapace di controllare il suo destino. Tutto questo era stato causato dal demone, questo lo riempiva di odio!


Era certo che le persone all'esterno lo avrebbero ritenuto morto. I suoi cari avrebbero sofferto, mentre i suoi nemici ne sarebbero stati felici! Era tutta colpa del demone!


"Allora, voglio vedere come riuscirai ad uccidermi!" Rise selvaggiamente il demone. Mostrò un po' di entusiasmo nel suo volto rinsecchito.
La prigione era solo piena di oscurità e di spaventosa solitudine. Per Yun Che questo era come cadere in un abisso profondo, invece per il demone sembrava paradisiaco avere una persona con cui parlare. Anche se fosse stato in grado di toccare Yun Che ora, probabilmente non l'avrebbe ucciso.


"Sembra che mi odi davvero... Esatto! Come puoi non farlo! Fai pure e odiami quanto vuoi. Vediamo se il tuo odio potrà uccidermi. Vediamo quanto potrai sopravvivere qui!
AHAHAHAHAH..."


La risata eccitata del demone portava una leggera pazzia. In questo posto oscuro, la sua voce era davvero inquietante.
Yun Che smise di parlarci, strinse i denti e si sedette lentamente. La sua ferita era dovuta principalmente al danno che gli era stato fatto alla sua schiena e ogni movimento gli provocava un dolore quasi insopportabile. Quando era riuscito finalmente a sedersi a gambe incrociate, la sua fronte era diventata fradicia di sudore. Chiuse gli occhi e posò i pugni sulle ginocchia. Dopo non molto tempo, la sua mente e il suo corpo si erano calmati. Il suo volto non era più pallido e il suo respiro era diventato regolare.


La sua mente entrò nella Perla del Veleno Celeste. Una volta all'interno vide Jasmine osservarlo con un forte intento omicida. Rise imbarazzato prima di farle molte promesse e poi cominciò a cercare velocemente delle erbe medicinali per poi tirare fuori il pezzo di Cristallo Purple Veined Heaven che Xia Qingyue gli aveva dato.


Questo tesoro era capace di aiutare la guarigione di una ferita. Attingendo al potere del cristallo si poteva aumentare la propria forza misteriosa. Questo era il motivo per cui il suo valore non poteva essere misurato dai soldi. Se Yun Che avesse voluto recuperare le forze nel minor tempo possibile, avrebbe dovuto usare il Cristallo Purple Veined Heaven.


Sotto la raffinazione della Sky Poison Paerl, Yun Che riuscì a preparare tutte le medicine necessarie nell'arco di un'ora... Proprio quando stava per lasciare la Perla del Veleno Celeste, sembrò venirgli in mente qualcosa e si guardò attorno scoraggiato.


Tutto il cibo, l'acqua che aveva immagazzinato... era tutto sparito! Non ne era rimasto un briciolo!


Era tutto all'interno dell'anello spaziale che aveva dato a Su Ling'er, che era nel distante continente Nuvola Azzurra!
                                


                                



