---
title: Capitolo 288 - Ambizione Esagerata
pubDate: 2025-01-28T19:30:26.263Z
tags:
    - atg
---


<strong><em>CAPITOLO SPONSORIZZATO ringraziamo R.Borio
-Schadenfreude</em></strong>


Il desiderio della bambina era un po' incomprensibile per gli estranei, così tanto da sembrare irragionevole. Perfino Su Ling'er stessa si chiedeva perché la sua figura le aveva riempito il cuore e la mente da quando l'aveva incontrato.
Desiderava ardentemente che tornasse. E ciò che Su Haoran le aveva detto erano indubbiamente le parole più crudeli, perché ognuna di esse erano come degli aghi d'acciaio velenosi che infrangevano il suo sogno più bello e felice.


"Stai dicendo bugie... stai dicendo bugie!" Su Ling'er scosse la testa e gridò con rabbia: "Il Fratellone Yun Che mi ha detto che gli piaccio. Ha detto che verrà a sposarmi quando crescerò. Il Fratellone Yun Che non mi mentirebbe... Tu sei il bugiardo! Non puoi mentire così!"


"Oh, davvero?" Su Haoran cominciò a sorridere: "Se gli piacevi davvero, allora perché non ti ha portato con sé? Dato che gli piaci così tanto, allora ti ha detto dove viveva e in che setta è nato?"


Su Ling'er impallidì: "Questo perché... perché..."


"Questo perché non gli è mai piaciuta una ragazzina come te, perché ti porterebbe con sé? Temeva che saresti potuta andarlo a cercare, ecco perché non ti ha detto dove viveva. Inoltre gli altri hanno detto che, a parte il suo nome, cos'altro sai di lui? Forse perfino il suo nome era inventato." Disse Su Haoran ridendo, senza badare a quanto fossero crudeli le sue parole per la sua sorellina.


"Stai mentendo... Stai mentendo! Sono tutte bugie! Fratellone Yun Che non mi mentirebbe mai, verrà sicuramente a cercarmi." Su Ling'er si coprì le orecchie e scosse la testa. Si ritirò mentre i suoi occhi cominciarono ad inumidirsi.


Su Haoran allargò la mano: "Allora continua ad illuderti. Ma che peccato, sorellina, in quanto grande principessa del clan Grandwake, avresti avuto un'ampia scelta di uomini nel Fiume Est, eppure vuoi aspettare stupidamente una persona che ti ha preso in giro. Se questa voce si diffondesse, tsk, tsk, temo che il nostro intero clan Grandwake diventerebbe lo zimbello del paese."


"Stai mentendo... Ogni cosa che dici è una bugia, ti odio!!"


Ancora coprendosi le orecchie, Su Ling'er corse nella foresta di bambù e si poteva sentire da lontano il debole suono del suo pianto.


"Perché la piccola di Su Hengshan era qui?" Non troppo lontano arrivò un uomo di mezz'età vestito di nero. Era Su Hengyue!


"Ignorala." Su Haorsan sorrise mentre si girava: "Ho sentito che avevi qualcosa di importante da dirmi. Cosa c'è?"


"Con la grande rete di informazioni di Haoran, come potresti non saperlo?" Rise debolmente Su Hengyue: "Naturalmente dobbiamo parlare dell'aiuto che vorrei darti per farti ottenere il tesoro del clan prima e diventare maestro del clan!"


I due si guardarono e iniziarono a ridere allo stesso tempo.


............


Fu solo fino al calare della notte che Su Ling'er tornò finalmente nel clan Grandwake. Per tutto il viaggio di ritorno era rimasta stordita. Non voleva credere a ciò che aveva detto Su Haoran, ma la sua voce continuava a risuonargli nella mente, non poteva scordarla.


Il Fratellone Yun Che non tornerebbe per me, vero...


No! Il Fratellone Yun Che non mi mentirebbe... È stato così buono con me e quando mi guarda il suo sguardo è accogliente come la luce lunare della foresta di bambù.


Ma perché non mi ha portato con sé quel giorno, perché non mi ha detto dove viveva...


So solo... il suo nome... e non so altro...


Se mi dimentica davvero, se non gli piaccio più... Cosa faccio... Cosa faccio...


Su Hengshan uscì dalla Stanza di Allenamento e vide subito i passi lenti di Su Ling'er. Si avvicinò frettolosamente e chiese: "Dove sei andata? Perché sei tornata così tardi?"


Su Ling'er sollevò lo sguardo appannato dalle lacrime. Cercando di non piangere chiese con tristezza: "Papà, Fratellone Yun Che... non tornerà davvero a sposarmi? Lo... ha detto solo così con noncuranza, si è già dimenticato di me?"


Un po' di lacrime stavano giù rigando le guance di Su Ling'er, era ovvio che avesse pianto anche prima. Su Hengshan la guardò per un po' prima di chinarsi e rispondendo con un lieve sorriso: "Dimmi cosa senti, credi che tu gli piaccia?"


Su Ling'er batté gli occhi e poi annuì: "Al Fratellone Yun Che... piaccio sicuramente."


"Allora è così." Su Hengshan annuì con un lieve sorriso: "Se le parole degli altri e le tue emozioni discordano, ovviamente devi credere ai tuoi sentimenti. Non solo tu, anche io credo che tu piaccia molto al fratellone Yun Che. Quanto ti guardava era come se stesse osservando la persona più importante della sua vita. Specialmente il giorno in cui se ne stava andando, capivo che voleva davvero portarti via con lui... ma eri troppo giovane. Se ti avesse portato via ora o ti avesse sposato ora, sicuramente avrebbe attirato molte critiche. Ecco perché voleva che tu aspettassi una volta cresciuta, sarebbe tornato sicuramente a sposarti... Anche se non è accanto a te ora, siete già fidanzati e avete avuto così tanti testimoni. Questo legame non può essere tagliato."


Su Hengshan capiva che, dopo che Yun Che se n'era andato, tutti pensavano che il ragazzo non sarebbe tornato e che avesse proposto il matrimonio solo per sistemare la disputa con Su Hengyue. Ma Su Hengshan non ci credeva. Il modo in cui Yun Che guardava Su Ling'er e il modo in cui l'aveva trattata... non era qualcosa che poteva essere simulato completamente.


Le parole di suo padre furono come una calda brezza di primavera e dispersero immediatamente tutte le preoccupazioni e le paure di Su Ling'er. Annuì contenta: "Papà, capisco! Lo sapevo, piaccio sicuramente al Fratellone Yun Che... crescerò presto e aspetterò ogni giorno che lui torni a sposarmi."


"Ahah." Rise Su Hengshan un po' esasperato. La sua figlia di dieci anni, che all'inizio era un piccolo elfo spensierato, dopo aver incontrato Yun Che era diventata così innamorata e pensava ogni giorno al matrimonio. Non sapeva se ridere o piangere. Chiese all'improvviso: "Qualcuno ha detto qualcosa che ha ferito i tuoi sentimenti?"


Su Ling'er annuì lievemente: "Uuh... il fratellone, quando ero nella foresta di bambù è venuto anche lui lì e mi ha detto che ogni cosa che il Fratellone Yun Che mi ha detto erano bugie, così... così..."


"Hai detto... il tuo fratello maggiore è andato nella foresta di bambù?" Su Hengshan si agitò.


"Sì! Papà, cosa c'è? Perché sei diventato così serio all'improvviso?"


"Oh, niente." Su Hengshan mostrò subito un sorriso. Diede un'occhiata all'Armatura Dragonscale sotto i vestiti di Ling'er, alzò il colletto di Su Ling'er e poi esortò in tono serio: "Ricorda bene quello che ti ho detto. Questo vestito oro scuro, lo devi indossare sempre e devi anche nasconderlo per bene senza farlo vedere a nessuno. Questo include i fratelli e le sorelle del clan che giocano regolarmente con te. Se gli altri lo scoprissero probabilmente lo ruberebbero. Capisci?"


Su Ling'er si strinse i vestiti e annuì molto seriamente: "Capisco papà, questo mi è stato dato dal Fratellone Yun Che, lo terrò sicuramente al sicuro."


Su Ling'er si era finalmente liberata dal nodo che aveva nel cuore e corse via contenta, mentre Su Henshan iniziò a preoccuparsi.


Solo quando calò la notte, Su Haoran tornò di nascosto nel Clan Grandwake. Nel momento in cui tornò nella sua stanza scoprì suo padre al suo interno. Sussultò e disse subito: "Padre, perché siete qui?"


"Ho qualcosa di cui parlarti..." Su Hengshan gli diede un'occhiata di sbieco e disse con indifferenza: "Dove sei andato questo pomeriggio?"


"Mi sono allenato per troppo tempo questo pomeriggio ed ero un po' stanco, così sono andato a passeggiare per la foresta di bambù nella montagna posteriore e ho anche incontrato Ling'er. Mi chiedo di quale importante questione mi dovete parlare?" Disse Su Haoran rimanendo impassibile.


"A parte Su Ling'er non hai incontrato altre persone nella foresta di bambù?" L'espressione di Su Hengshan divenne leggermente cupa e il tono della sua voce un po' minaccioso.


Su Haoran alzò la testa con un'espressione sorpresa: "La foresta di bambù nella montagna posteriore è sempre stata isolata. Ho solo incontrato Ling'er e ho parlato un po' con lei. A parte questo non ho visto nessun altro. Perché mi state chiedendo questo padre?"


Dopo che Su Hengshan lo fissò a lungo negli occhi, distolse lo sguardo e disse: "Haoran, non è un male che un uomo abbia ambizione. Senza di essa non si raggiungerebbe mai la vetta. Crudeltà e astuzia sono spesso necessarie per una persona di successo al potere. Ma sono adatte solo per essere usate sui nemici, se venissero usate sui familiari più vicini, allora questa persona sarebbe soltanto un maiale. Devi ricordare questo."


Su Haoran alzò le sopracciglia e poi annuì parlando con sincerità: "Haoran ricorderà l'insegnamento di suo padre."


Su Hengshan annuì lievemente: "È  importante sapere i propri limiti.
So bene quanto sia competente come capoclan. Molte volte non sono stato abbastanza deciso, né spietato o irremovibile. Altrimenti non ci sarebbe qualcuno di così sfrenato di fronte a me.
Tuttavia io, Su Hengshan non ho fatto nulla di disonesto per tutta la mia vita. Anche se sono mediocre, posso comunque guardare in faccia il mio setta e i nostri antenati... Tu sei il mio unico figlio. Spero che in futuro... non mi deluderai mai."


"Sì... non dimenticherò le vostre parole e non farò nulla che potrà deludervi."


"Mm!" Mormorò Su Hengshan come lieve conferma e uscì a passi lenti senza dire altro.


Guardandolo andarsene, l'espressione di Su Haoran si incupì rivelando un sorriso sinistro:Anche se sono il figlio del capoclan, in quanto a predisposizione, la mia posizione è davvero troppo pericolosa, così non posso non organizzarmi... familiari più vicini?
Eheh se fossi così indeciso, allora questo clan Grandwake non avrebbe mai un posto per me. Quando accadrà sarà davvero finita per me. In quanto tuo figlio come potrei deluderti... Eheheheh... AHAHAHAH..."
                                


                                



