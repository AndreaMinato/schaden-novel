---
title: Capitolo 291 - Manico Profound
pubDate: 2025-01-28T19:30:26.263Z
tags:
    - atg
---


<strong><em>CAPITOLO SPONSORIZZATO ringraziamo R.Borio
-Schadenfreude</em></strong>


Dopo aver ingoiato un grosso pezzo di carne di drago e aver bevuto un po' di sangue, Yun Che si alzò e tagliò a metà dei pezzi di carne, per poi camminare tranquillamente nella barriera fino ad arrivare di fronte al demone. Rimase ad un passo di distanza da lui, in un posto dove sarebbe potuto fuggire in ogni momento da un attacco letale.


"Dopo aver mangiato, ho scoperto quanto la carne delle altre bestie sia assolutamente inferiore a quella di drago. Tuttavia godermela da solo è piuttosto noioso. Ne vorrebbe un po'?" Yun Che alzò il grosso pezzo di carne e lo presentò al demone, che si girò e disse con indifferenza: "Stai provando pietà per me? Solo una persona può sopravvivere tra te e me. Non temi che proverò ad ucciderti all'improvviso visto che ti avvicini così tanto?"


Yun Che non aveva alcuna difesa e la sua espressione non aveva alcuna traccia di cautela mentre diceva sorridendo: "Anche se non c'è un momento in cui non pensi a come ucciderla, il motivo per cui voglio farlo è solo per sopravvivere, non per odio.
Al contrario, sono certo che non è una cattiva persona e ancora meno un furfante!
Se crede che sia pietà... umh è vero. Però questo genere di pietà è quella che avrei per un compagno sofferente. Per quanto riguarda la nostra situazione, in cosa saremmo diversi? Ha solo un po' più di vincoli rispetto a me."


L'espressione del demone cambiò mentre fissava Yun Che. Poi all'improvviso iniziò a sorridere: "Ahah... bene! Compagno sofferente davvero! Allora accetterò la tua 'pietà'!"


Una volta finito di parlare afferrò la carne di drago nelle mani di Yun Che, porgendola ad un lato della bocca iniziò a morderla ferocemente.
Nonostante non ci fosse né olio, né sale, per un demone che non aveva mangiato nulla per cento anni questa era proprio una prelibatezza paradisiaca.
Una volta che la carne di drago gli entrò nella bocca, non riuscì a fermarsi. Il suo modo di mangiare forsennato, il modo in cui divorava voracemente il suo cibo era simile a quello di Yun Che quando aveva rischiato di morire di stenti.
Il ragazzo sorrise lievemente, afferrò il suo pezzo di carne e lo morse, ma in confronto al demone mangiava molto più elegantemente.


In un batter d'occhio un grosso pezzo di carne di drago era svanito. Cento anni di fame avevano reso il volto del demone, che era pallido come il calcare, un po' rosso.
Si succhiò le dita e iniziò a ridere fragorosamente: "Delizioso! Davvero delizioso! Non ho mai avuto un pasto così delizioso in tutta la mia vita!
Ahahahah... piccolo fratello, io, Yun Canghai non sono mai stato in debito con nessuno nella mia vita! Nonostante tu mi abbia dato solo un pasto, per me è comunque un grosso favore! Ricorderò la tua gentilezza!
Sfortunatamente questo è solo un pasto e non c'è vino.
Altrimenti con il rispetto che mi hai dato e la tua fiducia, avrei dovuto bere una grossa coppa con te!"


"Eh? Anche il suo cognome è Yun?"


Il demone spalancò gli occhi: "Cos'hai detto? Anche il tuo cognome è Yun? Anche dopo essere stato rinchiuso qui per sei mesi, tu, ragazzino pazzo, non mi hai detto nemmeno qual era il tuo cognome.
Dopo aver fatto tutte cose, sembra quasi che facciamo parte dello stesso clan, ahahahah!"


Quando non considerava il demone come un nemico mortale che doveva uccidere, non solo la sua aura non sembrava spaventosa, dava anche una sensazione familiare. Yun Che disse sorridendo gentilmente: "Il cognome di questo giovane è Yun e il suo nome è Che."


"Yun Che... libero come le nuvole, limpido come l'acqua, un ottimo nome! Sembra che quando tuo padre desiderasse che tu vivessi una vita spensierata e che non rimanessi coinvolto dai problemi di questo mondo terreno. Sfortunatamente, essendo un ragazzino così mostruoso, non eri destinato ad essere una creaturina in una pozza d'acqua. Temo che i tuoi genitori saranno grandemente delusi."


Yun Che mostrò uno sguardo assente, provava delusione e frustrazione. Nell'continente Nuvola Azzurra il suo maestro l'aveva chiamato "Yun Che" proprio perché voleva che vivesse spensierato e che non fosse coinvolto nelle dispute del mondo.
Tuttavia alla fine la sua vita era andata in una direzione del tutto opposta... con un cuore pieno di odio, aveva massacrato innumerevoli persone...


Nel continente del Cielo Misterioso i suoi genitori biologici avranno avuto gli stessi desideri del suo maestro.


Yun Che prese una grossa coppa di sangue, ne versò metà in un'altra coppa e la mise di fronte al demone dicendo: "Anziano, il fatto che siamo sigillati qui insieme e che ci chiamiamo entrambi Yun è davvero un bizzarro.
Visto che proviamo una sofferenza simile e abbiamo un destino comune ci permette di empatizzare l'uno con l'altro, dobbiamo bere insieme... anche se non abbiamo delizioso vino, l'odore e il gusto del sangue di drago non è assolutamente inferiore ai vini più forti.
Le darò questo sangue di drago come vino e farò un brindisi per lei! Spero che dopo aver bevuto questo 'vino di sanguÈ, quando verrà il giorno in cui dovrò ucciderla non proverà risentimento per me sulla strada verso il regno dell'oltretomba."


Il demone prese la coppa e guardò Yun Che.
All'improvviso nel suo sguardo sembrò apparire una luce strana: "Tu e io non apparteniamo alla stessa famiglia quindi non abbiamo bisogno di badare ai gradi di anzianità.
Se berremo questo sangue, dovrei essere io a fare un brindisi per te... Se vuoi farlo tu per me, allora dovrai riconoscermi come maestro!"


"Uh??" Yun Che strabuzzò gli occhi e rimase a bocca aperta, colto impreparato.
Nonostante non ci fosse ostilità tra i due, francamente erano in una situazione problematica in cui solo uno dei due poteva sopravvivere. Yun Che aveva condiviso la carne istintivamente e non cercava nulla in cambio.
Non avrebbe mai pensato che un pasto avrebbe potuto provocare una tale reazione... Anche se il demone gli era grato, non era eccessivo?


Riconoscerlo come maestro? Cosa vuole insegnare? Vuole insegnarmi come ucciderlo? Questo è davvero un po'... aspetta un secondo! Che sia davvero...


"Cosa? Non vuoi?" L'espressione del demone era cauta e seria: "In tutta la mia vita, a parte mentre guidavo mio figlio nei suoi primi anni, non ho mai accettato ufficialmente discepoli. Sei una persona sbalorditiva dal potenziale sconfinato, ma con il mio potere, sono più che sufficiente per essere il tuo maestro.
Nel Regno Illusory Demon molti volevano diventare miei discepoli, ma sono stati messi alla porta!"


Con l'importanza che la regione della Potente Spada Celestiale dava a questo demone, si poteva immaginare quanto fosse terrificante. Yun Che non dubitava minimamente delle sue parole. Se potesse diventare discepolo di questo terrificante esperto che poteva mostrare un potere all'Stadio Imperatore Misterioso mentre era sigillato in questa formazione, per un giovane praticante del profound questa era un'attrazione irresistibile e una piacevole sorpresa; questo valeva anche per Yun Che. Ma sfortunatamente portava una maestra con lui, una maestra che l'aveva portato ad questo livello sbalorditivo. Se avesse riconosciuto un altro maestro di fronte a lei, allora...


Le conseguenze sarebbero sicuramente catastrofiche!


"No, no, assolutamente no!" Yun Che mosse la mano poi disse con sincerità: "È così formidabile nonostante sia ostacolato dalla Formazione Potere Celeste Soul Suppressing, la sua forza dev'essere ad un livello che non posso assolutamente comprendere.
Poter avere un esperto del genere come maestro è un onore e non sto rifiutando perché non sia disposto, ma perché... ho già un maestro. Se riconoscessi l'Anziano come mio maestro, sarebbe piuttosto appropriato.


"Qual è il problema?" Il demone fece un cenno con la mano: "Che il tuo maestro sia ancora più forte di me?"


Le parole del demone avevano un tono arrogante e la sua superbia non era ingiustificata. Era impossibile per Yun Che sapere che genere di esistenza fosse nel Mondo Illusory Demon; era secondo solo all'Imperatore e sopra diecimila cittadini.


Ma per questo demone era ancora più impossibile immaginare che tipo di esistenza fosse la maestra di Yun Che.


Il ragazzo rifletté per un po' e usò dei toni miti che non avrebbero ferito l'autostima del demone e disse: "La mia maestra potrebbe essere in effetti un po' più potente..."


"Ahahahah! Che scherzo!" Il demone rise follemente: "Nel tuo continente del Cielo Misterioso ci sono meno di cinque persone che possono tenermi testa! Che sia più forte del Maestro di Spada della regione della Potente Spada Celestiale?"


Yun Che non sapeva chi diavolo fosse il Maestro di Spada. Tuttavia il potere terrificante che Jasmine aveva mostrato e lo sdegno che aveva mentre pronunciava le parole continente del Cielo Misterioso erano sufficienti per intuire che nemmeno il Maestro di Spada poteva essere paragonato ad un colpetto del mignolo di Jasmine.


Naturalmente se avesse detto questo, il demone non ci avrebbe creduto nemmeno se fosse stato picchiato a morte.


Yun Che non spiegò ulteriormente e disse direttamente: "So che l'Anziano ha buone intenzioni, ma non posso accettare. Non posso deludere il mio maestro."


Una volta finito di parlare, Yun Che sollevò la coppa e la finì con un sorso. Poi la sporse verso il demone: "Questa coppa di sangue, la consideri una mia scusa prima di doverla uccidere... Anziano per favore."


Il demone si accigliò lievemente e non disse altro. Sollevò la sua coppa e bevve. Poi la restituì a Yun Che dicendo: "Se non mi vuoi riconoscere come maestro non ho l'autorità per farti pressione, ma non posso mangiare questa carne e bere questo sangue per niente. Non importa quanto velocemente migliorerai la tua forza misteriosa, non avrai l'opportunità di rafforzare e stabilizzare i tuoi risultati in battaglia. Quando hai combattuto contro di me, erano solo scontri finiti in un attimo e non sono stati assolutamente d'aiuto... D'oggi in avanti diventerò il tuo sparring partner."


Evidentemente il demone voleva comunque guidare la sua coltivazione... Guidare la coltivazione di una persona che voleva, che doveva ucciderlo.
Anche sentirlo era un po' strano. Tuttavia Yun Che poteva capire le sue intenzioni e si ritirò di un passo dicendo: "Anziano, il suo corpo è bloccato, anche se vuole essere il mio sparring partner, sembra..."


"Eheh..." Il demone sorrise lievemente: "Credi che solo perché sia incatenato, non possa allenarti bene?"


Il demone mosse la mano sinistra ed un enorme palmo color turchese apparve di fronte a lui per poi volare istantaneamente verso Yun Che.


Questo era lo strano palmo che l'aveva colpito prima, ma in quel momento la forza di questa mano era stata soppressa dal demone. Nonostante avesse una forza soverchiante, non era sufficiente per distruggere Yun Che.
Il ragazzo si ritirò rapidamente mentre afferrava Dragon Fault. Mentre la sua spada colpiva verso il basso... ciò che andò oltre le sue aspettative fu che questo palmo cambiò direzione e si muoveva come se fosse intelligente mentre schivava la sua spada.
Dopodiché anche la sua forma cambiò, diventando esattamente come Dragon Fault. Solo che era turchese.


Durante questi sei mesi Yun Che aveva rischiato molte volte la vita per uccidere questo demone e aveva incontrato spesso questa strana luce turchese che appariva dal nulla. Avrebbe affrontato il demone al massimo una o due volte quando stavano combattendo e questa luce appariva solo per un istante, quindi aveva creduto che fosse un raggio di luce di forza misteriosa.


Dopo che il bagliore avesse lasciato il suo corpo, avrebbe dovuto indebolirsi mentre si estendeva verso l'esterno. Tuttavia ora aveva scoperto che, non solo questa luce poteva assumere una qualsiasi forma, era anche incredibilmente veloce e la sua aura non si indeboliva minimamente... proprio come una strana creatura che esisteva indipendentemente!


Poteva diventare un palmo, una spada, uno scudo o una lancia... Più grande o più piccolo, rallentare o accelerare. Anche se il demone sopprimeva il suo potere, sovrastava Yun Che al punto da sconvolgerlo. Era molto più difficile che affrontare un esperto dello stesso livello. Gridò e respinse la luce turchese con un Distruzione della Luna e delle Stelle. Poi si ritirò e chiese con ansia: "Che diavolo è quella cosa?"


Il demone sorrise lievemente. Con un movimento del suo braccio sinistro, lo spadone si trasformò nuovamente in una bagliore turchese e ritornò nel suo braccio: "Questo... è il mio Manico Profound! Viene creato usando le Vene Misteriose e i vasi sanguigni ed è controllato dalla mia anima. È un potere speciale che può esistere indipendentemente dalla mia anima. Può trasformarsi e può usare il mio stile di combattimento... è un'abilità donata dal cielo solo alla mia Famiglia Reale Illusory Demon!
                                


                                



