---
title: Capitolo 293 - Rapidi Progressi
pubDate: 2025-01-28T19:30:26.264Z
tags:
    - atg
---


<strong><em>CAPITOLO SPONSORIZZATO ringraziamo R.Borio
-Schadenfreude</em></strong>


L'inverno diventò lentamente primavera. Insieme ai primi soffi di brezza calda, era passato tranquillamente un altro anno.


Perfino le scintille più brillanti si sarebbero attenuate nel tempo ma, nonostante la radiosità di Yun Che fosse come un cactus che era fiorito solo una volta, l'influenza che il ragazzo aveva lasciato era rimasta a lungo.
Anche se non c'era più l'entusiasmo iniziale, il nome "Yun Che" riecheggiava spesso in ogni angolo dell'Impero Ventoblu. E per quei giovani praticanti del profound che non appartenevano a qualche setta rappresentava un bellissimo sogno. Era come se la sua esistenza fosse diventata una religione.


Villa della Spada Celestiale.


Alle quattro di mattina il cielo stava appena iniziando a rischiararsi. Sotto la luce fioca, un giovane dagli abiti leggeri entrò nella Terrazza delle Spade. Nel momento in cui toccò il primo mattone dell'area una spada lunga cadde dal cielo e atterrò tra le sue mani danzando allegramente nella brezza e rilasciando una radiosità accattivante.


Ling Jie ora era un diciassettenne. Il suo volto era più maturo e risoluto. Il suo sguardo era diventato ancora più deciso e la sua forza misteriosa era arrivata al nono livello dello Stadio Spirito Misterioso. Il suo talento e la sua mentalità si stavano raffinando sempre di più.


La Spada Celeste Yang creava dei flussi lucenti tra le sue mani. Seguendo i movimenti delle sue braccia, le correnti che ricoprivano un ampio spazio dell'area iniziarono a diventare disordinate. Un cambio notevole era apparso nella traiettoria delle spade volanti della Terrazza delle Spade.
Allo stesso tempo era stato riconosciuto pubblicamente che il suo talento innato aveva sorpassato quello di Ling Yun. Allo stesso tempo lavorava ancora più duramente di lui.
Dopo il torneo non aveva mai lasciato la Villa della Spada Celestiale. Aveva cominciato ad allenarsi ogni giorno e passo dopo passo si avvicinava sempre di più a Ling Yun.


I progressi di suo fratello invece, da quando era stato ostacolato dai suoi demoni interiori, erano diventati più lenti.


Una grande metà delle sue difficoltà proveniva da Xia Qingyue e l'altra da Yun Che.


Nel bel mezzo dell'energia sibilante delle lame, il cielo sopra la Terrazza delle Spade diventò sempre più luminoso, finché i primi raggi del sole non spuntarono da est. Fu anche in quel momento che la Spada Celeste Yang divenne un raggio di luce bruciante che avanzò nel cielo, evocando un vuoto ampio più di trenta metri. Poi volò rapidamente giù tornando nel suo fodero.


"Whoosh!"


Ling Jie sospirò mentre si sedeva a terra. Si pulì il sudore della fronte e quando lo sguardo gli cadde sulla Spada Punizione Divina, iniziò a distrarsi.
Dopo un po' rilasciò un po' di energia torbida e disse tra sé e sé: "Capo, devi aver lavorato incredibilmente sodo per essere diventato così potente senza far parte di un setta. Ho sentito che prima del torneo sei anche andato nella pericolosa Terra Desolata e sei rimasto lì per sei mesi interi... Sigh, dopo il torneo, volevo andare a cercarti di nascosto.
Anche se tu fossi stato inseguito dal clan del Cielo Ardente, ero disposto a scappare con te. Quel genere di esperienza sarebbe stata sicuramente davvero eccezionale ed elettrizzante. Mi avrebbe anche permesso di crescere davvero.
Non mi aspettavo che subito dopo averti riconosciuto come capo, non avrei nemmeno avuto l'opportunità di imparare da te... Sigh! Gli dei sono davvero ingiusti."


Ling Jie si volse e disse a bassa voce guardando ad ovest verso la città imperiale Ventoblu: "Mi chiedo come stia la Principessa..."


Città Imperiale Ventoblu, Palazzo dell'Abbraccio Lunare.


"Principessa, il messaggio è stato mandato al clan del Cielo Ardente. Il Giovane Maestro Fen Juecheng ha già stabilito una data per il fidanzamento di Sua altezza.
Tra sette giorni alle nove meno un quarto di mattina, il Giovane Maestro fen Juecheng arriverà al Palazzo dell'Abbraccio Lunare per scortare la principessa alla cerimonia di matrimonio. Il Terzo Principe ha già detto alle persone di iniziare i preparativi."


Cang Yue rimae ferma vicino al laghetto di loti nel cortile, i suoi bellissimi occhi continuarono a fissare i fiori appassiti. Accanto a lei una domestica di palazzo le parlava rispettosamente.


Dopo che la donna finì di parlare, l'espressione di Cang Yue rimase calma. Annuì e disse debolmente: "Va bene, puoi andare ora... Aspetta! La decisione della data, la sa mio padre?"


"L'Imperatore non si è ancora svegliato, quindi non è stato ancora informato."


"Non disturbare mio padre, lascialo risposare bene. Informalo quando si risveglierà." Disse a bassa voce Cang Yue.


"Sì, questa serva si ritirerà ora."


Dopo che la domestica se ne andò risuonò una risata allegra: "Ahahahah! Sorella, congratulazioni, congratulazioni!"


Cang Yue si girò e sorrise lievemente verso il Terzo Principe Cang Shuo, che stava avanzando con fare baldanzoso: "Sembra che tu sia ancora più felice di me per questo matrimonio."


"Questo è solo naturale!" Cang Shuo sorrise: "Juecheng è degno di essere chiamato drago tra gli uomini Nell'Impero Ventoblu ci sono pochi che possono essere paragonati a lui. Con la tua bellezza che potrebbe sconvolgere nazioni e il tuo corpo delicato, potete essere definiti una coppia perfetta creata dal cielo. Juecheng è un mio caro amico e tu sei la mia unica sorella. Naturalmente sarei felice di un'unione tra voi due, ahahahah."


Cang Yue sorrise lievemente: "Dato che sei così felice al riguardo allora ti lascerò gestire la questione, immagino che il fratello maggiore sarà sicuramente contento di farlo."


Da quando era tornata dalla Villa della Spada Celestiale c'era stato un enorme cambiamento nella personalità della principessa. La morte di Yun Che sembrò non averla turbata minimamente.
Dopo che era tornata a palazzo, gran parte del suo tempo lo trascorreva con Cang Wanhye. Sembrava si fosse trasformata in un'altra persona. Non si ritirava, né scappava o provava a fare compromessi.
Era diventata incredibilmente dura e decisa. Aveva usato il nome di Cang Wanhe per radunare una parte delle persone neutrali contro i movimenti agitatori di Cang Lin e Cang Shuo.
Anche se lei stessa non poteva fermare i suoi fratelli e le ambizioni della setta Xiao e del clan del Cielo Ardente, almeno aveva ostruito gran parte delle lotte nella Famiglia Imperiale. Questo era già un risultato sbalorditivo.


Durante questo periodo Cang Yue era diventata più dura e salda. Nel suo sguardo a volte c'era una luce fredda che faceva palpitare il cuore di chi la guardava.


"Naturalmente non ho obiezioni!" Rispose immediatamente Cang Shuo.


"Dato che è così allora dovrò disturbare il fratello maggiore... Inoltre vorrei chiedere di ricordare a Fen Juecheng che il fiore Bruciaspirito dev'essere tra i doni che porterà il giorno in cui verrà nel palazzo imperiale. Digli che se non vedrò il fiore Bruciaspirito non dovrebbe nemmeno sognarsi che lo segua nel clan del Cielo Ardente." Lo sguardo di Cang Yue era concentrato e il suo tono era determinato.


"Non devi preoccuparti assolutamente al riguardo. Con la devozione che Juecheng prova per te, figuriamoci un mero fiore Bruciaspirito, anche se sono tutte le stelle del cielo, te le darebbe con piacere senza esitare." Disse Cang Shuo ridacchiando, sembrava che fosse davvero di buon umore oggi.


"Spero che sia come dici. Sto per andare a visitare nostro padre, se sei interessato in questo Palazzo dell'Abbraccio Lunare, rimani quanto vuoi."


Dopo che finì di parlare, Cang Yue non prestò più attenzione a Cang Shuo e uscì direttamente.


Dopo averlo fatto l'andatura di Cang Yue rallentò. Sollevò la testa al cielo con le mani al petto. Il suo sguardo duro scomparve diventando annebbiato. Mormorò lievemente: "Fratello Minore Yun, mi dispiace così tanto, ti ho lasciato tutto solo per così tanto tempo... Aspetta un po' di giorni, va bene... dopo altri sette giorni andrò ad accompagnarti..."


---------


Sotto la Terrazza delle Spade della Villa della Spada Celestiale, un'intensa battaglia stava già raggiungendo la sua conclusione.


Boom! Bang! Ding! Clang! Slash...


Il rumore delle collisioni, le esplosioni e i fendenti... Sotto questo spazio sigillato, ogni suono era assordante.


I colpi dello spadone di Yun Che erano ampi e ad ogni rotazione poteva provocare una scioccante tempesta di Energia Misteriosa. Il Manico Profound turchese era sempre affilato e l'intensità dei suoi attacchi non era inferiore allo spadone di Yun Che. Dopo più di altre mille collisioni, il corpo del ragazzo era già ricoperto di ferite, ma ogni volta che combattevano diventava sempre più coraggioso, come se fosse una bestia feroce eccitata.


Yun Canghai aveva guardato la battaglia fin dall'inizio. Annuiva senza fermarsi con uno sguardo pieno di stupore.


In questi sedici mesi la sua forza misteriosa aveva già raggiunto il sesto livello dell'Stadio della Terra Misteriosa!


Ling Yun invece ci aveva messo due anni per avanzare dal primo al terzo livello dell'Stadio della Terra Misteriosa. E questo progresso non era mai stato sorpassato da qualcuno della sua età a parte Xia Qingyue.


E Yun Che aveva solo usato meno di un anno per eguagliarlo!


Se Ling Yun l'avesse saputo, forse avrebbe provato così tanta vergogna da suicidarsi sul posto.


In termini di ritmo di coltivazione Yun Che lo sorpassava di dieci volte!


Naturalmente questo era dovuto principalmente al sangue e alla carne del Drago Fiamma. Per praticanti del profound nell'Impero Ventoblu, anche quelli al picco, la carne di un Emperor Profound Dragon era un tesoro celeste.
Ottenere anche un piccolo pezzo sarebbe stato estremamente difficile, ma per Yun Che era un normale pasto!


E l'aveva mangiato per oltre un anno.


Yun Che non era migliorato solo nella sua forza misteriosa. Aveva trascorso almeno dodici ore ogni giorno a combattere con il Manico Profound.
Le sue capacità combattive erano aumentate in modo pazzesco grazie a questo allenamento


Yun Che aveva vissuto due vite, così la sua esperienza era molto ampia, ma non importava quanto lo fosse, era impossibile paragonarla a quella di Yun Canghai che aveva vissuto per diversi secoli.
Anche se Yun Canghai non poteva tenere testa a Jasmine, solo in esperienza, la ragazzina non poteva essere paragonata a lui. Le istruzioni che aveva dato a Yun Che gli avevano permesso di migliorare molto.


Quando avevano combattuto per la prima volta, Yun Canghai aveva sconfitto Yun Che anche quando aveva ridotto il suo potere ad una porzione, ma in nemmeno un mese Yun Che era già riuscito ad affrontarla. Di conseguenza Yun Canghai aveva aumentato la forza del manico di una seconda porzione, poi terza... quarta... quinta... e ora Yun Che stava affrontando il sessanta per cento del potere del manico profound!


Sessanta per cento era paragonabile alla forza di uno negli stadi finali dello Stadio del Cielo Misterioso!


E ora i due erano in stallo. Dopo altre migliaia di scambi Yun Che non era stato ancora sconfitto.


"Aah!!"


Dopo un ruggito, il ragazzo balzò in alto e si divise in quattro figure che sembravano identiche... Esatto! Quattro! Durante tutte queste battaglie l'Ombra del Dio Stellare che era stata utilizzata così tanto era avanzata nel terzo stadio dove poteva materializzare tre miraggi!


Figuriamoci l'umana percezione e la vista, i miraggi dell'Ombra del Dio Stellare potevano confondere perfino il Manico Profound. Era proprio questa confusione che permise di Yun Che di passare all'attacco aprendo il terzo realm del Dio Malvagio "Purgatorio".


Due tracce di radiosità scarlatta apparvero negli occhi di Yun Che. L'aura della sua Energia Misteriosa si scatenò... Durante il torneo, quando l'aveva aperto forzatamente, anche se era stato solo per un istante, aveva rischiato di morire ed era rimasto privo di conoscenza per un po' di giorni. Nel suo stato non aveva più alcun effetto collaterale. Tuttavia si sentiva ancora a disagio e poteva sopportarlo solo se lo attivava per un po' di respiri.


"Fendente del Lupo Celeste!"


Il lupo azzurro ululò mentre un potere terrificante avvolse il Manico Profound bloccando tutti i suoi movimenti. Poi l'enorme profilo di un lupo emerse da Dragon Fault e colpì con violenza il Manico Profound.
L'attacco lo deformò... e in pochi secondi, come se fosse una foglia morta travolta da un uragano, il Manico Profound volò via, trasformandosi in un lampo di luce turchese che tornò nel braccio di Yun Canghai.


Crash!!


Dragon Fault e Yun Che caddero a terra. Il ragazzo ansimava fradicio di sudore. La lunga battaglia aveva quasi esaurito tutte le sue forze. Insieme all'enorme peso dopo aver aperto "Purgatorio" poteva solo ansimare senza riuscire a muovere un mignolo.


"I risultati di questo piccolo mostro saranno semplicemente inimmaginabili!" Mormorò a bassa voce Yun Canghai. Il suo Manico Profound che tratteneva al sessanta per cento della sua forza era stato sconfitto così velocemente!


Allora quando Yun Che aveva detto che l'avrebbe ucciso in due anni, aveva pensato che fosse davvero buffo. Ma ora... si era reso conto che le sue parole non erano affatto esagerate!
                                


                                



