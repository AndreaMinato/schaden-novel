---
title: Capitolo 295 - Consanguineo (1)
pubDate: 2025-01-28T19:30:26.264Z
tags:
    - atg
---


<strong><em>CAPITOLO SPONSORIZZATO</strong> ringraziamo R.Borio!


Edit: Ops, prima avevo sbagliato il conto: ora ce ne sono 14 rimasti...
Ci sono altri 14 capitoli sponsorizzati che devo fare ancora, però il ritmo sarà diverso, <strong>da domani pubblicherò almeno un capitolo al giorno e quando avrò tempo anche di più</strong>, vi avverto che però di sicuro non riuscirò più a pubblicare cinque capitoli al giorno... perché i quindici capitoli prima erano stati preparati tutti in anticipo in coda a quelli di Alstor :D
-Schadenfreude</em>


Il ruggito di Yun Canghai spaventò Yun Che facendolo saltare sul posto. Si girò e vide l'espressione di Yun Canghai, lo sguardo così entusiasta da essere arrossato. Spingeva la sua mano destra in avanti, facendo tintinnare le catene.


Questa reazione esagerata fece chiedere a Yun Che: "Ha visto questo oggetto prima?"


Mentre parlava sostenne il pendente davanti agli occhi di Yun Canghai. Poi aprì il pendente mostrando lo specchio piccolo dall'aspetto ordinario che era al suo interno.


Yun Canghai osservò lo specchio. Il suo sguardo tremolò e dopo un breve momento di silenzio, lottò ancora di più per liberarsi dalle catene mentre ruggiva: "Dove hai preso questo oggetto?! Perché è con te... parla! Perché è con te! Dimmelo!!"


La reazione di Yun Canghai mostrava che sapeva bene cos'era quell'oggetto. Non solo lo riconosceva, sembrava estremamente importante per lui.
Yun Che si emozionò e fece un passo indietro, se lo appese al collo e usò la voce più calma che poteva usare per rispondere: "Quando sono nato, questo era già con me.
La sola cosa che i miei genitori che non ho mai visto mi hanno lasciato... Dato che lo riconosce, può dirmi cos'è? Chi è il proprietario originale di questo oggetto? I due che me l'hanno messo... molto probabilmente sono i miei genitori biologici!"


L'atmosfera si tese.


I due erano entrambi entusiasti mentre si fissavano con gli occhi spalancati... Yun Che desiderava avere una risposta. Questo pendente era la sola speranza di conoscere il suo passato ed era la chiave per ritrovare i suoi genitori.
Oggi aveva finalmente trovato qualcuno che lo riconosceva e, di fronte a lui, lo sguardo di Yun Canghai divenne da intenso a spento... sempre più spento...


"Questo è... ciò che i tuoi genitori... ti hanno lasciato?" Guardò Yun Che e chiese lentamente con una voce roca come se avesse difficoltà a parlare.


"Sì!" Yun Che annuì sollevando il pendente. Sospirando disse: "Non molto tempo dopo dopo che sono nato, hanno dato la caccia ai miei genitori e un amico intimo dei miei genitori, che era il mio padre adottivo, ha scambiato in segreto suo figlio per proteggermi... Dopo che se ne sono andati non ci sono stati più messaggi da parte loro e la sola cosa che mi hanno lasciato è questo pendente! L'ho indossato da quando ero piccolo, perché era la sola cosa che poteva farmi trovare i miei genitori! Dato che la riconosce, sa chi l'ha lasciato... Chi sono i miei genitori?"


Yun Che, che desiderava ardentemente sapere la risposta, disse tutto quello che sapeva. Aveva uno sguardo pieno di aspettativa mentre attendeva di sentire la risposta di Yun Canghai.
L'espressione di Yun Canghai tremò sempre più violentemente. Così tanto che... iniziò a versare lacrime.


Yun Canghai stese la mano destra rigidamente e tremò per un po' prima di metterla giù. O forse... per l'entusiasmo si era dimenticato come controllare il suo corpo. Fissava Yun Che senza battere ciglio. Dopo che il ragazzo finì di parlare, aveva la bocca spalancata ma non fece alcun rumore. Non molto tempo dopo disse con la voce tremante: "Ragazzino... tu... tu... quest'anno... quanti... quanti anni hai?"


"Diciannove." Rispose Yun Che. Aveva compiuto gli anni lo scorso mese. Era stato esiliato dalla sua famiglia a sedici anni ed erano passati quasi tre anni da quando era stato separato dal nonno e la zietta.


"Diciannove... diciannove... diciannove..." Mormorò Yun Canghai e ogni volta la sua espressione diventava sempre più incerta. Il suo braccio rigido si mosse e le dita si rilassarono un po': "...Vieni qui... mostrami la tua mano sinistra... non aver paura, non ti farò del male e non ruberò le tue cose... mostrami la mano sinistra..."


L'espressione di Yun Canghai divenne incredibilmente strana e sorprese un po' Yun Che, ma dal suo sguardo non sembrava provare alcun rancore o gelo. Il ragazzo esitò solo per un momento e poi fece due passi avanti e stese la mano sinistra.


Yun Canghai afferrò il polso di Yun Che, che sentì una bizzarra traccia di potere gentile risalirgli dal polso per poi avvolgersi attorno al suo intero braccio. Proprio quando il ragazzo stava per chiedere cosa stesse facendo, vide un marchio grande quanto un mignolo di una spada bianca apparire lentamente sul dorso della sua mano sinistra.


"Cos'è... questo?" Chiese stupito Yun Che vedendo l'impronta.


Nel momento in cui vide l'impronta, Yun Canghai si commosse. Guardò Yun Che con gli occhi appannati dalle lacrime... quello era uno sguardo che Yun Che non riuscì a capire. Il gemito che emetteva... era un tipo di pianto pieno di emozioni incontrollate: "Questo è il... marchio della mia famiglia Yun... un Manico Profound non ancora risvegliato! Q... questo prova che sei un discendente della mia Famiglia Yun... il mio... mio nipote!!"


Le ultime parole tuonarono nelle orecchie di Yun Che, scioccandolo: "C-c-cos'hai detto?"


"Quel marchio è la prova che appartieni alla stirpe della Famiglia Yun... la cosa che indossi fin da quando eri piccolo è il tesoro della nostra Famiglia Yun che proteggevamo per la Famiglia dell'Imperatore Demoniaco! Normalmente la indossavo io e non ha mai lasciato il mio corpo. Quando siamo partiti per il continente del Cielo Misterioso per trovare l'Imperatore Demoniaco, l'ho affidata a mio figlio... e mio figlio l'ha affidata a te...
Sei il figlio di mio figlio... sono tuo... nonno!"


Yun Che spalancò la bocca e strabuzzò gli occhi, era sbalordito. Barcollò e fece due passi indietro, poi scosse la testa: "Impossibile... impossibile... come puoi essere mio nonno... come può esserci una coincidenza del genere... Impossibile... impossibile..."


Mormorava confuso. Dopo che aveva saputo che Xiao Lie non era davvero suo nonno, la parola "consanguineo" era diventata una nozione distante e confusa. Il pendente che aveva sempre al collo era diventato il solo collegamento tra lui e i suoi parenti.


E ora, così all'improvviso Yun Canghai che l'aveva portato in questo abisso, che era vissuto con lui per oltre un anno, che era diventato qualcuno che doveva uccidere... All'improvviso gli aveva detto che faceva parte della sua famiglia ed era perfino suo nonno. Non era riuscito ad accettarlo e lo aveva confuso, quasi stordendolo.


"Sì... in questo mondo ci può davvero essere questo tipo di coincidenza..." il volto di Yun Canghai era rigato dalle lacrime mentre la sua voce entusiasta disse scandendo: "Il marchio del tuo Manico Profound e il pendente sono prove indisputabili... Ricordi il giorno in cui ti ho portato qui, il giovane della regione della Potente Spada Celestiale ha detto che, vent'anni fa, per trovarmi, mio figlio e sua moglie si sono introdotti nel continente del Cielo Misterioso e hanno scoperto che ero qui vicino... Dopodiché sono stati inseguiti dalla regione della Potente Spada Celestiale... il tempo, l'esperienza, l'area... coincidono completamente! Sei il discendente che mio figlio, nei due o tre anni nel continente del Cielo Misterioso... ha lasciato!"


Yun Che: "!!!!"


"Se... non ci credi davvero, allora possiamo usare il test di paternità del sangue per dimostrare la relazione familiare... questo è il metodo più diretto, impossibile da falsificare e mettere in dubbio!


Disse con entusiasmo Yun Canghai. Allo stesso tempo girò la sua mano destra e fece cadere dalla punta dell'indice delle gocce di sangue.


Il test di paternità del sangue era la prova più decisiva per dimostrare di essere parenti. Due gocce si mescolavano con l'Energia Misteriosa più elementare. Se fossero stati imparentati si sarebbero fuse completamente, altrimenti si sarebbero istantaneamente separate, non c'era eccezione!


Yun Che aveva sentito ciò che Ling Kun aveva detto quel giorno, ripensandoci, sorprendentemente il tempo coincideva.


Non dirmi...


Non dirmi...


Non dirmi che davvero...


Vedendo la goccia di sangue di Yun Canghai, Yun Che divenne così nervoso da soffocare. Strinse fortemente i denti, cercando di calmarsi il più possibile. Non disse una parola, fece un passo avanti, stese il dito e usò la forza misteriosa per ferirsi la punta del dito. Una goccia di sangue si formò e calò verso il basso toccando quella di Yun Canghai.


Yun Che si chinò trattenendo il respiro. Stese il palmo verso le due gocce che si stavano toccando... Si muoveva così lentamente, avrebbe dovuto colmare la distanza in un attimo, eppure si sentì come se fosse passato un secolo. Alla fine rilasciò un filo dell'Energia Misteriosa più elementare, mandandola verso il basso...


Le due gocce vibrarono e poi istantaneamente... si fusero insieme...


Yun Che sentì un'ondata di stordimento...


Yun Canghai tremò mentre il suo cuore veniva inondato da infinito rimorso e felicità, non sapeva se ridere o piangere. Mosse l'unico braccio che poteva muovere e gridò con voce roca che nemmeno lui stesso poteva sentire chiaramente: "Ahhh... Mio nipote... sei mio nipote... mio nipote... mio nipote..."


L'immagine delle due gocce di sangue fuse si erano incise profondamente negli occhi e nell'anima di Yun Che.
Sollevò la testa, guardò Yun Canghai e mormorò stordito: "Sei davvero... mio... nonno... mio... nonno..."


"Sì... Sì lo sono!!" Yun Canghai sollevò la testa al cielo e ululò: "Il cielo non è così crudele con me, non solo mi ha lasciato avere un nipote, l'hanno mandato da me ed è così incredibile... L'unico giovane che abbia ammirato in tutta la mia vita, è davvero mio nipote.... Ahah... ahahahah! Il cielo non è stato così crudele con me, il cielo non è davvero stato così crudele con me!!"
                                


                                



