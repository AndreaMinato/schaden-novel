---
title: Capitolo 3 – Vuoi sposarmi?
pubDate: 2024-05-22T17:27:25.178Z
tags:
    - atg
---


“Ahh!”


Xiao Lingxi gridò e scattò all'indietro come un coniglio impaurito. Si toccò le labbra mentre i suoi splendidi occhi si spalancavano per la sorpresa; il suo volto arrossì: “Tu... Tu... Mi hai baciata di nuovo!”


“Hai la stessa reazione di sempre.” Xiao Che, facendo il finto tonto, le mostrò un’espressione affranta: “Quando eravamo più giovani giocavamo sempre così. Adesso invece ti scandalizzi ogni volta che provo a baciarti.”


“T-t-tu... Tu sai che era solo una cosa di quando eravamo piccoli!” Xiao Lingxi arrossì ancora, violentemente. “Siamo adulti, ora, e non possiamo giocare così! Tu... Tu presto avrai una moglie! In futuro potrai baciare solo lei!”


“Perché...”


“Perché sono tua zia!” sbottò Xiao Lingxi, battendo i piedi con rabbia.


“Quindi... Cosa dovrei fare per baciarti?” Sorridendole malizioso, Xiao Che si massaggiò il mento.


“Beh... Dovresti sposarmi!” Xiao Lingxi arricciò il naso nella rabbia.


“Ehi! Sei mia zia, come potrei sposarti...?” domandò Xiao Che a voce più bassa, con gli occhi sgranati.


“Anche tu sai lo sai! Se osi rubarmi un altro bacio, lo farò sapere a tua moglie e lascerò che se ne occupi lei. Hmph hmph!” Xiao Lingxi lo guardò trionfante, con il mento sollevato.


Ancora una volta si sentì provenire da fuori la voce di Xiao Hong: “Giovane maestro, siete pronto? È ora di andare dalla sposa.”


“Sì, sto arrivando.” Xiao Che si preparò ad uscire. Dopo aver fatto due passi, Xiao Lingxi gli prese la mano e disse con un’espressione seria: “Xiao Che! Prima che tu vada, ripetimi la promessa che ci siamo fatti ieri, parola per parola, oppure non ti lascerò andare”.


<em>La promessa di ieri?</em> Xiao Che ci pensò per un po’ e disse: “Va bene... dopo essermi sposato con Xia Qingyue non mi dimenticherò della mia zietta solo perché ho una moglie. Passerò con lei la stessa quantità di tempo di prima, risponderò alle sue chiamate e farò in modo di arrivare il prima possibile... Non penso di aver dimenticato nulla.”


“Eheh, bravo ragazzo.” Xiao Lingxi sorrise dolcemente ma non lasciò la mano di Xiao Che. “Comunque dobbiamo aggiungerne un’altra che ho dimenticato ieri... Nonostante Xia Quingyue stia per diventare tua moglie, nel tuo cuore non può essere più importante di me! Ripetilo ora, veloce veloce veloce!”


Xiao Che sorrise ai bellissimi occhi di lei, e rispose: “Se mi baci, ti farò questa promessa”.


“Quindi... vuoi sposarmi?”


“.....”


Xiao Che si arrese.


“Giovane maestro, non siete ancora pronto? È proibito arrivare dopo il tempo propizio.” Xiao Hong lo chiamò di nuovo con urgenza.


Xiao Che mise la mano sulla maniglia della porta ma non spinse per aprirla. Sussurrò: “Non posso farti questa promessa, perché nel mio cuore tu sei già al primo posto. Anche se ci fossero centinaia di Xia Qingyue, non potrebbero mai essere come te. Tu sei insostituibile.”


Non appena finì di parlare aprì la porta ed uscì.


Xiao Lingxi rimase bloccata sul posto per un po'. Le si formò un sorriso sulle labbra, uscì di corsa contenta e lo seguì; era come una bambina che aveva appena ricevuto il suo dolcetto preferito.


Xiao Che trovò il corteo del matrimonio che lo attendeva. Xiao Hong gli sorrise gentilmente: “Giovane maestro, salite sul cavallo. Per strada vi proteggerò con tutte le mie forze... Ma, ovviamente, oggi è il vostro grande giorno. Non dovrei preoccuparmi così tanto per un evento così lieto.”


“Grazie, nonno Hong.” Xiao Che gli sorrise e salì sul cavallo. Improvvisamente sentì una voce gentile alla sua sinistra.


“Sono arrivato proprio al momento giusto. Il fratello Xiao Che sta per andare a prendere la sua giovane sposa proprio ora! Felicitazioni!”


Xiao Che alzò le sopracciglia, la voce proveniva da due giovani camminavano lentamente nella sua direzione. La persona che aveva parlato era un uomo di vent'anni di stazza media, sembrava una persona colta e di bell'aspetto: i suoi occhi erano color cristallo chiaro e il suo viso rilassato era illuminato da un sorriso brillante. Dietro di lui c’era un giovane un po' più magro che lo seguiva velocemente.


Guardandoli, Xiao Che sorrise: “Oh fratello Yulong, fratello Xiao Yang! Siete venuti fino a qui per salutarmi?”


Xiao Yulong era il figlio del capo del Clan Xiao. All'età di vent’anni era il migliore della generazione di giovani del Clan Xiao, e questo non era dovuto tanto al suo aspetto ma principalmente al suo talento, alle sue capacità oratorie e alla sua saggezza. Al momento aveva raggiunto il terzo livello del Nascent Profund Realm.
Era l’orgoglio e la gioia di suo padre, Xiao Yunhai, ed era anche la futura speranza del Clan Xiao. Il clan nutriva grandi aspettative nei suoi confronti, visto che sarebbe diventato quasi sicuramente il successore del capoclan. Possedeva molte buone qualità, ma non era mai stato arrogante per questo: era gentile ed educato con tutti, anche nei confronti di Xiao Che che, agli occhi di tutti, era considerato un disabile, ma lui non l’aveva mai preso in giro e aveva spesso manifestato preoccupazione ed interesse nei suoi confronti.


A Xiao Che era sempre piaciuto Yulong. Lo ammirava ed apprezzava la su gentilezza... ovviamente quei sentimenti provenivano dal Xiao Che del passato.


L'identità della persona dietro Xiao Yulong non era così semplice: non si trattava di un normale discendente del Clan Xiao, ma del più giovane nipote del secondo Anziano, Xiao Yang.
All'età di diciannove anni aveva raggiunto al nono livello dello stadio Elementare Misterioso. Sin da piccoloaveva sempre seguito e ascoltato Xiao Yulong, ma non era gentile quanto lui: anche se entrambi erano nipoti di Anziani, non gli era mai importato nulla di Xiao Che, lo aveva spesso ignorato e aveva le troncato sul nascere i suoi tentativi di fare conversazione.


In quanto nipote di un Anziano del clan Xiao, non solo Xiao Che possedeva un suo appartamento privato, ma aveva anche un piccolo giardino. A parte suo nonno Xiao Lie, sua zia Xiao Lingxi e il suo unico migliore amico, poche persone andavano a fargli visita e Xiao Yulong era venuto a vederlo esclusivamente per il matrimonio.


“Ahah, ovviamente.” Xiao Yulong si avvicinò ridendo di cuore e disse: “La persona che stai per sposare oggi è il gioiello più splendente di clan della Nuvola Vagante. Questo è un grande evento non solo per il nostro Clan Xiao, ma anche per l’intera città. Dato che hai l’opportunità di sposare un simile tesoro, in quanto tuo fratello sono molto felice per te. Ammetto di essere anche invidioso e me ne vergogno, ahahahah.”


Anche Xiao Che rise: “Fratello Yulong, dici cose così buffe. Con il tuo talento, tutte le donne di clan della Nuvola Vagante saranno a tua disposizione.”


“Giovane maestro, dobbiamo iniziare ad andare,” lo avvertì Xiao Hong.


“Fratello Xiao Che, affrettati. Ti aspetteremo ansiosamente per vederti esibire il più bel gioiello del Clan Xiao”, disse Xiao Yulong con un sorriso.


Xiao Che annuì e rimase seduto. I suoi accompagnatori lo scortarono in direzione della casa del Clan Xia attraverso il cortile, seguiti dal suono dei tamburi e dei gong.


Nel momento in cui Xiao Che sparì dalla vista di Xiao Yulong, il suo sorriso si fece di ghiaccio e si adombrò. Subito si volse, colpì Xiao Yang con un violento schiaffo in faccia e sibilò a bassa voce: “Patetico!”.


La guancia sinistra di Xiao Yang iniziò a gonfiarsi. Si prostrò ai piedi di Xiao Yulong e disse con timore: “Io... Io sono certo di avergli dato la Polvere Spacca Cuore e il messaggio che ho ricevuto confermava che era svenuto... Io... Nemmeno io so cosa stia succedendo...”


“Umpf!” Xiao Yulong fece una smorfia. “Ho speso così tanto denaro per ottenere un veleno che neanche il Dottor Situ potesse contrastare con le sue conoscenze, ma tu hai rovinato tutto! Non dirmi che volevi farmi vedere personalmente Xia Qingyue che sposa quel perdigiorno di Xiao Che?”


“Capo, il ragazzo è appena partito. Avremo un'opportunità nel tragitto... Anche se non possiamo occuparcene personalmente perché potremmo essere visti e riconosciuti, possiamo istigare l'esercito del clan Yuwen e gli altri. Ci sono altri uomini della nobiltà che desiderano la fanciulla e il solo sentir parlare del matrimonio di Xia Qingyue gli farebbe venire il voltastomaco. Se li incoraggiassimo un po', potremmo essere in grado di...”


“Se fosse davvero così semplice, perché avrei speso così tanto tempo alla ricerca della Polvere Spacca Cuore?” Xiao Yulong interruppe freddamente Xiao Yang e continuò: “Xiao Che è un buono a nulla, ma suo nonno è al decimo livello del Profund Spirit.
Chi si permetterebbe di offenderlo? Inoltre il padre della ragazza non si è opposto minimamente al matrimonio. Chi si permetterebbe di offendere apertamente il Clan Xia e Xiao Che? Anche se i ragazzi del clan Yuwen facessero gruppo con i ragazzi del governatore, le loro famiglie glielo impedirebbero...
E non hai visto che quel vecchio bastardo di Xiao Hong lo stava scortando personalmente? Con lui nei paraggi come potrebbero esserci occasioni per noi?”


Mentre parlava Xiao Yulong strinse i pugni, facendo scrocchiare le dita. La prima volta che aveva visto Xia Qingyue aveva pensato di aver incontrato un angelo e ne era rimasto incantato; in quel momento aveva giurato a sé stesso che l'avrebbe conquistata.


Ma Xia Qingyue stava per sposare il più disprezzato del Clan Xiao, Xiao Che! E lui non avrebbe mai potuto accettare una cosa simile!


“Capo, in realtà... in realtà non c’è bisogno che vi preoccupiate tanto.” Xiao Yang lanciò un’occhiata a Xiao Yulong e disse con cautela: “Pensateci, si tratta di Xia Qingyue, che non si è mai degnata neanche di guardare i giovani talentuosi di clan della Nuvola Vagante... le potrebbe davvero piacere quel ragazzino?
L’unica ragione per cui lo sposerà è un accordo stipulato sedici anni fa. Se lei si sposa solo per volontà della famiglia, sarà sicuramente impossibile per Xiao Che avere un rapporto con lei, di qualsiasi tipo... e dopo che sarà entrata nel nostro Clan, le possibilità di incontrarla saranno maggiori.
Capo, quel buono a nulla di Xiao Che non può rivaleggiare con il tuo bell'aspetto e il tuo talento naturale. Dopo un po' come potrai non fare colpo su Xia Qingyue? E in quel momento...”


Ascoltando le parole di Xiao Yang, l’espressione cupa di Xiao Yulong si distese e i suoi occhi lo guardarono di sbieco, si toccò la punta del naso con un dito e sussurrò: “Mi hai fatto notare un punto interessante... Sembra che il fatto di non essere stato in grado di avvelenare quel perdigiorno possa essere stata una cosa buona.”
                                


                                



