---
title: Capitolo 302 - Autolesionismo
pubDate: 2025-01-28T19:30:26.265Z
tags:
    - atg
---


<em><strong>CAPITOLO SPONSORIZZATO</strong> ringraziamo Andrea F.
-Schadenfreude</em>


"Chi va là!"


I discepoli del clan del Cielo Ardente gridarono e avanzarono velocemente, serrando i ranghi e bloccando la strada. Una formazione cilindrica si formò agilmente attorno a Fen Juecheng.
Nonostante sembrasse che stessero per affrontare un nemico formidabile, non c'era alcuna traccia di panico sui loro volti, perché facevano parte del clan del Cielo Ardente!
Nell'Impero Ventoblu non dovevano temere nessuno. Se questa persona di fronte a loro stesse davvero provando a causare trambusto, allora sarebbe stata spacciata.


L'onda d'urto provocata dall'atterraggio aveva stordito tutti quanti. Tra la folla, figuriamoci questa sorta di slancio, perfino quella vibrazione spaventosa sarebbe stata sufficiente a uccidere molte persone.


Mentre la polvere che si era sollevata cominciò a cadere lentamente, apparve il volto di Yun Che con un'espressione gelida come un lago ghiacciato. Una luce fredda era nascosta nel suo sguardo e l'enorme Dragon Fault era inconfondibile.


L'atterraggio improvviso di fronte a loro e il potere che aveva dimostrato, mostravano che questa persona era un avversario potente. Eppure Fen juecheng non era minimamente spaventato; invece continuò a fissare in avanti con fare pensieroso. Tuttavia quando vide il volto di Yun Che e la sua arma, la sua espressione si irrigidì e gridò involontariamente: "Yun... Yun Che!!"


Il nome di Yun Che si era già diffuso come un incendio per l'Impero Ventoblu e lo conoscevano praticamente tutti. Il suo ritratto era circolato per il paese e, vedendo il suo volto, le persone sentirono una sensazione familiare e le parole di Fen Juecheng causarono un trambusto incredibile per la folla.


Yun... Yun Che? Quel Yun Che? Che sia...


"Può essere un altro Yun Che?! Il suo aspetto, la spada dalla forma strana, è tutto identico a come affermano le voci!"


"Ma non era già morto un anno fa? Questo è un fatto che tutti i dieci grandi setta hanno visto coi loro occhi, quindi dovrebbe essere una persona che gli somiglia, no?"


"Credo che... sia così?"


............


Il frastuono della folla sovrastò ogni rumore. Mentre alcuni credevano che questa persona fosse morta e altri lo ritenevano la sua esistenza un'invenzione, Fen Juecheng non si poteva sbagliare al riguardo. L'aspetto poteva essere simile, ma quello spadone Sky Profound e quell'aura spaventosa... In questo mondo ne esisteva solo uno!
Inoltre si erano ritrovati nella Terrazza delle Spade. Il suo sguardo e il suo portamento erano identici a quelli dello Yun Che che conosceva!


Guardando questo Yun Che di fronte ai suoi occhi che sembrava risorto, Fen Juecheng non poteva essere più scioccato di così: "Tu... non sei morto!"


"Eheh!" Il ragazzo rise freddamente "Io, Yun Che, ho una vita molto lunga. Anche tu stai vivendo così bene, come posso morire così...
Ti delude il fatto che sia ancora vivo?!"


Le pupille di Fen Juecheng si restrinsero per un secondo e poi riprese la calma. Dopodiché rise fragorosamente: "Ahahahah, è davvero interessante. Sei davvero tenace. Mu Tianbei non è riuscito ad ucciderti ed è rimasto ammazzato. Tutti hanno pensato che fossi stato ucciso dal demone, eppure dopo così tanto tempo, sei tornato. Provo molto rispetto per te. Non deludi affatto, al contrario sono contento di vederti vivo dato che eri morto troppo facilmente quel giorno. Hai ucciso il mio secondo fratello, noi del clan del Cielo Ardente te la faremo pagare!!"


Queste poche frasi che Fen Juecheng e Yun Che si erano scambiati avevano provocato un trambusto ancora più grande tra la folla.


"È davvero... davvero quel Yun Che che era chiaramente morto?"


"L'età, il suo aspetto, l'arma... Combacia tutto! A parte Yun Che sarebbe capace di creare fratture nel terreno soltanto atterrando! A parte Yun Che, chi avrebbe il coraggio di bloccare il cammino della processione del clan del Cielo Ardente!"


"Ho sentito che Yun Che era stato ferito da una persona estremamente malvagia e che poi era stata trascinata nel sotterraneo della Terrazza delle spade da quella persona... Ma nessuno ha visto il suo cadavere! Forse non è morto lì ed è tornato! Noi potremmo sbagliarci, ma come può sbagliarsi il Giovane Maestro Fen?!"


"Grandi notizie! Queste è davvero una grande notizia che scuoterà l'intero paese!"


In quanto leggenda impareggiabile dell'Impero Ventoblu, Yun Che aveva causato una controversia senza precedenti e ora, questa leggenda tornata in vita all'improvviso chiaramente avrebbe provocato un grande subbuglio. Quasi tutti coloro che possedevano una Giada di Trasmissione del Suono stavano già comunicando la notizia. Solo una decina circa di respiri era passata dalla comparsa di Yun Che e le notizie al suo riguardo si erano già diffuse in lungo e in largo.


"Sua Maestà! Qualcosa di incredibile... È successo qualcosa di incredibile! Abbiamo appena ricevuto una trasmissione, Yun Che... Yun Che è tornato! Non è morto, è tornato!"


Nella carrozza imperiale, Cang Wanhe aveva appena lasciato il Palazzo dell'Abbraccio Lunare e, sentendo la notizia, tremò: "Cos'hai detto? Yun Che? Impossibile, è un'assurdità, Yun Che è morto nella Villa della Spada Celestiale, questo lo sanno tutti, come può essere tornato all'improvviso!"


"È assolutamente vero! È apparso al di fuori del palazzo imperiale e ora sta ostruendo il cammino della processione del clan del Cielo Ardente... Tutti quelli sul posto l'hanno visto chiaramente!"


Il piccolo eunuco aveva appena finito di parlare quando una guardia del corpo imperiale con un'armatura dorata si avvicinò freneticamente e disse con urgenza: "Sua Maestà! È successo qualcosa di incredibile al di fuori del Palazzo Imperiale. Yun Che, che sarebbe dovuto essere morto, in realtà è vivo e sta bloccando la processione del clan del Cielo Ardente!"


Sentendo questo, Cang Wanhe, che prima era esanime sembrò elettrizzato. Si alzò e disse con una voce tremante: "Presto, presto! Portami di fronte... presto!!"


Non troppo lontano, Qin Wushang e Qin Wuyou si scambiarono uno sguardo pieno di shock e incredulità. Dopodiché sfrecciarono come raffiche di vento e si precipitarono al di fuori del Palazzo Imperiale.


Al momento l'intera strada era nel caos. Il principale protagonista di oggi doveva essere Fen Juecheng all'inizio, ma la comparsa di Yun Che, aveva rubato tutta l'attenzione e le luci della ribalta. Era evidente quanto impatto avesse avuto nel periodo dopo la sua "morte".


Accanto a Fen Juecheng apparve Fen Moran, che disse in tono grave: "Così è Yun Che, è meglio che non sia morto. Ha ucciso il Secondo Giovane Maestro, se fosse morto così sarebbe stato troppo facile per lui! Lo porterò nel nostro clan!"


"Aspetta!" Fen Juecheng gli fece cenno di fermarsi e disse stringendo gli occhi: "Non c'è bisogno che il Tredicesimo Anziano se ne occupi. Oggi è un giorno gioioso per me e la Principessa Cang Yue, sarebbe infausto se oggi versassimo del sangue.
Yun Che non so davvero se ammirare il tuo lodevole coraggio o deridere la tua follia egoista. Non è stato facile per te sopravvivere, eppure non sei rimasto nascosto ubbidientemente, hai scelto invece di morire! Tuttavia sei abbastanza fortunato. Sono di buon umore oggi, ti concederò un po' più di giorni per vivere. Dopo che io e la Principessa Cang Yue ci sposeremo, mi occuperò di te...
Ora farai meglio a smammare prima che cambi idea!"


L'espressione e il tono di Fen juecheng sembrava quella di un nobile giudice. Dopotutto accanto a lui c'erano duemila discepoli del clan del Cielo Ardente, insieme a otto esperti allo Stadio del Cielo Misterioso. Questa forza era sufficiente a intimorire tutto l'Impero Ventoblu. Se fosse stato da solo avrebbe temuto Yun Che, ma con una truppa del genere dalla sua parte non lo considerava una minaccia...
Tuttavia, non stava lasciando andare Yun Che oggi perché "era di buon umore", ma a causa dell'influenza che il ragazzo aveva ammassato in questi ultimi anni, non era conveniente attaccare Yun Che di fronte ad un pubblico del genere. Se l'avesse fatto, avrebbe rischiato di danneggiare la sua reputazione.


Quando Fen Juecheng finì di parlare, la voce tremante di una ragazza risuonò da dietro di lui: "Fratello Minore Yun... sei davvero tu... sei davvero tu?!"


Mentre stava parlando, Cang Yue era già saltata giù dal palanchino precipitandosi verso Yun Che senza badare a nulla. Fen Juecheng poté solo stendere un braccio verso di lei, ma non riuscì a trattenerla durante la sua corsa piena di disperazione. Poté solo guardare mentre si correva verso Yun Che e lo abbracciò stretto.


"Fratello Minore Yun... sei davvero tu... sei ancora vivo... Fratello Minore Yun... Fratello Minore Yun..."


Era a pochi pollici di distanza da lei, eppure Cang Yue non poteva credere ai suoi occhi. Le sue lacrime eruppero come un lago e nella sua agitazione le sue parole divennero incoerenti. Il suo volto, il suo sguardo, la spada, l'aura... Tutto di lui le era familiare, le diceva che lui era davvero il Yun Che che credeva di aver perso per sempre e che ora era tornato qui in carne ed ossa accanto a lei. Questa sorpresa immensa l'aveva quasi fatta svenire.


Eppure, a differenza di Cang Yue, l'espressione di Yun Che era impassibile, come se non fosse affatto commosso. Non si era nemmeno mosso per abbracciarla. Guardando il suo volto bagnato dalle lacrime, disse a bassa voce: "Sono io... Sono tornato qui, in tempo per... vedere il matrimonio della Sorella Maggiore."


Cang Yue tremò e scosse la testa frettolosamente: "No... non è così... Fratello Minore Yun... non è come credi io..."


"Non c'è bisogno di dire altro, capisco." Yun Che la interruppe senza darle opportunità di continuare. La sua espressione rimase calma, così calma che agitò e terrorizzò Cang Yue... Era tornato per miracolo, eppure la prima cosa che aveva visto era lei scortata verso la cerimonia di matrimonio. Anche lei sapeva quanto fosse imperdonabile.
Non aveva davvero intenzione di sposare Fen Juecheng, ma colta dallo spavento non riuscì a spiegare la situazione... Comunque il fatto che stava per sposarsi oggi era indisputabile.


Yun Che stese la mano mirando verso il petto di Cang Yue. La introdusse tra le pieghe del suo vestito rosso e tirò fuori agilmente... un sottile pugnale con una lama di tre pollici. Sulla punta dell'arma c'era una debole macchia verde... era la lucentezza di un veleno estremamente tossico!


L'olfatto di Yun Che era estremamente sensibile ai veleni, così quando Cang Yue si era avvicinata, era riuscito a sentirne l'odore, questo pugnale ricoperto di veleno era stato nascosto dalla principessa proprio sotto dai risvolti del suo abito, di fronte al suo petto!


Stringendo il pugnale, Yun Che fece una cosa che sbalordì tutti. Girò il suo palmo e si infilzò il petto con l'arma... In quel momento del sangue schizzò dal suo petto e la lama di tre pollici affondò nel suo corpo.
                                


                                



