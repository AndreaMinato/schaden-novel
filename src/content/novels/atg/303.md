---
title: Capitolo 303 - Capo Palazzo Ventoblu
pubDate: 2025-01-28T19:30:26.265Z
tags:
    - atg
---


<em><strong>CAPITOLO SPONSORIZZATO</strong> ringraziamo Andrea C.
-Schadenfreude</em>


"Ah! Fratello Minore Yun... Cosa stai facendo?! Perché ti stai ferendo da solo?!"


Le azioni di Yun Che fecero impallidire istantaneamente il volto di Cang Yue. Guardando le perle di sangue che scorrevano sulla lama, si fece prendere dal panico e si addolorò ancora di più, non sapeva come reagire. Yun Che invece era rimasto impassibile. Guardando la principessa, disse: "Deve dolerti il cuore mentre mi vedi ferito in questo modo, no? Fa proprio male come quando ho visto il tuo matrimonio."


Cang Yue scosse vigorosamente la testa, piangendo per il dolore: "No... non è davvero come sembra! Non avevo assolutamente intenzione di sposarlo, io... io..."


Yun Che scosse la testa dicendo: "Capisco. Il motivo per cui provo dolore, non è solo per questo, so che nel cuore della Sorella Maggiore ci sono solo io, anche se fossi davvero morto. Provo dolore perché ti sei svenduta in questo modo, ferendoti... fa male proprio come un pugnale che ti infilza il cuore!"


"Io... io..."


"Questa ferita, voglio farti vedere il dolore nel mio cuore... Allo stesso tempo è la punizione che mi merito: ti ho chiaramente fatto una promessa, ma quando eri nel tuo momento più disperato, quando avevi bisogno di me, non sono stato accanto a te e ho lasciato che ti ferissi per tentare di salvare tuo padre... Ancora poco tempo e ti avrei persa per sempre..."


Prima che Cang Yue entrasse nel clan del Cielo Ardente, avrebbe usato il pugnale avvelenato per suicidarsi. Se Yun Che fosse tornato anche un giorno dopo, non l'avrebbe mai più rivista.


Yun Che estrasse il coltello dal suo corpo e lo gettò lontano. La ferita aveva già smesso di sanguinare. Sollevò la mano e asciugò gentilmente le lacrime dal volto di Cang Yue. Alla fine, incapace di mantenere la calma, il tono della sua voce divenne incredibilmente dolce. Nel suo sguardo apparvero il desiderio e la preoccupazione che aveva provato durante la sua prigionia, disse in tono afflitto: "Sorella maggiore... Lascia che ti abbracci... va bene?"


"Uh..." Cang Yue scoppiò a piangere e singhiozzò, gettandosi nell'abbraccio di Yun Che. Tutta la tristezza, la nostalgia, la disperazione, l'esitazione e la paura dell'ultimo anno... Rilasciò tutto nelle braccia di Yun Che e i suoi singhiozzi impietosivano gli astanti.


Yun Che l'abbracciò stretta, ma non pianse, invece sorrise soddisfatto e pieno di gioia. Era contento di essere tornato in tempo, riuscendo a prevenire una tragedia irrimediabile. Altrimenti non avrebbe saputo come affrontare una conseguenza del genere.
Diede dei colpetti sulla schiena di Cang Yue e disse gentilmente: "Sorella Maggiore... In futuro, non importa cosa accadrà, non fare cose che ti ferirebbero, va bene?"


"Uhh... uuuh... Mai... Non lo farò mai più..." Singhiozzò Cang Yue.


"E non sposare Fen Juecheng, va bene?" Disse sorridendo Yun Che.


"Non... non lo sposerò... Non lo sposerò mai, mai... Il solo che voglio sposare sei tu... A parte te non voglio sposare nessun altro... Non mi sposerò anche a costo di morire..."


"Sono tornato, lascia fare tutto a me... Sei disposta a fidarti di me... Quest'uomo con cui hai scelto di rimanere per tutta la tua vita?"


"... Finché sei qui, non importa cosa, non importa dove, non importa quali siano le conseguenze, non temo nulla... Finché sei con me... Davvero non c'è niente di cui debba aver paura..."


In quel momento la gente del palazzo si era precipitata sul posto. Cang Wanhe aprì di colpo le tende della carrozza imperiale. Vide subito Cang Yue e Yun Che che si stavano abbracciando. Qin Wushang e Qin Wuyou da tempo erano lì a fissare con gli occhi spalancati la scena, stavano gioendo pieni di sorpresa e allegria.


Dall'altra parte Fen Juecheng invece stava per esplodere. Il suo volto era diventato dello stesso colore dell'intestino di un maiale. Era il giorno della cerimonia e la Principessa Cang Yue, che sarebbe dovuta tornare nel clan con lui, era saltata dal palanchino di fronte agli occhi della folla e si stava abbracciando con un altro uomo piangendo e promettendo a lui il suo eterno amore...


Questo imbarazzo era ancora più intenso di quello che si provava mentre si veniva cornificati dieci volte di fila!


Perfino un uomo comune non sarebbe riuscito ad accettarlo... Figuriamoci lui, il maestoso giovane maestro del clan del Cielo Ardente!


Se si fosse diffusa questa notizia... No! Naturalmente tutti l'avrebbero saputo! Sotto gli occhi di così tanti presenti, nell'arco di due giorni questa notizia sarebbe arrivata a tutte le terre sotto il cielo. Lui, Fen Juecheng, il futuro Maestro del clan del Cielo Ardente, sarebbe diventato lo zimbello del continente!


Fen Juecheng strinse così tanto le mani che le sue unghie sbiancarono. Il suo volto era sfigurato dalla furia e alla fine perse il controllo. Puntando il dito verso Yun Che, gridò pieno di rabbia: "U... Uccidetelo!! Uccidetelo ora!!"


Prima la truppa portata dal clan del Cielo Ardente era rimasta spaesata, ma sentendo l'ordine di Fen Juecheng, sembrò risvegliarsi e passò subito all'azione. Decine di persone a capo del gruppo si precipitarono in avanti verso Yun Che. Sopra le loro teste sfrecciò una tempesta. Una figura simile ad un grosso uccello stava volando sopra di loro, avventandosi per prima su Yun Che... Era il Tredicesimo Anziano Fen Moran!


"Ahh!!"


La folla arretrò frettolosamente e molti gridarono. La gente attorno guardò la scena aspettandosi di vedere Yun Che, tornato miracolosamente in vita, essere ucciso spietatamente... Nessuno osava dubitare dalla potenza di Yun Che, era stato lui ad ottenere il primo posto nel Torneo e a guadagnarsi il titolo di numero uno della giovane generazione. Tuttavia Fen Moran era al settimo livello dello Stadio del Cielo Misterioso, il ragazzo non avrebbe avuto alcuna capacità di opporsi.


"Fermo!!"


Risuonò una voce vibrante, non era stato un grido, tuttavia era potente come un tuono. Una figura grigia sfrecciò come una stella cadente, bloccando Fen Moran. Un'aura sbalorditiva ostacolò il Tredicesimo Anziano, che replicò scioccato: "Lei è... Dongfang Xiu!"


"Capo Palazzo Dongfang!!" Dissero Qin Wushang e Qin Wuyou con un tono sorpreso.


Era davvero il primo Capo Palazzo Ventoblu... Dongfang Xiu! Era il praticante numero uno nell'intera famiglia imperiale Ventoblu! La sua forza misteriosa era ad un passo dall'Stadio Imperatore Misterioso!


Nonostante la sua carica, Dongfang Xiu appariva raramente nel Palazzo. Dato che Cang Wanhe si era ammalato, negli ultimi anni era apparso sempre di meno nel palazzo, forse non faceva nemmeno una visita ogni sei mesi... Qin Wushang aveva notato la presenza di Dongfang Xiu e disse a basa voce: "Che il Capo Palazzo Dongfang non si sia fatto vedere in questi ultimi anni perché stava proteggendo in segreto l'Imperatore?"


"Dev'essere così. La guardia del corpo dell'imperatore dev'essere potente, ma come può essere paragonata al Capo Palazzo Dongfang! Allora l'imperatore si era ammalato gravemente all'improvviso. Deve aver notato che c'era qualcosa di strano, così ha convocato il Capo Palazzo Dongfang per proteggerlo." Disse a bassa voce Qin Wuyou.


Agli occhi del clan del Cielo Ardente la Famiglia Imperiale era debole. Il suo enorme esercito poteva essere efficace in un campo di battaglia, ma per un setta così potente, era come una formica che poteva facilmente schiacciare e il campione della Famiglia Imperiale era ancora più patetico. Tuttavia c'era una persona che non potevano non temere, Dongfang Xiu!


Dongfang Xiu sembrava avere cinquant'anni circa, il suo aspetto era amichevole e simile a quello di uno scolaro, privo di arroganza. Pareva un intellettuale, ma le sue parole non furono così gentili: "Fen Moran, in questi dieci anni, sembra proprio che abbia dimenticato un po' di cose, osa addirittura colpire un giovane che non ha compiuto nemmeno vent'anni!"


"Capo Palazzo Dongfang!" Sbuffò freddamente Fen Moran. "Questa è una questione tra il nostro clan del Cielo Ardente e questa canaglia, farà meglio a starne lontano a meno che non voglia provocarci!"


Dongfang Xiu sorrise: "Yun Che è un discepolo del mio Palazzo Misterioso Ventoblu, naturalmente dovrei..."


"Non c'è bisogno!"


La persona che aveva interrotto Dongfang Xiu fu proprio Yun Che. Il ragazzo teneva per mano Cang Yue e il suo sguardo era calmo come uno specchio d'acqua: "Capo Palazzo Dongfang, questo giovane la ringrazia per le sue buone intenzioni, ma il vecchiaccio ha ragione. Questa è una questione tra il clan del Cielo Ardente e me; non ha niente a che fare con la Famiglia Imperiale o il Palazzo Misterioso Ventoblu! Non c'è bisogno di intervenire... Ciò che dovrebbe fare è proteggere la famiglia imperiale."


"Sorella Maggiore, mettiti al riparo!" Yun Che condusse gentilmente Cang Yue verso Dongfang Xiu, con lui sarebbe stata al sicuro.


Le parole di Yun Che sbalordirono il Capo Palazzo, ma l'uomo comprese la situazione. Yun Che stava facendo questo perché non voleva provocare ostilità tra il clan del Cielo Ardente e la Famiglia Imperiale. Invece aveva intenzione di affrontare una truppa del genere da solo. Dongfang Xiu stava per ribattere qualcosa, ma quando notò lo sguardo impassibile di Yun Che, ricacciò in gola le parole che voleva dire. Volò via con Cang Yue verso la carrozza di Cang Wanhe. "Dato che è così, allora non interferirò ulteriormente... Ohoh, lasciami vedere cosa sarà capace di fare il discepolo più distinto in tutta la storia del Palazzo Misterioso Ventoblu."


La comparsa del Capo Palazzo Dongfang aveva fatto tirare un sospiro di sollievo a chi idolatrava Yun Che, ma in un batter d'occhio il ragazzo aveva respinto arrogantemente l'intervento di Dongfang Xiu... Un giovane di appena diciannove anni che voleva affrontare da solo il clan del Cielo Ardente? Che armi aveva per combattere contro duemila discepoli geniali del clan del Cielo Ardente... C'erano anche otto praticanti allo Stadio del Cielo Misterioso... dei quali due erano negli ultimi stadi di questo realm!


Si credeva un dio?!


"AHAHAHAH! Ho sentito che eri un pazzo avventato e sei all'altezza della tua reputazione!" Fen Moran rise fragorosamente e si preparò ad attaccare.


Eppure Yun Che non gli degnò neppure di uno sguardo. Tenendo Dragon Fault, guardò Fen Juecheng e disse freddamente: "Fen Juecheng, sai bene chi ha causato la morte di Fen Juecbi, non avevo alcuna ostilità nei tuoi confronti, ma ora stai cercando di uccidermi... E la Principessa Cang Yue è la mia sorella maggiore, la mia benefattrice e soprattutto, la mia donna! Non sei degno nemmeno di un solo capello della sua testa, quindi se vorrai sposare la mia Sorella Maggiore Xueruo, dovrai affrontarmi, altrimenti... Farai meglio a smammare tornando nel tuo clan del Cielo Ardente con la coda tra le gambe!"


Dopo aver detto questo, Yun Che avanzò per primo. Sollevando Dragon Fault, si precipitò in avanti, sfrecciando verso Fen Moran, che era a capo del gruppo.


"Muori!"


Un giovane aveva davvero osato prendere l'iniziativa di attaccare lui, un esperto assoluto al pinnacolo dell'Impero Ventoblu. Fen Moran rise con sdegno. Sollevando una mano, fece divampare delle fiamme viola dalle dita. Proprio quando stava per ghermire Yun Che, all'improvviso il profilo del ragazzo si sfocò. L'immagine di Yun Che si era quadruplicata in un batter d'occhio...


I quattro profili sembravano identici, senza alcuna traccia, né fluttuazione di Energia Misteriosa. Non c'era praticamente alcuna differenza né nel loro aspetto, né nella loro aura!


Fen Moran non aveva mai visto una tecnica di movimento così strana. In così poco tempo il vero corpo di Yun Che aveva superato Fen Moran, precipitandosi verso Fen Juecheng.


Era un anziano rispettato del clan del Cielo Ardente, eppure gli era appena sfuggito un giovane. Figuriamoci sconfiggerlo, non era riuscito nemmeno ad ostacolarlo per un secondo. Si girò e gridò infuriato: "Subdolo ragazzo... Proteggete il Giovane Maestro!"


Mentre Yun Che stava avanzando rapidamente, i discepoli del clan del Cielo Ardente arrivarono di corsa. Le fiamme delle loro spade danzavano nel cielo, formando un dragone di fuoco che circondò Yun Che.


Tra questi duemila discepoli, milletrecento erano nello Stadio Spirito Misterioso e settecento erano nell'Stadio della Terra Misteriosa.


Una truppa così grande e sontuosa aveva coordinato un attacco. Il loro potere combinato poteva sorpassare perfino quello di otto praticanti allo Stadio del Cielo Misterioso.


Ma oggi si stavano scontrando con Yun Che.


La specialità dello spadone era proprio poter affrontare molti avversari!


Più nemici c'erano, più lo spadone avrebbe potuto esprimere il suo pieno potenziale.
                                


                                



