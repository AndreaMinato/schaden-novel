---
title: Capitolo 304 - Uccidere Dieci Persone ad Ogni Passo
pubDate: 2025-01-28T19:30:26.266Z
tags:
    - atg
---


<em><strong>CAPITOLO SPONSORIZZATO</strong> ringraziamo Andrea C.
Buone feste ragazzi!
-Schadenfreude</em>


Nessuno si aspettava che il primo ad agire sarebbe stato Yun Che! Aveva davvero preso l'iniziativa... Stava affrontando il terrificante clan del Cielo Ardente e non avrebbe avuto alcun posto in cui fuggire!


In questo gruppo di più di duemila persone, tutti loro erano l'élite del clan del Cielo Ardente. Figuriamoci un solo ragazzo, perfino un qualunque altro setta nell'Impero Ventoblu, eccetto gli altri Tre Maggiori setta, non avrebbe potuto opporsi!


Le azioni di Yun Che non potevano più essere definite arroganti... erano praticamente folli!


"Fratello Minore Yun, stai attento!"


Nonostante fosse abituata alle azioni sconvolgenti di Yun Che, Cang Yue era terrorizzata... Stavolta non stava affrontando solo Fen Juecheng, ma l'intero gruppo del clan del Cielo Ardente! Tra di loro c'erano anche otto esperti allo Stadio del Cielo Misterioso!


Anche Cang Wanhe era impallidito dallo shock. Era rimasto sorpreso dalla comparsa di Yun Che e non era assolutamente disposto a lasciarlo a morire in un posto come questo. Con un tono di voce frettoloso disse: "Dongfang Xiu, sbrigati a fermarlo! Voglio proteggerlo con tutte le mie forze, non posso permettergli di morire qui!"


Eppure Dongfang Xiu non si mosse. Disse con calma: "Ora non posso fermarli. Non c'è bisogno che Sua Maestà si preoccupi troppo, guardiamo come andrà la situazione. Non credo che un genio così mostruoso, che è riuscito ad ottenere il primo posto nel torneo senza il supporto di un setta, sia così avventato. Potrebbe avere dei suoi piani."


"Smammate!"


Un ruggito risuonò nelle orecchie della folla. Di fronte all'assalto combinato di oltre una decina di draghi di fuoco, Yun Che non li schivò, né li evitò, lasciando che le fiamme scarlatte toccassero il suo corpo. Usò la Furia del Signore Supremo.


Boom!!


Una forte esplosione scosse la terra. Le rocce furono sbalzate via a più di trenta metri d'altezza e decine di esperti, che avevano circondato Yun Che, gridarono mentre venivano scagliati via. Le fiamme danzanti che circondavano il ragazzo furono disperse e poi si dissiparono velocemente.


"Co... Cosa?!"


"Com'è possibile?!"


Questa scena fece impallidire tutti dallo shock... Le voci riguardo a Yun Che si erano diffuse per tutto il paese. Sedici mesi fa tutti sapevano che la forza misteriosa del ragazzo era al decimo livello del Stadio del Vero Misterioso, eppure era riuscito a stento a sconfiggere Xia Qingyue che era all'Stadio della Terra Misteriosa.
Aveva chiaramente dimostrato che possedeva una forza paragonabile agli stadi iniziali dell'Stadio della Terra Misteriosa. E le tredici persone che lo avevano circondato e attaccato prima erano allo stesso livello!


Eppure erano tutte state spazzate via da un solo colpo!


No, sbagliato!


Non erano state solo spazzate via. Nessuno dei discepoli che avevano ricevuto quell'attacco era riuscito a rialzarsi dopo essere atterrato... Dai loro petti stava schizzando una grande quantità di sangue!


Con un solo attacco aveva gravemente ferito decine di esperti all'Stadio della Terra Misteriosa!


Con un solo colpo, un solo colpo!!


Rimasero tutti storditi, perfino l'Imperatore Cang Wanhe era rimasto a bocca aperta. Qin Wushang era ancora più scioccato al punto da non osare credere ai suoi occhi.


La forza di Yun Che era stata esagerata dalle voci che circolavano per l'impero, tuttavia al momento la sua potenza era superiore perfino a quella delle dicerie! Ferire decine di esperti all'Stadio della Terra Misteriosa con un solo attacco, doveva avere almeno la forza di un praticante negli stadi intermedi dello Stadio del Cielo Misterioso!


I membri del clan del Cielo Ardente erano ancora più scioccati. Fen Juecheng aveva strabuzzato gli occhi, la sua espressione calma si riempì subito di panico. Iniziò a ritirarsi lentamente mormorando: "Impossibile... Questo è impossibile..."


"Sembra che la forza di questo Yun Che sia ancora più esagerata di come affermavano le voci." Fen Duancang apparve accanto a Fen Juecheng accigliandosi leggermente. "Ad un'età così giovane possiede una forza del genere, è impensabile! Nessuno del nostro clan del Cielo Ardente può paragonarsi a lui; ha davvero il diritto di essere arrogante... Se si fosse nascosto e avesse aspettato di crescere, sarebbe potuto diventare uno spaventoso nemico in futuro. Tuttavia è stato troppo stolto nel mostrarsi e agire in modo così avventato di fronte a noi con solo questa forza."


"Terzo Zio, hai intenzione di agire?" Vedendolo, il panico di Fen Juecheng scomparve.


"Non mi prenderò il disturbo di attaccare un giovane. Dovrebbe capire cosa sta facendo, sembra che stia mirando a te, ma la mia missione è di proteggerti. Se è davvero capace di arrivare fino a qui, non dovrebbe comunque pensare di toccarti un solo capello." Disse con calma Fen Duacang.


L'anziano aveva ragione. Naturalmente Yun Che non sarebbe stato così ingenuo da pensare di opporsi al terrificante clan del Cielo Ardente. Non poteva vincere contro un solo esperto negli stadi finali dello Stadio del Cielo Misterioso come Fen Moran o Fen Duancang. Il suo obiettivo era Fen Juecheng... il futuro maestro del clan del Cielo Ardente, finché fosse stato in grado di catturarlo, allora sarebbe stato sufficiente!


Tuttavia Fen Juecheng era sotto un'enorme protezione, era praticamente impossibile da raggiungere.


Mentre avanzava, Yun Che puntò direttamente in direzione del Giovane Maestro. Tutte le persone che lo ostacolava erano forti praticanti del profound, ma non potevano raggiungere il livello di Yun Che e comprendere quanto fosse tirannica la potenza del suo spadone.


"Aaah!"


Yun Che menò un fendente orizzontale e con un'esplosione altri venti discepoli furono sbalzati via, le loro urla risuonarono nel cielo. Le armi normali di solito avrebbero preso di mira una sola persona o un gruppo, mentre lo spadone poteva affrontare un enorme esercito di soldati a cavallo, era inarrestabile.
Di fronte a questi attacchi, nel migliore dei casi si subivano gravi ferite, mentre nel peggiore venivano uccisi... Il clan del Cielo Ardente voleva ammazzarlo, quindi Yun Che naturalmente non si preoccupava di inasprire ulteriormente i conflitti. Non ebbe alcun briciolo di pietà e, prima che il suo nemico potesse reagire, diverse decine di discepoli del clan del Cielo Ardente erano stati uccisi dalla potenza del suo spadone.


BOOM!!


Risuonò un'altra esplosione. Ancora prima che potessero avvicinarsi, altre decine di discepoli erano stati sbalzati via. I corpi di tre persone furono tagliati a metà e il sangue piovve dal cielo... Questo spettacolo terrificante fece impallidire di orrore gli spettatori.


"Uaaah!!"


Nel gruppo del clan del Cielo Ardente risuonarono delle grida furiose, cinquanta discepoli balzarono in avanti dalle retrovie e decine di lame scarlatte discesero su Yun Che. I discepoli che circondavano il ragazzo aumentavano sempre di più. Sotto questo attacco coordinato, Yun Che fu avvolto da una sensazione di oppressione. Attivando Ombra del Dio Stellare, scomparve all'improvviso e, cogliendo tutti impreparati, riapparve a settanta metri dal cielo...


"Smammate via tutti!!"


Yun Che discese come una stella cadente. Menò un fendente verso il basso e usò un Distruzione della Luna e delle Stelle. Un potere distruttivo investì il terreno, quasi cento discepoli del clan del Cielo Ardente furono schiacciati da una forza violenta, simile alla pressione del Monte Tai... Questa pressione li fece disperare e si scagliò su di loro senza pietà.


"BOOM!!"


La terra tremò per un momento e diverse costruzioni ai lati della strada crollarono. Decine di metri di suolo sussultarono, seppellendo i cadaveri travolti dal potere violento. I discepoli del clan del Cielo Ardente nelle vicinanze furono scagliati via, come se fossero stati colpiti da un pesante martello. Nelle retrovie, tutti i discepoli che all'inizio volevano caricare, fissarono la scena con un nodo alla gola. Stavano tremando e non osarono fare un solo passo avanti.


Nonostante gli spettatori fossero abbastanza lontani, un paio di loro cadde stordito a terra a causa della spaventosa onda d'urto. Completamente scioccati, erano seduti a terra e sembravano essersi dimenticati come stare in piedi.


Questo era il Yun Che delle dicerie?


Era dieci volte... cento volte più forte di quanto affermavano le voci!
Il terrore di quel potere sembrava aver sorpassato la loro immaginazione!
Di fronte a lui questi innumerevoli esperti del clan del Cielo Ardente erano soltanto delle formiche.


Apparve un grosso cratere di poche decine di metri attorno a Yun Che. Il suo punto d'atterraggio era stato proprio il centro di questo buco e Dragon Fault si infilzò nel terreno.
Tuttavia fu una pausa di breve durata e il ragazzo estrasse subito lo spadone. Il suo corpo sfrecciò come la luce mentre avanzava verso la folla del clan del Cielo Ardente, caricando verso Fen Juecheng!


Dopo aver superato un grande campo di cadaveri, di fronte a sé vide un altra folla di discepoli del clan del Cielo Ardente. Tuttavia i loro passi erano lenti e timidi, sui loro volti c'era una paura evidente. Non riuscivano ad immaginare come questo giovane che chiaramente non sembrava avere più di vent'anni, fosse in grado di possedere una forza così terrificante... E non solo, l'aspetto più terrificante era che questi attacchi e ogni mossa aveva l'intento di uccidere! Nessuno dei membri del clan morti a causa della sua spada aveva mantenuto intatto il suo corpo.


In questo mondo quante persone avrebbero osato ammazzare i discepoli del clan del Cielo Ardente? Anche se ci fosse un conflitto tra due grandi setta, al massimo ci sarebbero state solo gravi ferite.
Nessuna delle parti avrebbe cercato di uccidere l'altra e scatenare un vero e proprio conflitto...


Tuttavia questo Yun Che era proprio un pazzo!


Era così avventato, uccideva violentemente e a sangue freddo! E stava anche sterminando un gruppo dopo l'altro!


Nessuno si aspettava di vedere uno spettacolo del genere. Dopo aver guardato questa pila di cadaveri, perfino Fen Duancang, che stava ancora sottovalutando la situazione, impallidì.


"Ad un'età così giovane è talmente spietato. È proprio deciso a diventare il nemico mortale del nostro clan del Cielo Ardente?!" Fen Duacang ringhiò con un'espressione piena di rabbia: "Anziani, non badate alla vostra posizione, agite immediatamente! Altrimenti moriranno altri discepoli a causa sua."


Mentre i discepoli di fronte si stavano avvicinando a Yun Che, strinsero i denti e avanzarono. In quel momento risuonò un ruggito dal cielo. "Muori verme!"
Un vecchio dai capelli bianchi discese dal cielo. Le sue mani avevano formato degli artigli e il suo corpo era avvolto dalle fiamme.


"Fratello Minore Yun, sta attento!" Gridò Cang Yue. La persona che stava caricando verso Yun Che era uno dei otto grandi esperti allo Stadio del Cielo Misterioso!


Sotto questa terrificante forza, l'aria attorno a Yun Che si agitò all'impazzata e poi, all'improvviso, un vortice di calore lo assalì dal cielo, come se desiderasse farlo a pezzi.


Sotto quest'aura opprimente, l'espressione di Yun Che si incupì e il suo sguardo diventò freddo, come la stella più lontana. Menò un fendente verso il vortice.


Bang!!


Con un'esplosione il mulinello alto diversi metri d'altezza fu diviso in due da Dragon Fault. Poi in un batter d'occhio scomparve senza lasciare traccia.


"Co... Cosa?!" L'anziano pensava che avrebbe potuto ucciderlo con un colpo. Non si aspettava che l'attacco in cui aveva riposto l'ottanta per cento della sua forza sarebbe stato disperso facilmente da Yun Che. Strabuzzò gli occhi e per un momento rimase stordito, come se non riuscisse ad accettare ciò che aveva appena visto.


"Giochi col fuoco di fronte a me?" Yun Che si incupì e rise freddamente: "Tu vuoi morire!"


Dietro di lui si stava avvicinando una presenza pericolosa. Fen Moran si stava già precipitando verso di lui. Yun Che non si girò, invece guardò i discepoli attorno che avevano intenzione di attaccare. Sorridendo freddamente oscillò Dragon Fault e un enorme loto di fuoco fiorì sul posto.


"Star Scorching Demon Lotus!!"
                                


                                



