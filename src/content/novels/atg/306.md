---
title: Capitolo 306 - C'è un Serio Problema nei Vostri Atteggiamenti
pubDate: 2025-01-28T19:30:26.266Z
tags:
    - atg
---


Fen Duancang fu sbalzato via per cento metri da questo colpo. Mentre atterrava, barcollò e riuscì a stento a riprendere l'equilibrio. Impallidì mentre si teneva il petto con una mano. l'Energia Misteriosa nel suo corpo era nel caos e non sarebbe riuscito a calmarla in poco tempo. Finalmente si riprese, eppure si irrigidì di colpo...
Perché Yun Che stava stringendo il collo di Fen Juecheng, lo stava tenendo in alto senza fargli toccare il terreno con i piedi!


Sedici mesi fa Fen Juecheng poteva a stento competere con Yun Che. Anche se non poteva batterlo, se non altro non sarebbe stato battuto così facilmente.


Ma in questo periodo di tempo Yun Che aveva mangiato la carne e bevuto il sangue dell'Emperor Profound Dragon e si era sottoposto ad un allenamento infernale sotto la guida di Yun Canghai. Al momento, agli occhi di Yun Che, Fen Juecheng era così debole che poteva schiacciarlo come una formica. Figuriamoci affrontarlo, Fen Juecheng era completamente impotente di fronte a lui.
Il ragazzo l'aveva catturato come una gallina, in due o tre mosse gli aveva afferrato il collo.


"Tu... Tu..." Fen Juecheng spalancò gli occhi con un'espressione addolorata e impaurita. Le sue mani stringevano il braccio di Yun Che, ma non riusciva ad usare nemmeno un briciolo della sua forza.


"Cosa è successo alla tua spavalderia di prima?" Yun Che strinse gli occhi e lo guardò con un sorriso freddo. "Non volevi lasciarmi andare concedendomi la libertà per un po' più di giorni? Ahh... Perché non indovini? Credi che ti lascerò vivere per un po' più di giorni o... che ti ucciderò proprio qui?"


Dopo aver detto questo, Yun Che strinse la presa. Fen Juecheng gemette e strabuzzò gli occhi mentre il suo corpo si contorceva per il dolore.


Cang Yue si coprì le labbra con le mani. Il suo respiro diventò irregolare e il suo bellissimo sguardo stava tremolando. Prima, quando Dongfang Xiu aveva ipotizzato che l'obiettivo di Yun Che fosse davvero prendere come ostaggio Fen Juecheng, era rimasta scioccata e aveva solo pregato che lui uscisse illeso dallo scontro. Il miglior risultato a cui potesse pensare era che lui se ne andasse sano e salvo, ma non aveva una speranza così bizzarra... Nessuno dei presenti credeva che ci potesse riuscire.


Tuttavia, nonostante la protezione di duemila discepoli del clan del Cielo Ardente e otto grandi esperti allo Stadio del Cielo Misterioso, Yun Che era riuscito da solo a trapassare le linee difensive e anche respingere Fen Duancang. Ora la vita di Fen Juecheng era nelle sue mani!


L'entusiasmo, la gioia, la paura e l'orgoglio nel cuore di Cang Yue... erano come un'onda inarrestabile. Questo Yun Che, incontrato accidentalmente nel Palazzo Misterioso Luna Nuova, quest'uomo che aveva scelto, aveva creato un altro miracolo di fronte ai suoi occhi.


Allora, quando aveva sentito che Yun Che aveva ottenuto il primo posto al torneo, Cang Wanhe era rimasto scioccato. Oggi l'imperatore stava assistendo di persona alla sua forza e lo stupore che stava sentendo adesso superava di gran lunga quello che aveva provato in passato. Non avrebbe mai pensato che questo giovane che aveva esaminato le sue condizioni di salute, sarebbe stato così potente.
Sussultò vedendolo sconfiggere così tanti esperti uno dopo l'altro per poi ghermire Fen Juecheng.
Mentre guardava sua figlia non poté non provare felicità e gratitudine nei suoi confronti... Aveva sentito ciò che si erano detti mentre si abbracciavano. Il motivo per cui Yun Che era disceso dal cielo era stato anche per lei!
Era sufficiente per capire che provava un profondo affetto per Cang Yue.


Se fosse stato disposto a proteggerla, allora in quanto padre non aveva più niente di cui preoccuparsi!


Forse contando sulla sua potenza avrebbe potuto calmare la crisi che stava mettendo in pericolo la famiglia imperiale... o addirittura avrebbe potuto capovolgere la situazione!


"Non è solo il più grande discepolo nella storia del Palazzo Misterioso Ventoblu, credo che non abbia precedenti in tutta la storia dell'impero." Sospirò Dongfang Xiu.


I membri del clan del Cielo Ardente impallidirono. Il motivo per cui avevano mobilitato una scorta così esagerata, era per intimorire la gente comune e riacquistare il prestigio che avevano perso durante il Torneo.
Tuttavia questa formazione era stata respinta da un solo ragazzo, che aveva perfino catturato il loro giovane maestro. Questo era indubbiamente un affronto per il clan del Cielo Ardente.


"Giovane... Giovane Maestro del Clan!"


"Osi davvero rapire il nostro Giovane Maestro! Lascialo andare subito!"


I discepoli del clan del Cielo Ardente circondarono Yun Che. Gridavano, eppure nessuno di loro osò fare un passo, perché il ragazzo stava stringendo il collo di Fen Juecheng, se avesse applicato un minimo di forza avrebbe potuto ucciderlo.


"Cos'hai intenzione di fare!! Vuoi diventare il nemico mortale del clan del Cielo Ardente ?!" Fen Duancang sopportò le sue ferite interne e volò all'indietro, gridando con voce tremante. Il giovane maestro sotto la sua protezione era stato rapito da un ragazzino. Avrebbe preferito morire piuttosto che sopportare questa umiliazione.


"Eheheh." Yun Che rise sdegnosamente. "Dalle tue parole sembra che non stia combattendo mortalmente con voi. Avete già determinato che sono stato io ad uccidere Fen Juebi, il tuo Giovane Maestro un anno fa aveva complottato per uccidermi e oggi ho ammazzato più di duecento discepoli del vostro clan. Siamo nemici da tempo, non importa se ucciderò o no il vostro giovane maestro, volete comunque uccidermi. In tal caso perché non ucciderne uno in più?!"


"Tu!" Fen Duancang spalancò gli occhi. Era così infuriato da sboccare sangue. Si girò e guardò il Capo Palazzo. "Dongfang Xiu! Yun Che è il discepolo del suo Palazzo Misterioso Ventoblu..."


Dongfang Xiu lo interruppe istantaneamente: "Prima quando sono intervenuto avete detto che questa era una questione tra il clan del Cielo Ardente e Yun Che e che non mi riguardava minimamente. Anche se sei vecchio e rimbambito non se lo è scordato così velocemente, vero? E..."
A questo punto aggiunse con rabbia: "Il vostro clan del Cielo Ardente è uno dei quattro maggiori setta dell'impero. Oggi è il giorno del matrimonio della nostra principessa. L'abbiamo consegnata a voi, eppure avete permesso che incontrasse una calamità del genere su di lei e non ve ne vergognate minimamente. Al contrario ci state contestando... È il modo di fare del vostro clan del Cielo Ardente?"


Yun Che non poté non lodarlo silenziosamente... Tsk tsk, come previsto dal leggendario Capo Palazzo Ventoblu, ha un bell'aspetto innocuo, ma quando parla le sue parole sono affilate come coltelli!


"Tu!!" Fen Duancang!!" Fen Duancang tremò per la rabbia, eppure non poté negare una sola parola.


"Piccolo verme!" Ruggì Fen Moran emettendo un intento omicida. "Lascia subito il nostro Giovane Maestro. Se osi toccargli un solo capello, il nostro clan del Cielo Ardente ti farà morire in modo brutale!"


"Oh, davvero? Eeeh..." Yun Che socchiuse gli occhi e guardò Fen Moran con un sorriso raccapricciante. "C'è un serio problema nei vostri atteggiamenti. Il vostro Giovane Maestro è nelle mie mani, eppure non mi state implorando con buone parole e proposte.
Invece mi state minacciando. Sembra che il clan del Cielo Ardente abbia comandato troppo a lungo e abbia dimenticato le regole fondamentali. In tal caso, oggi io, Yun Che, vi darò una lezione... Cosa avete detto prima? Se gli toccassi un solo capello mi avreste fatto morire di morte violenta?"


Yun Che fece cadere Fen Juecheng e poi calpestò la sua schiena, artigliando una ciocca dei suoi capelli e strattonandola.


"Ahhh!!!"


Subito dopo Fen Juecheng urlò come un maiale al macello e gli vennero strappate diverse ciocche di capelli accompagnate anche uno strato di pelle.


"Juecheng!!"


"Giovane... Giovane Maestro!!"


Le urla di Fen Juecheng erano acute e la gente del clan del Cielo Ardente ruggì ancora più rumorosamente. Eppure il volto di Yun Che era rimasto impassibile. Tirò via con noncuranza le ciocche e disse con un ghigno: "Ora non solo ho toccato un suo capello, ne ho toccate diverse ciocche... Avanti, perché non mi uccidete brutalmente allora!"


"T... Tu verme! Mocciosetto! Ti... Ti ucciderò!!" Il volto di Fen Moran si arrossò. Era così furioso che sembrava stesse per esplodere.


"Oh... Osi ancora rimproverarmi e gridare che vuoi uccidermi?" Yun Che sorrise con indifferenza. "Sembra che tu debba ancora imparare a migliorare il tuo atteggiamento!"


Yun Che sollevò la gambe e pestò verso il basso...


"Fermo!!"


L'urlo di Fen Duancang non aveva fatto fermare minimamente Yun Che, che calpestò spietatamente il polso sinistro di Fen Juecheng. Risuonò uno scricchiolio, facendo rizzare i capelli degli astanti.


Yun Che infierì il polso sinistro di Fen Juecheng e disse con tranquillità: "Avanti, continuate."


"Tu... Tu... Tu..." Fen Moran puntava il dito tremando. Aveva un'espressione seria e il tono della sua voce era malvagio come quello di un diavolo. "Il nostro clan del Cielo Ardente ti farà sicuramente morire di morte atroce!!"


"Molto bene! Siete davvero ubbidienti!" Yun Che mostrò un sorriso, poi prese il braccio di Fen Juecheng e lo strattonò all'indietro.


Crack!!


Risuonò un grido acuto che sembrava provenire dall'inferno. Il braccio destro di Fen Juecheng venne spezzato, era stato tirato così violentemente che si era rivoltato. Yun Che batté le mani e disse con un sorriso: "Continuate con i vostri rimproveri e le vostre minacce. Fatemi vedere quanto può sopravvivere il vostro Giovane Maestro."


"Tu..."


"Chiudi la bocca!!" Fen Duancang si sollevò in aria e con uno schiaffo fece arretrare Fen Moran, facendogli ricacciare le parole in gola. Fen Duancang stava quasi per esplodere di rabbia, ma doveva assolutamente trattenersi... Yun Che non era una persona che si faceva intimidire. Che genere di posizione aveva Fen Juecheng? In questo impero quanti avrebbero osato offenderlo? Eppure aveva strappato i suoi capelli e distrutto il suo polso e il suo braccio... Se avessero continuato a minacciare Yun Che, avrebbero solo fatto soffrire ulteriormente Fen Juecheng.


E Fen Duancang credeva che Yun Che sarebbe potuto sfuggire al loro accerchiamento... Perché era molto più facile che travolgere la loro formazione e rapire una persona!


Il clan del Cielo Ardente non aveva mai sofferto un'umiliazione del genere. Se Fen Juecheng fosse morto, tutte le persone della scorta non l'avrebbero passata liscia. Per il clan del Cielo Ardente sarebbe stata un'umiliazione irrimediabile.


Fen Duancang fece un respiro profondo e disse con la voce più calma che riusciva ad usare: "Yun Che... Non agitarti! Possiamo sempre parlarne... Credo che tra te e il Giovane Maestro non ci sia davvero un odio mortale. Credo che tu non voglia davvero ucciderlo... Userò la mia dignità come garanzia, finché sei disposto a lasciare il nostro Giovane Maestro, garantisco che potrai andartene in tutta sicurezza. Se hai altre condizioni proveremo a soddisfarle al meglio delle nostre possibilità."


Le interiora di Fen Duancang si stavano contorcendo mentre diceva quelle parole. Lui, il Maestro del Padiglione del Fuoco, sarebbe stato rispettato ovunque andasse, eppure al momento non aveva altra scelta se non mettere da parte tutta la sua dignità e la sua reputazione per implorare un giovane.
                                


                                



