---
title: Capitolo 308 - Tregua Temporanea
pubDate: 2025-01-28T19:30:26.266Z
tags:
    - atg
---


Tutti i membri del clan del Cielo Ardente si erano ritirati.


Più di duemila discepoli e otto praticanti dello Stadio del Cielo Misterioso erano stati scacciati via da Yun Che, avevano i volti incupiti e avevano perso tutta la loro dignità.


Anche se le capacità di Yun Che erano scioccanti, non sarebbero state una minaccia per tutto il clan del Cielo Ardente. Comunque con le sue strane tecniche e i suoi metodi spietati, aveva distrutto la barriera psicologica del clan del Cielo Ardente. Liberare Fen Juecheng era stata una mossa magnanima che li aveva resi cauti e li aveva fatti esitare.


Non solo la scorta del clan del Cielo Ardente non era riuscita a scortare la Principessa Cang Yue a destinazione, avevano anche perso duecento discepoli e Fen Juecheng era rimasto gravemente ferito... Tutti i presenti avevano assistito al fatto. La loro reputazione e il loro prestigio erano stati macchiati. D'altra parte Yun Che, che era riuscito a ridurre il clan del Cielo Ardente in queste condizioni, aveva scosso i cuori e le menti di tutti.


Yun Che, che era stato reso quasi un personaggio leggendario, non solo era resuscitato, era anche più forte delle dicerie! Le voci precedenti erano state trattate come esagerazioni ed erano state definire ridicole "versioni divinizzate", ora invece sembravano essere state delle minimizzazioni!


Ad una così giovane età è riuscito a respingere il clan del Cielo Ardente, trattato come un grande clan sacro, e anche a sconfiggere i praticanti più esperti come Fen Moran e Fen Duancang. Il suo futuro sarebbe stato inimmaginabile! Non c'era da meravigliarsi che la Principessa Cang Yue fosse stata attratta da lui e che quella Fata della Gelida Luna fosse sua moglie...
Anche l'incidente che riguardava Chu Yuechan sembrava un po' più accettabile.


"Fratello Minore Yun!!!"


Cang Yue si precipitò verso di lui, lo abbracciò stretto e affondò il viso nel suo petto, a volte piangeva a volte rideva; come poteva ancora badare alla sua carica di principessa reale e agli sguardi attorno. In questo periodo di tempo in cui Yun Che era "morto", il suo mondo era diventato spento. Sentiva di non desiderare altro ora che riusciva ad abbracciarlo.


"Eheheh." Anche Cang Wanhe iniziò a ridere. La sua risata era ancora più rilassata di quando la famiglia imperiale aveva ottenuto il primo posto al torneo: "Come ci si poteva aspettare da mia figlia. YuÈer ha un buon occhio per le persone."


"Sì. A questo punto sua Altezza è ancora più brava di sua Maestà." Disse contento Dongfang Xiu.


"Ahahahah..." Sentendo questo, non solo Cang Wanhe non si arrabbiò, ma rise di gusto.
Tuttavia dopo aver riso due volte cominciò a tossire.


"Ciò che è accaduto oggi è stato completamente al di fuori delle mie aspettative." Dongfang Xiu guardò Yun Che e sospirò: "Non riesco a prevedere o valutare il futuro di questo ragazzo. Dopo ciò che è accaduto oggi, si è trasformato nel nemico giurato del clan del Cielo Ardente. Tuttavia non so perché, ma non sono preoccupato per lui, invece mi preoccupo per il clan del Cielo Ardente."


"La pensiamo allo stesso modo." Cang Wanhe rivelò un sorriso, prima di chiudere gli occhi e sospirare: "È un peccato che non avrò la possibilità di vedere il suo futuro... Se solo potesse prendersi cura di YuÈer, anche se ci sarà una lotta interna per il potere, sarei meno preoccupato e proverei meno sensi di colpa... Dongfang Xiu, aiutami ad invitare personalmente Yun Che al palazzo."


"Va bene, andate."


Alle guardie imperiali fu ordinato di disperdere il grande gruppo di spettatori. Dopo che Cang Wanhe si era ammalato, era raramente apparso di fronte agli occhi dei suoi sudditi. Ora che l'aveva fatto, tutti gli sguardi non erano puntati su di lui, ma su Yun Che. Erano occhiate scioccate, stupite, ammirate e anche entusiaste... All'inizio si erano recati qui per vedere il matrimonio della principessa, ma ora avevano davvero assistito ad una scena incredibile.


---------------


Il matrimonio annullato all'ultimo minuto doveva essere un avvenimento sfortunato, eppure il palazzo stava festeggiando. Cang Wanhe era d'umore eccezionale.
Il suo volto non aveva la sua solita tristezza e fece gioire tutto il palazzo mentre tornava.


Yun Che e Cang Yue seguivano la carrozza dell'imperatore l'uno accanto all'altra. Lungo la via erano stati accolti dagli sguardi entusiasti della folla. Entrando nel palazzo, incontrarono il terzo principe che se ne stava andando frettolosamente. Vedendo i due tornare insieme, era rimasto scioccato... Ora che si erano visti, non aveva modo di evitarli. Cang Shuo poté solo stringere i denti e fingere di sorridere: "Sorella, sei tornata. Questo dev'essere il fratello Yun... Le sua capacità sono state una grande rivelazioni. Non ho potuto non rimanerne sbalordito."


"Questo è il mio terzo fratello reale." Spiegò con semplicità Cang Yue, la sua voce non aveva alcuna emozione.


"Wow!" Yun Che mostrò un'espressione sorpresa e cominciò a sogghignare: "Ohh, è il famoso terzo principe reale. Le porgo i miei rispetti. Ricordo che il terzo principe è appena arrivato a palazzo e ora sta tornando fuori, è successo qualcosa? C'è qualcosa con cui posso aiutarla?"


Vedendo il sorriso di Yun Che, Cang Shuo diventò subito cauto e gli si rizzarono i capelli. Precedentemente quando Yun Che aveva combattuto con il clan del Cielo Ardente, l'aveva visto chiaramente. Il ragazzo sembrava completamente innocuo, eppure era riuscito a torturare così facilmente il Giovane Maestro del clan del Cielo Ardente. Probabilmente a Yun Che non importava minimamente della sua identità come principe. Lo avrebbe ucciso tranquillamente.


Cang Shuo cercò di calmarsi e disse in maniera amichevole: "Ho solo delle questioni private poco importanti da sistemare. Non c'è bisogno che Fratello Yun si preoccupi."


"Wow... Lavora da solo, il Terzo Principe è davvero laborioso.
Dev'essere una persona modello per la famiglia imperiale!" Rispose Yun Che ridendo. Non solo Cang Shuo era uno dei principali colpevoli della lotta interna al potere, era anche il responsabile per il matrimonio tra Fen Juecheng e la Principessa Cang Yue. Naturalmente non piaceva a Yun Che.


Cang Shuo ovviamente aveva sentito il sarcasmo nelle sue parole, forzò una risata e disse: "Ringrazio il Fratello Yun per il complimento. Devo andare, arrivederci, la prossima volta sicuramente..."


"Ohh, ho una domanda da chiederle." Yun Che non gli diede l'opportunità di andarsene e chiese: "Ho da tempo ammirato la sorella Cang Yue e spero di sposarmi con lei. Non sono sicuro di cosa... ne pensi il Terzo Principe..."


Cang Shuo si irrigidì lievemente prima di rivelare un'espressione esultante: "Il Fratello Yun è indubbiamente una persona incredibile. Non c'è nessuno al mondo che può paragonarsi a lei! In quanto suo fratello reale, ho visto che il cuore di mia sorella è già suo. Se il Fratello Yun può sposarla, sarebbe sicuramente un matrimonio favorito dal cielo. Anche dopo mille anni loderebbero ancora questo matrimonio. Per la Famiglia Imperiale ottenere un talento come il Fratello Yun dev'essere molto fortunato!
In quanto principe reale e fratello di Cang Yue, naturalmente avrà il mio pieno supporto."


"Allora il Terzo Principe pensa che io sia più adatto alla Principessa Cang Yue invece di Fen Juecheng?"


"Ovvio." Rispose con la stessa espressione Cang Shuo: "Chi è Fen Juecheng? È solo spazzatura che conta sul potere del suo clan. In confronto al Fratello Yun, è come paragonare le nuvole al fango. Se non fosse per paura del potere del clan del Cielo Ardente... Anche a costo di morire fermerei sicuramente Fen Juecheng.
Fortunatamente il fratello Yun è apparso nel momento giusto e ha fermato il matrimonio. Solo dopo che l'ha fatto sono riuscito a tirare un grande sospiro di sollievo."


"..." Non c'era da meravigliarsi che fosse il solo tra tutti i principi a poter competere con il Principe Ereditario Cang Lin. Che faccia tosta e che prontezza mentale. La sua capacità di dire alle persone ciò che volevano sentire era quasi ad un livello divino. Questa abilità aveva destato un po' di ammirazione riluttante in Yun Che. Mentre afferrava la mano di Cang Yue, il ragazzo disse in tono scherzoso: "Dato che il Terzo Principe ha detto questo, allora posso stare tranquillo. Allora dovrà assistere al matrimonio nel giorno in cui sposerò Cang Yue."


Dopo aver detto questo, non aspettò la risposta di Cang Shuo e invece si girò entrando nel palazzo con Cang Yue. Il Terzo Princpe si girò, guardò la sua schiena e rise freddamente mentre mormorava: "Stolto insolente, diventare nemico del clan del Cielo Ardente. Credi davvero che potrai sopravvivere per così tanto tempo?!"


Dopo essere tornato a palazzo, Cang Wanhe scese dalla carrozza e disse con gratitudine: "Yun Che, è un sollievo che tu sia ancora vivo. Prima quando hai vinto il torneo per la mia famiglia imperiale, sono stato davvero entusiasta. Tuttavia dopo ho saputo che eri morto. In tutto questo tempo sono stato davvero preoccupato, nonostante YuÈer si comportasse come se niente fosse, vedevo che stava soffrendo.
Fortunatamente sei tornato, così posso tirare un sospiro di sollievo."


"Padre!" Gridò Cang Yue: "Ora che avete il fiore Bruciaspirito e il Fratello Minore Yun è tornato, la vostra malattia potrà essere sicuramente curata..."


"Sua Maestà è troppo gentile. Spero solo che le mie azioni non abbiano causato guai alla famiglia imperiale." Rispose umilmente Yun Che.


"Ahah!" Cang Wanhe rise e rispose: "Di questo può essere sicuro. Anche se la Famiglia Imperiale non è potente quanto loro, non possono comunque fare ciò che vogliono. Inoltre non ci biasimeranno per le questioni di oggi. Invece potrei biasimare loro per aver fallito nel proteggere la principessa, causando una tale tragedia durante il suo matrimonio e macchiando l'immagine della Famiglia Imperiale. Yun Che, che hai intenzione di fare ora? Se non hai nulla da fare, perché non rimani temporaneamente nel Palazzo Imperiale? O vuoi tornare nel Palazzo Misterioso Ventoblu?"


"Non torniamo nel Palazzo Misterioso Ventoblu." Rise amaramente Dongfang Xiu: "Nonostante Yun Che sia solo all'Stadio della Terra Misteriosa, in termini di capacità combattive ha anche superato Qin Wushang. Con il suo talento tornare nel Palazzo Misterioso come Capo Palazzo sarebbe comunque uno spreco."


Yun Che scosse la testa: "Tra tre giorni il clan del Cielo Ardente manderebbe delle persone ad assassinarmi. Rimanere qui metterebbe solo in pericolo la Famiglia Imperiale. Ho già deciso dove voglio andare. Ringrazio sua Maestà per la sua gentilezza."


Cang Wanhe non insistette e annuì: "Va bene! Dato che hai usato dei metodi così crudeli contro il clan del Cielo Ardente, immagino che tu abbia dei piani in mente. All'inizio quando hai ottenuto la vittoria il primo posto nel torneo, avevo intenzione di tenere un banchetto di tre giorni, ma non ho potuto farlo. Ora vorrei prepararlo. Uomini, passate il mio ordine..."


"Aspetti!" Yun Che sollevò la mano e disse: "Capisco la gentilezza di Sua Maestà.
Tuttavia devo andarmene il più presto possibile a causa del clan del Cielo Ardente. Perciò non ho molto tempo rimasto e devo sistemare alcuni affari importanti prima... Lascia che curi la sua malattia prima."


Cang Wanghe tremò e Dongfang Xiu mostrò un'espressione entusiasta. L'Imperatore chiese con fare agitato: "Lei... ora è in grado di rimuovere il parassita dal mio corpo?"


La lotta di potere nella famiglia imperiale era originariamente dovuta in parte alla sua grave malattia.


Se poteva riprendersi e rimanere al comando, con il potere che aveva stabilito negli anni, avrebbe potuto trarre le persone neutrali dalla sua parte. In quel momento Cang Lin e Cang Shuo sarebbero stati intimoriti e i piani del clan del Cielo Ardente e della setta Xiao sarebbero andati in fumo.


"L'ultima volta il Fratello Minore Yun ha detto che, con il fiore Bruciaspirito, sarebbe stato in grado di curare il padre. Ora che l'abbiamo trovato credo che il Fratello Minore Yun sarà sicuramente in grado di farlo." Disse entusiasta Cang Yue.


Yun Che annuì e disse con un sorriso: "In effetti ne sono certo. Tuttavia non ho più bisogno del fiore Bruciaspirito. Il fiore era uno dei doni per il matrimonio del clan del Cielo Ardente, è meglio restituirlo per evitare delle critiche."
                                


                                



