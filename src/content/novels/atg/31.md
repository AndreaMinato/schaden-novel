---
title: Capitolo 31 – Le Sette Fate di Frozen Cloud Chu Yueli
pubDate: 2023-06-07T13:56:59.620Z
tags:
    - atg
---

“Aspetta un attimo! Non puoi andartene come se niente fosse!”
Una voce giunse da dietro Xiao Che, fermandolo momentaneamente.
Xiao Yulong si affrettò a raggiungerlo, dicendo con un volto severo: “Tutti sanno che Xiao Che si è sposato solo quattro giorni fa con la più grande bellezza di tutta Floating Cloud City, la discendente della famiglia Xia, Xia Qingyue. Ma nessuno deve dimenticare la ragione per cui si sono sposati! È solo perché il figlio del quinto Anziano, Xiao Ying, in passato salvò la vita di Xia Qingyue. La prima motivazione era ripagare il debito di gratitudine e la seconda era onorare la promessa fatta sedici anni fa. Ma che sia per gratitudine o per la promessa, avrebbe dovuto sposare il figlio biologico di Xiao Ying… non questo bastardo, nelle cui vene non scorre il sangue dello Xiao clan, saltato fuori da chissà dove!”
Le parole di Xiao Yulong ricordarono a tutti che Xia Qingyue aveva sposato Xiao Che solo per via dell’accordo stipulato sedici anni prima. Siccome Xiao Che non era più considerabile il figlio biologico di Xiao Ying, il matrimonio era solo un gigantesco errore!
E siccome si trattava di un errore, avrebbe dovuto…
Xiao Che non si voltò e rispose freddamente: “Xiao Yulong, non è affar tuo intrometterti nelle faccende riguardanti il mio matrimonio.”
“Ti sbagli, lo è.” Xiao Yulong sogghignò e disse: “Al momento l’intera Floating Cloud City pensa che la sua donna più bella sia sposata con un membro dello Xiao clan. Prima che cali la notte, tutta la città verrà a sapere che in realtà non è affatto sposata con qualcuno del nostro Clan, ma con un figlio bastardo che abbiamo cresciuto inutilmente per sedici anni. Sarebbe uno scherzo!” Voltandosi, guardò verso il silenzioso Xia Hongyi, in piedi alle sue spalle; Yulong alzò la voce e continuò: “Maestro Xia, da quello che il sottoscritto ha sentito, voi e Xiao Ying siete stati come fratelli, molti anni fa, e avete sempre desiderato che vostra figlia sposasse Xiao Che. Ma ora che abbiamo scoperto la verità, che Xiao Che non è davvero figlio di Xiao Ying, ma solo un figlio illegittimo trovato Dio solo sa dove, suppongo che vi sentiate combattuto e che ora il vostro cuore faccia fatica ad accettare la realtà.”
Xia Hongyi rimase in silenzio, ma aveva dipinta sul viso un’espressione terribile.
A quel punto, tutti gli altri giovani dello Xiao clan che non sopportavano di vedere Xia Qingyue sposata con Xiao Che ebbero l’opportunità di sfogare le loro frustrazioni e cominciarono a gridare.
“Xiao Yulong ha ragione! Xia Qingyue appartiene allo Xiao clan e ora sappiamo che Xiao Che non è uno di noi, perciò il matrimonio deve essere annullato!”
“Il quinto Anziano sapeva sicuramente che Xiao Che non era uno di noi, ma ha comunque permesso il matrimonio… questo matrimonio è solo una vergognosa truffa!”
“Quel buono a nulla di Xiao Che non è mai stato degno di Xia Qingyue! Annullate il matrimonio il prima possibile e banditelo dallo Xiao clan!”
“Maestro Xia! Per favore, dite qualcosa… non siete arrabbiato dopo aver scoperto che il quinto Anziano e Xiao Che vi hanno mentito per tutti questi anni? Volete forse lasciare che il matrimonio di vostra figlia si riduca a una presa in giro?”
………………
Sarcasmo, critiche, gioia, insulti e persone che aizzavano la folla si potevano sentire chiaramente… Chi era geloso del matrimonio tra Xiao Che e Xia Qingyue aveva finalmente trovato un modo per sfogare la rabbia, e ad ogni grido gli insulti si facevano più pesanti. Poiché tutti loro teoricamente avevano “ragione”, ognuno continuava a criticare con aria di superiorità, come se fossero ad un processo comune.
Solo allora Xiao Yunhai pronunciò freddamente il suo verdetto: “Xiao Che, hai sentito quello che dicono tutti. Non hai diritto di essere sposato con la preziosa discendente dello Xia clan. Per non far diventare lo Xiao clan lo zimbello di tutta Floating Cloud City e non portargli vergogna, consegna il certificato di matrimonio prima di andartene.”
Xiao Che, rimanendo in silenzio, portò una mano al petto e prese il certificato dall’interno dei suoi abiti… lo portava sempre con sé, siccome i membri dello Xiao clan che avrebbero voluto distruggerlo erano davvero molti.
Quando Xiao Yulong vide il certificato, corse verso di lui sperando di strapparglielo di mano, ma Xiao Che si era appena spostato e lo aveva appoggiato tra le mani di Xia Qingyue.
Xia Qingyue lo afferrò inconsciamente, come se fosse in trance.
“In quanto marito e moglie, dobbiamo essere solo noi due a decidere se separarci oppure no. Nemmeno gli dei hanno il diritto di interferire.” Xiao Che guardò Xia Qingyue e la sua voce tranquilla raggiunse le orecchie di tutti. Subito dopo, addolcì il tono e rivolgendole uno sguardo affettuoso disse: “Ma al momento non ho la forza necessaria a proteggere questo certificato di matrimonio, quindi posso solo affidarlo a te… se vuoi rimanere mia moglie, tienilo al sicuro. Se vuoi riavere la tua libertà… per me non fa differenza, puoi anche distruggerlo.”
Xia Qingyue: “…”
Sebbene avesse perso un po’ del proprio orgoglio di uomo passando la responsabilità del certificato e della decisione a Xia Qingyue, in quella situazione non aveva avuto altra scelta.
Vedendo che Xia Qingyue, calma, teneva stretto a sé il certificato, le sorrise leggermente e annuì. Guardò un’ultima volta Xiao Lie, Xiao Lingxi e Xia Hongyi, poi si incamminò verso l’entrata principale. Senza voltarsi, se ne andò solitario dallo Xiao clan e scomparve dalla vista di tutti.
Xiao Che non era nessuno, non lo era mai stato, fin dall’inizio. Anche all’interno dello Xiao clan, era una persona inutile. Anche se il suo discorso, quel giorno aveva affascinato parecchie persone, l’impressione che la gente aveva avuto su di lui durante tutti quegli anni non era cambiata. Poiché la sua partenza era una cosa di poco conto, fece quasi piacere ai presenti…
Immediatamente tutta l’attenzione era concentrata sul certificato di matrimonio nelle mani di Xia Qingyue.
“Lady Xia, presumo che siate furiosa ora che avete scoperto la verità.” Xiao Yulong camminò verso Xia Qingyue, ridacchiando: “Xiao Che non ha solo ingannato il nostro Clan per sedici anni, ma ha portato con sé nella vergogna anche lo Xia clan. Ma ora tutto è stato risolto; Lady Xia deve solo fare a pezzi il certificato di matrimonio nelle sue mani e tutto ciò che è successo sarà semplicemente un ricordo. L’intera Floating Cloud City comprenderà e supporterà la vostra decisione. Con il tuo talento e la tua bellezza, di sicuro potrai trovare qualcuno mille volte migliore di Xiao Che.”
Sin dall’inizio della vergognosa messinscena di Xiao Yulong, Xia Qingyue aveva provato solo disgusto nei suoi confronti, ma in quel momento avvertì un ribrezzo ancora maggiore. Rispose con tono glaciale: “Non hai capito cos’ha appena detto mio marito? Non avete alcun diritto di interferire con i nostri affari!”
Xiao Yulong impallidì all’improvviso… come anche molti altri presenti.
Quasi tutti pensavano che Xia Qingyue avesse voluto solo ripagare un debito di gratitudine e che fosse stata costretta a sposare Xiao Che per rispettare il patto firmato sedici anni prima. Altrimenti, con il suo aspetto e il suo talento, perché mai avrebbe dovuto sposare di propria volontà un tale ammasso di spazzatura buono a nulla, quando avrebbe potuto scegliere tra molti ragazzi talentuosi? Pensavano che Xia Qingyue non avrebbe esitato a distruggere il certificato, ma nessuno si sarebbe mai aspettato che Xia Qingyue avrebbe ripetuto le parole di Xiao Che con incomparabile determinazione e che lo avrebbe chiamato… “marito”.
Il volto di Xiao Che divenne rosso come il fegato di un maiale. Stava andando del tutto diversamente da come si era aspettato. Ora che Xiao Che era stato espulso dal clan, secondo la logica Xia Qingyue non avrebbe più dovuto avere alcun legame con lui, né con lo Xiao clan. Ma se non avesse voluto strappare il certificato, il clan non avrebbe avuto fondamentalmente nessun diritto di costringerla.
Gli occhi spenti di Xiao Lie si illuminarono improvvisamente e guardò Xia Qingyue con estrema gratitudine. Nonostante la pressione e gli insulti dello Xiao clan aveva pronunciato quelle parole, di conseguenza, indipendentemente da cosa sarebbe successo in futuro, si poteva dire che non aveva abbandonato Xiao Che… Aveva almeno difeso ciò che restava dell’orgoglio di Xiao Che.
Persino Xiao Lingxi, che aveva sempre provato un’inesprimibile avversione nei confronti di Xia Qingyue, le era sinceramente grata.
Xia Hongyi, che era rimasto in silenzio tutto il tempo, annuì in quel preciso istante, con un’espressione molto soddisfatta.
Anche il colorito di Xiao Kuangyun si era fatto cinereo. Senza fare a pezzi il certificato di matrimonio, sarebbe stato molto più complicato impadronirsi di lei. Questo solo perché l’uomo alle sue spalle era il suo supervisore, Xiao Moshan, il Vicedirettore della Sala Disciplina dello Xiao Sect, un tipo all’antica, severo e soprattutto era qualcuno che Xiao Kuangyun stesso temeva. Lo aveva accompagnato innanzitutto per proteggerlo, ma anche per monitorarlo e impedirgli di fare qualsiasi cosa che avrebbe potuto infangare la reputazione dello Xiao Sect. Xiao Moshan gli aveva permesso di flirtare a piacimento, ma non avrebbe mai accettato che rubasse la moglie di qualcun altro… sebbene fosse il figlio biologico del Maestro dello Xiao Sect, Xiao Moshan si sarebbe intromesso sicuramente.
Tuttavia, era ancora un Giovane Maestro dello Xiao Sect; come poteva non essere in grado di ottenere la figlia di un mercante di Floating Cloud City? Abbassò le sopracciglia e ordinò autorevolmente: “Questa non è una questione sulla quale puoi esprimerti! Il vostro matrimonio ha macchiato la reputazione dello Xiao clan, e siccome lo Xiao clan è nato dallo Xiao Sect, ha macchiato anche la nostra reputazione! Non permetterò a nessuno di disonorare lo Xiao Sect! Xiao Ba, corri a distruggere quel certificato, te lo ordino!”
“Sì Giovane Maestro!”
Xiao Kuangyun aveva gridato una giustificazione insensata e forzata, ma nessuno osava opporsi. Anche Xiao Moshan non fece nulla. Xiao Ba rispose all’ordine saltando giù dal palco, correndo verso Xia Qingyue; il suo obiettivo era il certificato che teneva in mano.
Anche se era solo un seguace dello Xiao Sect, chi in tutta Floating Cloud City avrebbe potuto fermarlo? Proprio quando tutti pensavano che il certificato tra le mani di Xia Qingyue fosse impossibile da salvare, un ronzio scese improvvisamente dal cielo, accompagnato da una folata di vento estremamente freddo…
Whoosh!
Prima ancora che Xiao Ba avesse toccato terra, era già stato scagliato all’indietro, cadendo sul palco. Rimase a terra, tremando, e non si alzò… se qualcuno avesse guardato più da vicino, avrebbe notato una sottile pellicola ghiacciata circondare tutto il suo corpo.
L’improvviso colpo di scena sorprese tutti. Xiao Moshan, che era rimasto a occhi chiusi tutto il tempo, li spalancò di colpo e guardò verso il cielo… in quel momento, una voce chiara e fredda giunse dall’alto: “Voi dello Xiao Sect siete davvero diventati molto più abili eh, tanto che avete iniziato a immischiarvi nel matrimonio della mia allieva di Asgard! Chi vi ha dato il diritto di farlo?”
Una donna fluttuava nel cielo sereno. Era completamente vestita di bianco e guardava la folla sotto di sé con occhi di ghiaccio. Aveva un colorito incredibilmente pallido e delle labbra vermiglie, una bellezza dalla pelle liscia e delicata. Aveva un’eleganza senza pari ed emanava pura sacralità come una fata scesa dal Palazzo sulla Luna. Allo stesso tempo assomigliava a un freddo, orgoglioso e immacolato loto di ghiaccio.
(Nota: Il Palazzo sulla Luna è un riferimento a un racconto popolare cinese riguardante Chang’Er)
Sebbene i suoi lineamenti fossero ben distinguibili, nessuno riusciva a comprendere con certezza quale fosse la sua vera età. Sembrava avere vent’anni, poi trenta, ma anche essere ancora un’adolescente… Un cristallo di ghiaccio, brillante e traslucido, levitava intorno a lei. Era come una fata, da sogno e indubbiamente bella.
La meravigliosa visione apparsa nel cielo confuse tutti. Improvvisamente un grido agitato giunse dalla folla.
“La Pro… la Profound Floating Technique! È la Profound Floating Technique!”
Quell’urlo fu come una bomba scoppiata in mezzo a tutti e fece spalancare loro la bocca, mentre i loro occhi sembravano schizzare fuori dalle orbite. Un enorme cambiamento poteva essere visto sul volto di chiunque.
Era vero! La donna stava chiaramente levitando nel cielo senza alcun aiuto da parte di oggetti Profound, né di una qualche creatura volante! Stava usando solo le proprie forze per librarsi in aria… e le uniche persone in grado di farlo, che dovevano aver padroneggiato la Profound Floating Technique, erano quelle che avevano raggiunto almeno il livello dello Sky Profound Realm!
La donna nel cielo era davvero giunta al leggendario… Sky Profound Realm!
“Le sette… Le sette fate di Frozen Cloud!” sussurrò Xiao Moshan in un solo respiro, mentre sia la sua mente che il suo corpo iniziavano a irrigidirsi e cominciò a provare un profondo terrore.
“Cosa? Cos’hai appena detto?” Xiao Kuangyun, rapito dalla donna nel cielo, cadde di colpo dalle nuvole quando sentì quelle parole, “Le sette fate di Frozen Cloud”…
Quelle sette donne erano il motivo per cui Frozen Cloud Asgard era uno dei clan più potenti in assoluto. Erano persone che persino suo padre temeva grandemente. Secondo alcune voci, la più debole delle sette fate di Frozen Cloud era già allo Sky Profound Realm! E secondo alcuni la più forte era già a metà del percorso per raggiungere l’Emperor Profound Realm!
La posizione dello Xiao Sect era sempre inferiore a quella di Frozen Cloud Asgard a causa dell’esistenza delle sette fate di Frozen Cloud. Per tre volte consecutive nel Torneo Ventoblu, lo Xiao Sect aveva perso contro Frozen Cloud Asgard.
“Giovane Maestro, è la quinta classificata tra le sette fate di Frozen Cloud, Chu Yueli! Non so perché sia apparsa qui... ma non importa cosa accada, non dovete offenderla… anche se dieci come me combattessero contro di lei, non potrebbero comunque batterla!” sussurrò delicatamente Xiao Moshan. Sapeva chiaramente che razza di maniaco fosse Xiao Kuangyun. Se l’avesse fatta arrabbiare mostrando la sua indole da pervertito, le conseguenze sarebbero state semplicemente inimmaginabili!
