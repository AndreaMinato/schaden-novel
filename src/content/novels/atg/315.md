---
title: Capitolo 315 - Anima della Fenice?
pubDate: 2025-01-28T19:30:26.268Z
tags:
    - atg
---


La gigantesca bocca del Drago Azzurro lo circondò. Istantaneamente le stelle scomparvero senza lasciare traccia, rimase solo un'oscurità infinita...


Boom...


Ci fu un rimbombo nella mente di Yun Che. Il suo mondo spirituale sembrava essere collassato per l'impatto. Nonostante fosse preparato, non credeva che il colpo sarebbe stato così spaventoso. Ruggendo, radunò tutto il suo spirito e usò tutta la sua determinazione... Tuttavia, figuriamoci sottometterlo, era praticamente impossibile difendersi... Non poteva resistere.


Aveva sofferto innumerevoli ferite nelle sue due vite. Tuttavia la sua anima non era mai collassata prima e sopratutto la sua determinazione era rimasta dura come l'acciaio. Ma sotto l'impatto dell'anima del Dio Drago, in pochi secondi era già al limite. Si sentiva come una barca di legno scossa da un mare in tempesta, poteva essere inghiottito dalle onde in ogni secondo.


All'inizio aveva creduto che, dato che il Drago Primordiale Azzurro gli avesse permesso di fondersi con l'Anima del Dio Drago, allora sarebbe stato possibile, solo con più difficoltà. Comunque ora si era reso conto di essersi sbagliato. Quest'anima era incredibilmente più forte di quanto avesse immaginato... Anche se aveva usato la sua determinazione per superare la sua paura, non poteva assolutamente affrontarla. Anche se un giovane coniglio fosse stato coraggioso, non avrebbe mai potuto battere un'aquila.


Crack!


Il tronco di Yun Che tremò e si sentì il rumore di qualcosa che si rompeva... Il suo spirito era completamente soppresso dall'Anima del Dio Drago e stava per essere inghiottito; era impossibile per lui dividere le sue energie mentali per integrare il Midollo del Dio Drago. Il Midollo del Dio Drago sfuggì alla sua soppressione e cominciò a viaggiare velocemente per le ossa di Yun Che... il ragazzo diventò ancora più pallido e divenne fradicio di sudore. Iniziò perfino ad allentare i denti che aveva stretto.


"Sigh..."


Il Drago Primordiale Azzurro sospirò e mormorò tra sé e sé: "Che la mia percezione fosse sbagliata? Possiede le Vene Misteriose del Dio Malvagio, le arte misteriosa del Dio dell'Ira, il potere dello Sky Wolf, la stirpe della Fenice... ma non possiede un'anima divina? Ma perché ho sentito la presenza di un'anima divina nel suo corpo..."


"Forse mi stavo davvero sbagliando."


"Con solo l'anima di un essere umano è impossibile fondersi con quella di un dio, anche se è una traccia di anima residua. Durare per dieci respiri senza collassare può essere già considerato un miracolo. Sembra che la forza della sua anima non sia inferiore a quella della sua forza misteriosa. In tal caso permettimi di aiutarti a completarlo..."


Mentre mormorava, una massa di luce azzurra fece discendere dall'alto, ma proprio quando stava per avvolgere il corpo di Yun Che, si immobilizzò sul posto. Si sentì un debole "Oh" provenire dal Drago Primordiale Azzurro.


Sulla fronte di Yun Che apparì un marchio a forma di fiamma che apparteneva alla stirpe della Fenice... Era dorato e stava bruciando! Anche se era solo un marchio, emanava delle fiamme dorate.


"Questo... Che sia?" Al momento la voce del Drago Primordiale Azzurro, capo delle Divine Beast, aveva una traccia di sorpresa.


Il mare spirituale che era sul punto di collassare all'improvviso era ricoperto di fiamme. Il "cielo stellato" che l'ombra del Drago Azzurro aveva inghiottito prima, riapparve ancora una volta. Vicino a Yun Che apparì un vasto mare di fiamme dorato e, sopra il mare di fiamme, un enorme uccello scarlatto stese le ali e rilasciò un lungo grido. Sembrava essere lungo decine di migliaia di chilometri, non era più piccolo del Drago Azzurro. Il suo corpo era ricoperto di fiamme dorate e, dopo il suo grido, le stelle iniziarono a bruciare, trasformandosi in cenere in un batter d'occhio.


Rooar!!


Screech!!


Il grido dell'enorme uccello dorato era ancora più sconvolgente del ruggito del Drago Azzurro. Il volatile emanò una luce dorata e delle terrificanti fiamme si sollevarono in aria, formando innumerevoli luci che riempivano il cielo stellato, ognuna di essa poteva inghiottire una stella... Mentre la creatura batteva la ali, le luci volarono verso il Drago Azzurro. Proprio quando stavano per raggiungerlo, si radunarono tutte insieme condensandosi in un piccolo sole così ardente da poter trapassare un'anima e inghiottirono l'enorme corpo del Drago Azzurro...


Roooo... aaarrrr!!


Il Drago Azzurro stava cercando di resistere, eppure quel piccolo sole era davvero terrificante e perfino questa traccia d'anima proveniente da un Dio Drago fu completamente assorbita. Resistette solo per meno di trenta secondi prima di essere distrutto, trasformandosi in stelle color blu che fluttuarono per il cielo stellato...


Yun Che tremò e crollò a terra, la sua coscienza sprofondò nel silenzio.


Dopo essere svenuto, il ragazzo non si risvegliò per molto tempo e lentamente il marchio della Fenice sulla sua fronte svanì. Dopo un lungo periodo di silenzio risuonò di nuovo la voce del Drago Primordiale Azzurro: "Non mi sbagliavo...
Solo che non mi aspettavo che l'anima della Fenice gli avrebbe dato un dono così grande.
Sembra che, come me, abbia ammirato la tua attitudine e il tuo cuore... O forse, come me, abbia anche visto quella cosa spaventosa..."


---


"Non può essere più veloce di noi. In questi due giorni abbiamo praticamente cercato per tutta la parte ad ovest. Sembra che si sia nascosto ad est...
Siamo stati di nuovo ingannati da lui!"


"Se non riduco il suo cadavere in innumerevoli pezzi, sarà difficile per me riprendermi da questo risentimento per tutto il resto della mia vita!" Disse Fen Moli mentre stringeva i denti. Prima di incontrare Yun Che, non avrebbe mai creduto che ci sarebbe stato un giorno in cui si sarebbe infuriato così tanto, tutto a causa di un giovane.


Lui, un praticante ad un passo dall'Stadio Imperatore Misterioso, una persona che aveva dominato il Ventoblu, era stato ingannato da un ragazzino! E quest'ultima volta era stato preso in giro per due giorni prima di rendersene conto... Se avesse potuto catturare Yun Che, anche se l'avesse ridotto in poltiglia, non sarebbe stato abbastanza per sfogare l'odio che aveva nel suo cuore.


"Cosa sta succedendo qui?"


Di fronte a loro c'era uno spiazzo di terra. In questa Terra Desolata, più si andava avanti e più complicato sarebbe stato il territorio, anche le Bestie Misteriose sarebbero diventate più forti. Tuttavia si trovavano davanti ad uno strano spiazzo deserto. Non c'era nemmeno l'ombra di una Bestie Misteriose, né si sentiva alcun ruggito.


In questa terra, quella piccola montagna e la caverna sotto di essa attirava particolarmente l'attenzione.


"Questo posto è stato devastato da una battaglia e la forze di entrambe le parti era almeno al picco dello Stadio del Cielo Misterioso." Fen Moli guardò il paesaggio. "Ma questa battaglia dev'essere accaduta uno o due anni fa. Sembra che qualcuno si sia scontrato con una potente Bestie Misteriose che viveva qui."


Fen Moli guardò la caverna. All'improvviso strinse gli occhi e la sua espressione divenne tetra. Anche gli altri sei rivelarono dei sorrisi freddi.


"Yun Che, ti sei davvero scelto una bella tomba... Stavolta vedremo dove potrai scappare!"


---


Nel momento in cui riprese coscienza, Yun Che tremò e si alzò a sedere, poi ispezionò immediatamente il suo mare spirituale.


Rimase scioccato.


Quella era indubbiamente la sua anima; era incredibilmente familiare, eppure allo stesso tempo non lo era. Perché il suo mare spirituale da un oceano sembrava essersi trasformato in un cielo stellato! Era così vasto e potente che lui stesso non riusciva a capirne i confini. La forza spirituale che ne poteva trarre sembrava così vasta da poter inghiottire tutti i corpi spirituali esistenti.


"Questa... questa era la sua anima?


Un'anima del genere, che aveva superato i limiti degli esseri umani, non dovrebbe apparire in un essere umano.


Sentì una strana sensazione provenire dal suo corpo. Guardò il suo scheletro con il suo occhio interiore e scoprì che il midollo era diventato dorato! La superficie delle ossa sembrava brillare! Il suo midollo originariamente fragile era diventato duro e impenetrabile come una fortezza; le sue ossa raffinate dalla Grande Via del Budda e dal sangue di Drago erano diventate ancora più robuste! Se avesse colpito il suo braccio con lo spadone non sarebbe riuscito a rompere un solo osso!


"Sei sveglio? Sembra che tu sia davvero sbalordito."


Risuonò la voce del Drago Primordiale Azzurro. Yun Che alzò la testa e chiese: "Ci sono riuscito? Ma ricordo chiaramente.... ricordo chiaramente..."


L'ultimo ricordo che aveva era la comparsa di un gigantesco uccello di fuoco nel suo mare spirituale; con le sue mostruose fiamme aveva annegato il Drago Azzurro...


Cos'era quell'enorme uccello di fuoco? Perché era nel suo mare spirituale?


"Esatto, ci sei riuscito. Ti sei fuso completamente con il Midollo e l'Anima del Dio Drago. L'intero processo è stato molto più breve di quanto avessi previsto." Disse lentamente il Drago Primordiale Azzurro. "E tutto a causa del potere dell'anima della Fenice che risiede nel tuo corpo."


"Potere dell'anima... della Fenice?" Yun Che era scioccato. Si accigliò lievemente e disse: "Ma perché nel mio corpo c'è il potere dell'anima della Fenice?"


Allora, nel luogo della prova della Fenice, gli erano state donate tre gocce di sangue e una Pillola Divine Phoenix, aveva anche letto i frammenti dell'Ode della Fenice. Tuttavia, questo non aveva alcun collegamento con l'Anima della fenice... Perché era nel suo corpo? E perché non ne era venuto a conoscenza finora?


"Il potere dell'anima della Fenice esisteva nel tuo corpo, tuttavia non si era fuso con la tua anima. Nonostante fosse nel tuo mare spirituale, era anche un'esistenza indipendente. Due anni fa, quando ti ho incontrato per la prima volta, l'avevo già notata, ma non mi aspettavo che fosse davvero la più preziosa traccia dell'anima della Fenice... E dalla tua reazione sembra che tu non sapessi dell'esistenza dell'anima della Fenice. Pare che lo Spirito della Fenice ti abbia fatto di nascosto un enorme dono."


Yun Che alzò lievemente la testa e in quel momento si ricordò che, prima di essersene andato dal Luogo della Prova, lo Spirito della Fenice aveva sparato un raggio di luce su di lui. Dopo il colore del marchio sulla sua fronte era diventato color oro...


“...forse dovrei concederti un dono speciale... Questo è un potere speciale che posso usare una volta sola in tutta la mia vita, ma non avrei mai pensato che un giorno l'avrei fatto per davvero. Ma, in quanto erede del potere del Dio Malvagio, il tuo futuro è destinato a essere straordinario e donarti questo potere è più che appropriato. Se ti chiedi che genere di potere sia, sappi solo che quando sarà il momento di usarlo saprai automaticamente di cosa si tratta.”


"Che il dono di cui parlava... fosse la traccia dell'anima della Fenice che aveva nascosto nel mio mare spirituale?" Mormorò Yun Che.


"No!" Disse il Drago Primordiale Azzurro. "È davvero una traccia dell'anima della Fenice, tuttavia non è così semplice. È un tipo di abilità unica per le Fenici e, perfino io, prima che rilasciasse il suo potere, non sono riuscito ad individuarne l'esistenza. Il suo potere non si limita a proteggere l'anima."


"Allora che potere è esattamente?" Chiese Yun Che.


"Ahah..." Rise debolmente il Drago Primordiale Azzurro. "Quando arriverà il momento di usarla, lo saprai."


Queste parole erano identiche a quelle che aveva detto l'anima della Fenice in passato.
                                


                                



