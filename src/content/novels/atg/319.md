---
title: Capitolo 319 - Asgard della Regione di Ghiaccio
pubDate: 2025-01-28T19:30:26.268Z
tags:
    - atg
---


<em>CAPITOLO SPONSORIZZATO, ringraziamo Andrea F.
-Schadenfreude</em>


Yun Che esaminò tutti i corpi e prese tutti i loro anelli spaziali. Naturalmente questi Anziani possedevano molti tesori e Yun Che ne raccolse un bel po', nell'anello spaziale di Fen Moli aveva trovato perfino un piccolo pezzo di Cristallo Purple Veined Heaven.


"Mi hai mandato un dono così grande, almeno per te è valsa la pena di morire." Yun Che raccolse quel piccolo pezzo di Cristallo Purple Veined Heaven e lo soppesò, mentre parlava. Tuttavia in confronto alla montagna di Cristalli Purple Veined Divine di cui Jasmine aveva bisogno, questo pezzo poteva essere considerato un granello nell'oceano.


"Inizialmente volevo anche provare il Manico Profound, ma non mi aspettavo che non ci sarebbe stata l'occasione di farlo." Mormorò guardandosi le mani dopo aver messo da parte Dragon Fault. "Al momento la mia forza dovrebbe essere sufficiente da poter rivaleggiare la Qingyue di sedici mesi fa, vero?"


La Qingyue di sedici mesi fa, era al secondo livello dell'Stadio Imperatore Misterioso!


Una forza che poteva facilmente sconfiggere Fen Moli... La forza dell'attuale Yun Che era già paragonabile a quella di un Trono!


"No, dovrebbe essere superiore." Disse a bassa voce Jasmine. "Evidentemente non capisci la potenza del Midollo del Dio Drago. Quando hai ottenuto le sei gocce di sangue del Dio Drago la tua forza è aumentata di molto. Ma il midollo è il fondamento e la fonte del sangue; con il midollo del Dio Drago non ci saranno solo sei gocce di sangue. Con la sua continua produzione, il tuo sangue diventerà sempre più simile a quello del Dio Drago! D'ora in poi, anche senza allenarti, la tua forza aumenterà sempre di più grazie a quel sangue. Con la quantità di Midollo del Dio Drago che il Drago Primordiale Azzurro ti ha donato, dandogli abbastanza tempo, il tuo corpo possederà quasi il dieci per cento del sangue del Dio Drago! Non hai ancora notato che emetti l'aura e il potere di un drago quando attacchi?"


"Dieci... dieci per cento?!" Yun Che era così scioccato da esclamare senza controllo.


Sei gocce di sangue del Dio Drago avevano già fatto aumentare grandemente la sua forza. Se il suo sangue fosse stato composto dal dieci per cento da quello del Dio Drago, allora cosa sarebbe successo?


Sarebbe stato quasi il dieci per cento del sangue di un Vero Dio!!


"Umpf, questo premesso che riuscirai a rimanere vivo fino ad allora." Disse bruscamente Jasmine: "Fatti due conti. In questi tre anni quante volte sei quasi morto?! Non abituarti a rischiare la vita ogni volta e sopratutto non sopravvalutare i tuoi limiti. Se morirai, tutto ciò che hai ottenuto ora andrà tutto in fumo!"


"Va bene... Ho capito." Rispose Yun Che soddisfatto.


"In questo universo sconfinato esistono diverse eredità lasciate dai Veri Dei. Ci sono stirpi, arte misteriosa, tesori, ma in realtà è la prima volta che vedo un'eredità costituita da midollo e un'anima. Sembra che, per sua figlia, il Drago Primordiale Azzurro stia davvero riponendo le sue speranze su di te. Tuttavia, se sua figlia fosse ancora in questo mondo, allora sarebbe davvero interessante... Perché in questo mondo dove i Veri Dei sono già estinti, ci sarebbe ancora un Dio Drago completo! I Veri Dei, estinti da innumerevoli anni, forse risorgeranno. Mi chiedo davvero che genere di anormalità... o forse ancora più grande caos si scatenerà in questo mondo!"


"Ne parleremo quando arriverà il giorno in cui andrò nel 'Regno degli Dei'. È ridicolo per me pensarci adesso." L'espressione di Yun Che divenne fredda e impassibile. Guardando verso nord disse a bassa voce: "Ora desidero solo che Piccola Fata e il bambino siano sani e salvi. Altrimenti... Altrimenti..."


Altrimenti nemmeno Yun Che sapeva che genere di pazzie avrebbe fatto.


Avanzò direttamente verso nord lasciandosi dietro una scia di polvere.


---


Tre giorni dopo.


Yun Che si stava avvicinando alla regione nord dell'Impero Ventoblu. Mentre avanzava, il vento cominciò a portare una sensazione ancora più gelida. C'erano sempre meno tracce di insediamenti umani. Perfino le Bestie Misteriose e le piante stavano diventando sempre più scarse e sparse.


Lungo la via Yun Che chiese informazioni riguardo alla posizione di Asgard Nuvola Gelida ad ogni persona che incontrava. Più si avvicinava e più conosceva sempre più chiaramente dove si trovava.
La notte calò. Yun Che accese le sue fiamme della Fenice per farsi luce e, dopo aver continuato a camminare sotto le stelle per metà della notte, lo assalì un'ondata di sonnolenza. Tirò fuori una coperta qualunque dalla Perla del Veleno Celeste e ci si sdraiò sopra. Nel momento in cui chiuse gli occhi, entrò nel mondo dei sogni.


La notte passò e l'alba arrivò senza preavviso, il cielo aveva iniziato ad illuminarsi vagamente. E in quel momento Yun Che si risvegliò... Una gentile brezza gli soffiava oltre l'orecchio, nonostante fosse un vento gentile, portava un freddo intenso. Se Yun Che non avesse posseduto il Seme d'Acqua del Dio Malvagio e non temesse il ghiaccio e la neve, ciò che avrebbe sentito sarebbe stato sicuramente un gelo agghiacciante.


Si alzò e in lontananza vide un paesaggio debolmente illuminato... un mondo ricoperto di neve bianca.


"Così questa è... la Regione del Ghiaccio Estremo?"


Guardando la landa sconfinata ricoperta di neve, Yun Che si risvegliò completamente e la sua mente intorpidita si rischiarò. Bevve un po' di sangue di drago per poi affrettarsi con impazienza.


Nel momento in cui entrò nella regione nevosa, la temperatura calò drasticamente, come se da una calda estate fosse passato direttamente ad un gelido inverno. Se una persona comune fosse arrivata in questo posto, l'improvviso cambiamento di temperatura sarebbe stato sufficiente ad irrigidire istantaneamente il suo corpo.


Dato che era entrato nella Regione del Polo Ghiacciato, ciò significava che non era molto lontano da Asgard Nuvola Gelida.
Il freddo non influenzava minimamente Yun Che. Era agile come il vento e veloce come un fulmine e presto scomparve nel mondo bianco.


La Regione del Ghiaccio Estremo era localizzata nell'estremo nord dell'Impero Ventoblu. Era ricoperta di ghiaccio per tutto l'anno ed era circondata da colline e montagne piene di nevi perenni. Il freddo di questo posto era indescrivibile, sicuramente un uomo normale non poteva sopravvivere a delle temperature del genere. Questa terra era diventata un posto sacro per i praticanti del profound del Ventoblu.
Però questa Regione del Ghiaccio Estremo era completamente diversa dalla Catena Montuosa della Spada Celestiale. Non apparteneva interamente a Asgard Nuvola Gelida, però dopo mille anni era diventato praticamente sua proprietà. Quando si menzionava la Regione del Ghiaccio Estremo, veniva subito da pensare a Asgard Nuvola Gelida e nessun'altra scuola avrebbe osato stabilirsi nella Regione del Polo Ghiacciato.


Asgard Nuvola Gelida era diventato un'esistenza sacra agli occhi di tutti i praticanti del profound non solo a causa della sua forza, ma sopratutto per la bellezza ultraterrena dei suoi membri. Le donne più splendide nella storia dell'Impero Ventoblu provenivano tutte da Asgard Nuvola Gelida. Anche senza considerare i lineamenti del loro volto, solo la pelle di ghiaccio e le ossa di giada delle Fate Frozen Cloud erano già sufficienti ad incantare tutti gli uomini e a provocare invidia in tutte le donne.


Era estremamente facile perdersi in questo mondo bianco. Inoltre si potevano vedere a stento il sole e la luna, il cielo era una distesa pallida priva di punti di riferimento. Nonostante avesse un ottimo senso dell'orientamento, perfino Yun Che si era perso diverse volte.


Yun Che al momento era preoccupato per Chu Yuechan e il loro bambino che avrebbe dovuto avere sette o otto mesi. Quella sensazione di entusiasmo mai sperimentata prima lo aveva reso incapace di calmarsi, non importava cosa facesse. E insieme provava una profonda paura ed ansia... Perché non sapeva se il bambino era riuscito davvero a nascere. Potrebbe essere tra le braccia di Chu Yuechan, battendo i suoi occhietti simili a cristalli e aspettando di incontrare suo padre per la prima volta... o forse... o forse... un anno fa era già...


Yun Che scosse la testa, usando tutte le sue forze per scacciare tutti i pensieri distraenti.
Rallentando e seguendo i suoi sensi affinati, avanzò passo dopo passo.


"Piccola fata... mi chiedo se tu abbia già saputo che ero ancora vivo... Quando avevi più bisogno di me ero sigillato sotto terra. Non solo non ho potuto prendermene la responsabilità insieme a te, invece ti ho dato un forte colpo... Stavolta, anche se non fossi disposta a farlo, anche contrariando tutto Asgard Nuvola Gelida, anche se dovessi rapirti, ti tirerò fuori da lì!"


Yun Che giurò in silenzio. Rimpiangeva di aver seguito la decisione di Chu Yuechan in passato. Durante quel periodo nella Villa della Spada Celestiale avrebbe dovuto essere un po' più insistente... Lei aveva vissuto a Asgard Nuvola Gelida per decine di anni e aveva una mentalità rigida. Non era riuscita a convincersi e a permettere di godersi questo genere di sensazione. Aveva bisogno sopratutto della sua fermezza... Tuttavia l'aveva capito solo dopo che aveva saputo della reazione di Chu Yuechan di fronte alla notizia della sua morte...


"A nord ovest, a circa dieci chilometri di distanza, c'è una chiara reazione di Energia Misteriosa... Se c'è un solo setta in questa regione nevosa, allora quel posto dovrebbe essere il tuo obiettivo."


Jasmine, che aveva dormito per due giorni consecutivi, in quel momento si era risvegliata e aveva indicato generosamente la giusta direzione.


Yun Che seguì subito l'indicazione e si diresse a nord-ovest.


Il giovane superò velocemente i dieci chilometri di pianura nevosa. Nel suo campo visivo apparve un palazzo circondato da aurore di ghiaccio fluttuanti.


Era una costruzione che sembrava composta dal più puro ghiaccio e i dintorni riflettevano una luce bianca, facendolo sembrare immerso in nebbia. Da lontano Asgard pareva nascosto tra le nuvole.


In confronto alla maestosa Villa della Spada Celestiale, l'intero palazzo poteva essere considerato "piccolo", visto che era lungo meno di due chilometri. Le sue dimensioni e la sua altezza non potevano eguagliare una frazione della setta Xiao e la sua atmosfera non era nemmeno spaventosa o pretenziosa. Invece emanava un gelo che trapassava il cuore e l'anima, l'aura di sacralità allontanava le persone.


"Così questo è... Asgard Nuvola Gelida?" Yun Che si fermò, mormorò e poi aumentò il passo mentre si avvicinava a gran velocità.


Più avanzava e più la temperatura diminuiva. Attorno al palazzo sbocciavano Fiori mistici e crescevano strani stralci d'erba che sembravano lame di ghiaccio, i petali nivei brillavano come cristalli e gioielli. Erano così belli che facevano trattenere il fiato. Queste strane piante erano state nutrite dalla più pura energia di ghiaccio senza essere macchiate dal mondo esterno. L'aria qui era incredibilmente pura e fresca, e calmò lentamente il cuore di Yun Che.


I fiori e l'erba immacolata erano così belli che nemmeno il giovane ebbe il cuore di calpestarli. Li aggirò e avanzò lentamente. Ben presto si trovò di fronte all'ingresso di cristallo di Asgard Nuvola Gelida... Il ghiaccio brillante percorreva la porta del palazzo, che portava dei simboli mistici, come se ci fosse una formazione profound particolare sigillata al suo interno.


Eppure, dopo aver camminato fino a questo punto, non vide un solo essere umano. L'intero palazzo era freddo e silenzioso, come se non ci fosse una sola persona presente.


"La Sorella Maggiore ha detto che Asgard Nuvola Gelida ha iniziato il suo isolamento sedici mesi fa..." Mormorò Yun Che mentre continuava ad andare avanti. In quel momento Jasmine disse: "C'è una formazione profound d'attacco di fronte. Tuttavia con la tua forza se vuoi puoi romperla, non ti potrà nemmeno fermare."


Grazie all'avvertimento di Jasmine, Yun Che sentì che nel terreno nevoso a dieci passi di distanza da lui, c'erano increspature di Energia Misteriosa. Si accigliò lievemente e continuò ad avanzare. Al settimo passo ci fu un bagliore di ghiaccio e fiorì una formazione di trenta metri a forma di loto. Sopra la formazione venti parole enormi stava emettendo un'aura minacciosa:


"Frozen Cloud in isolamento, gli ospiti non sono benvenuti. Chi proverà a sfondare la barriera, allora dovrà affrontarne le conseguenze!"
                                


                                



