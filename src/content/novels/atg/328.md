---
title: Capitolo 328 - Furia che Arde il Cielo (2)
pubDate: 2025-01-28T19:30:26.270Z
tags:
    - atg
---


<em><strong>CAPITOLO SPONSORIZZATO</strong> ringraziamo Weed
-Schadenfreude</em>


"AHH!!"


Yun Che gridò con furia e scagliò via Xiao Yunhai che si schiantò a terra schizzando sangue ovunque e svenendo sul posto. Poi il ragazzo avanzò freneticamente verso le montagne posteriori.


Era pieno di impazienza, nostalgia, entusiasmo, gioia... e molte molte altre emozioni.
Nel momento in cui era entrato a clan della Nuvola Vagante, era stato travolto da sensazioni tumultuose, tra di esse per lo più c'era gioia.


Stava per incontrare suo nonno e la sua zietta che non aveva visto per tre anni.


Stava per portarli via dai loro tre anni di miseria...


Voleva che vedessero com'era diventato forte e dire loro quanto era cresciuto. Non voleva che si preoccupassero più per lui e desiderava che si sentissero orgogliosi per cos'era riuscito a fare.


Presto avrebbe mantenuto la promessa che aveva fatto a suo nonno e alla sua zietta.


Presto avrebbe riscosso il debito del Clan Xiao e avrebbe rimediato a tutte le loro preoccupazioni e al loro risentimento.


Tuttavia non avrebbe mai pensato di ottenere uno shock del genere.


Yun Che fu come una violenta raffica mentre correva verso le montagne posteriori. Avanzò fino alla Gorgia della Riflessione e arrivò nel posto in cui Xiao Lie e Xiao Lingxi erano rimasti isolati per tre anni.


Il suolo della montagna, l'erba appassita, la stanza di pietra e una sorgente limpida... Questo posto era incredibilmente calmo, ma anche incredibilmente isolato. Xiao Lie e Xiao Lingxi erano stati imprigionati qui. Yun Che si fermò non appena arrivò di fronte alla stanza di pietra e non osò avanzare oltre per un po'... perché non voleva crederci. Avrebbe preferito pensare che tutto ciò che gli aveva detto il clan Xiao fosse una menzogna... Che fosse tutto un sogno!


Portava con sé tre anni di nostalgia e preoccupazione. Non poteva accettare questo risultato.


"Nonno... nonno!"


"Zietta... siete lì dentro?"


"Sono Xiao Che... sono tornato! Nonno, zietta, mi sentite?! Se mi avete sentito, uscite ad incontrarmi!"


Le sue urla continue contenevano uno strano tremito. La sua voce risuonò in lontananza, ma non ci fu una sola risposta.


La sua ultima speranza sparì come una bolla di sapone. Yun Che trattenne il respiro e avanzò. Non appena fece un passo in avanti, si fermò di colpo... aveva visto che c'era una macchia di sangue rossa nella stanza di pietra di fronte a sé.


A Yun Che si strinse il cuore mentre si avvicinava velocemente. Si inginocchiò di fronte alla pozza di sangue e notò che le macchie si erano già seccate. Tuttavia c'era una leggera traccia di polvere sulla loro superficie. In questo posto in cui il vento non smetteva mai di soffiare, questo strato di polvere provava che la macchia di sangue doveva essere stata lasciata qui da tre o quattro giorni.


Non molto lontano, Yun Che vide due spade rotte cosparse da chiazze di ruggine.


A parte questo non c'erano altri segni di lotta. Come potevano Xiao Lie e Xiao Lingxi resistere alla potenza del clan del Cielo Ardente?!


Yun Che appoggiò le mani sul terreno affondando le dita nella roccia. Abbassò la testa mentre il suo corpo tremava. Strinse i denti ed emanò un'intensa rabbia e amarezza che riempirono l'intera stanza; la sua oppressione immobilizzò l'aria della sala.


"Burning Heaven Clan... clan del Cielo Ardente... clan del Cielo Ardente..."


Dei ringhi sfuggirono dalla bocca di Yun Che, sembravano dei gemiti di fantasmi infernali.


Si ricordò della persona che Sikong Du aveva menzionato a Città Luna Nuova...


Il terzo figlio di Fen Duanhun, Fen Juecheng!!


Sikong Du non si sbagliava. Era davvero Fen Juechen! Il motivo per cui era apparso a Città Luna Nuova... il suo vero obiettivo era questo posto!


Il risentimento di Yun Che nei confronti del clan del Cielo Ardente era nato due anni fa. Fen Juecheng aveva cercato di assassinarlo, eppure era stato Fen Juebi a rimanere ferito... Il tentativo di Fen Juecheng di corteggiare Cang Yue era stato inutile e il Giovane Maestro era stato ferito gravemente da lui. Dato questo affronto, il clan del Cielo Ardente aveva anche mandato otto esperti allo Stadio del Cielo Misterioso condotti da Fen Moli per assassinarlo!!


Ne aveva uccisi sette lasciandone vivo uno... Quello era stato il suo ultimo avvertimento per il clan del Cielo Ardente, aveva lasciato loro un po' di margine e aveva fatto una concessione... Perché il clan del Cielo Ardente era un potentissimo setta che esisteva da millenni. A meno che non fosse stato costretto, non voleva continuare a scontrarsi con loro.


Tuttavia non avrebbe mai pensato che avrebbe risposto in questo modo!


Anche se l'odio tra lui e il clan del Cielo Ardente fosse dieci volte maggiore, cosa aveva a che fare con Xiao Lie e Xiao Lingxi?!


"AHHH!!!"


Yun Che gridò a squarciagola finché non perse la voce. Colpì il terreno con i pugni creando un buco profondo diversi metri. Dopodiché balzò in alto, atterrò sulla Fenice delle Nevi e iniziò a volare pieno di furia.


Nel cielo sopra il clan Xiao riecheggiò una voce che sembrava provenire dalle profondità dell'inferno.


"Vecchi cani del clan Xiao... è tutta colpa vostra... tutto colpa vostra!! Se è successo davvero qualcosa a mio nonno e alla mia zietta... sterminerò... tutto il vostro clan!!!"


Tutti i membri del clan Xiao sollevarono la testa allarmati e videro una bestia bianca sfrecciare nel cielo. Rimasero tutti paralizzati, tremando incontrollabilmente, non riuscirono a reggersi in piedi nemmeno dopo che la bestia bianca era scomparsa dalla loro vista.


Seguendo la corrente discendente, il vento ghiacciato calmò un po' la sua mente, ma era comunque travolta dall'odio. Yun Chee strinse i denti e prese una giada di trasmissione del suono e un Talismano di Trasmissione a Dieci Miglia. Comunicò con voce roca a Sikong Du: "Sikong... dimmi dov'è il clan del Cielo Ardente..."


"...Cos'è successo?"


"Sbrigati e dimmi dov'è il clan del Cielo Ardente!" Ruggì con furia Yun Che.


"...A tremila chilometri di distanza a sud est di Città Luna Nuova. Una volta che arriverai nella 'Regione BluefirÈ chiedi in giro dove si trovi la 'Valle Burning Heaven'. Il clan del Cielo Ardente è lì... Fai attenzione!"


Yun Che mise da parte la giada di trasmissione del suono e fissò verso sud est con uno sguardo pieno d'odio. La Fenice delle Nevi sentì le emozioni del suo padrone e cominciò a volare ancora più velocemente. Si diresse subito nel distante orizzonte lasciando dietro di sé una striscia bianca.


Floating Clud City era molto lontana dalla Regione Bluefire. Anche se il gruppo del clan del Cielo Ardente avesse usato delle Bestie Misteriose insolite per il trasporto, ci avrebbe messo comunque circa dieci giorni, come potevano le sue cavalcature essere paragonate alla Fenice delle Nevi di Yun Che. Di questo passo, mentre Fen Juechen tornava nel clan del Cielo Ardente, Yun Che sarebbe dovuto essere a meno di cinquanta chilometri dalla Regione Bluefire.


In questo gruppo c'era una ragazza dall'espressione impaurita che sembrava avere diciassette o diciotto anni. Accanto a lei c'era un uomo di mezz'età dall'aspetto risoluto e dall'espressione arrabbiata. Dal suo colorito pallido, sembrava aver subito una grave ferita.


Queste due persone erano Xiao Lie e Xiao Lingxi!


Quando arrivarono di fronte al cancello principale del clan del Cielo Ardente, scesero tutti giù dalle loro cavalcature. La ragazza strinse i pugni e i denti e disse: "Non abbiamo alcuna ostilità tra di noi, cosa avete intenzione di fare?!"


Un vecchio camminò di fronte alla ragazza e la spinse dicendo: "Meno sciocchezze, vai!"


Xiao Lie si mise subito di fronte a Xiao Lingxi e fu spinto a terra dal vecchio.


"Padre!" Disse Xiao Lingxi con un tono triste mentre cercava di farlo rialzare. Xiao Lie si afferrò il petto e tossì violentemente. Il suo volto divenne ancora più pallido.


"Fermo!" Fen Juecheng si girò e disse freddamente: "Chi ti ha detto di infastidirli! Non sarai tu a decidere se vivranno o moriranno. Se osi di nuovo infastidirli ti taglierò la mano!"


Sentendo queste parole, il vecchio che stava sogghignando e che stava per maledire Xiao Lie, si immobilizzò sul posto. Annuì subito e indietreggiò velocemente.


"Imprigionate questo Xiao Lie nel livello più basso della Prigione del Drago. Per quanto riguarda questa ragazza..." Fen Juechen non guardò Xiao Lingxi, ma la sua espressione era un po' strana. "Portatela nel mio alloggio, al Padiglione Celeste Mortal Parting e falla sorvegliare dalla seconda domestica Zi Lan."


"Sì!"


Burning Heaven Clan, Padiglione Distruttore di Città.


Fen Juecheng aveva la mano sinistra bendata e il suo braccio destro stava pendendo verso il basso... Nonostante la forza misteriosa di Fen Juecheng e la scorta illimitata di pillole spirituali e di medicine del clan, il colpo di Yun Che era stato davvero troppo violento. Nell'arco di dieci giorni per Fen Juecheng era impossibile guarire completamente. Negli ultimi giorni tutto il suo dolore e la sua umiliazione si erano trasformati in un odio sempre più intenso.


La porta del Padiglione Distruttore di Città si aprì di colpo e Fen Duanhun entrò con rabbia. Fen Juecheng non era sorpreso dalla sua furia, si alzò e fece una domanda dall'ovvia risposta: "Padre, chi ti ha provocato così tanto da farti diventare così arrabbiato?"


"Sei stato tu a lasciare che Chen'er andasse a clan della Nuvola Vagante e portasse via quei due?" Chiese con furia Fen Duanhun.


"Sì!" Ammise subito Fen Juecheng.


"Stai causando guai! Non mi hai consultato affatto per questo!"


"Perché se l'avessi fatto non saresti mai stato d'accordo!" Disse senza paura Fen Juecheng.


"Vergognoso!" Fen Duanhun colpì il tavolo di giada sotto le sue mani: "Sai cosa stai facendo?! Yun Che è una persona che non puoi assolutamente provocare ora! Il Grande Anziano, Fen Duancang e Fen Moli... Uno ad un passo dall'Stadio Imperatore Misterioso e sette esperti allo Stadio del Cielo Misterioso sono stati sconfitti da lui. Il solo ad essere scappato, Fen Duanhai, è stato risparmiato per servire da monito e mostrarci un po' di rispetto! Secondo Fen Duanhai, la forza di Yun Che è praticamente la stessa di tuo nonno! Sarebbe consigliabile farsi amica una persona del genere, ma in caso contrario non dovresti assolutamente provocarlo... Ma tu..."


"Quindi vuoi continuare a sopportarlo!" Fen Juecheng si alzò e guardò negli occhi Fen Duanhun che erano pieni di rabbia: "Ha ucciso mio fratello... che è anche tuo figlio! Ha disturbato il mio matrimonio umiliando il clan del Cielo Ardente. Siamo diventati gli zimbelli del continente! Ha anche ucciso sette dei nostri Anziani che erano i nostri Maestri dei Padiglioni! Questo genere di odio è assolutamente inconciliabile! Non solo io, perfino molti Anziani e Maestri vogliono fare a pezzi Yun Che! Ma padre, tu hai scelto di sopportare tutto questo nell'assemblea del clan... Come possiamo sopportare una cosa del genere! Nei millenni di storia del nostro clan non siamo mai stati disonorati fino a questo punto, chi avrebbe osato uccidere il nostro Giovane Maestro e così tanti dei nostri Anziani... Quando il nostro clan del Cielo Ardente è diventato così debole da temere un ragazzino selvaggio di umili origini!"


"Sta zitto!" Fen Duanhun rispose: "Naturalmente non ho dimenticato tutto questo! Non ho mai detto che avremmo lasciato andare Yun Che, però la sua forza è troppo sbalorditiva. Avremmo dovuto aspettare con cautela e non agire irrazionalmente! Il fatto che abbia lasciato andare Fen Duanhai era per dirci che non ci avrebbe combattuto fino alla morte; quindi avremmo avuto il tempo di fare una decisione... ma tu hai permesso a Chen'er di andare a catturare i suoi due parenti!"


"Yun Che è una persona che dà molta importanza ai suoi cari. Avrebbe sacrificato la sua vita per salvare Xia Yuanba che era solo allo stadio Elementare Misterioso. Tu... l'hai offeso gravemente! Se si diffondessero notizie di ciò che è accaduto, il nostro clan del Cielo Ardente sarebbe definito spudorato e criminale. La nostra reputazione ne risentirebbe!"
                                


                                



