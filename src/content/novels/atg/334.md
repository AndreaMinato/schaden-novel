---
title: Capitolo 334 - Piccolo Che, Non Scordarti di Me...
pubDate: 2025-01-28T19:30:26.271Z
tags:
    - atg
---


CAPITOLO SPONSORIZZATO ringraziamo Rob
-Schadenfreude


I nove che si stavano precipitando verso Yun Che si fermarono sui loro passi, le loro espressioni diventarono da sinistre a sorprese. Poi le loro pupille iniziarono a rimpicciolirsi e tremarono come foglie al vento.


Questo perché era apparso un drago di fronte ai loro occhi... un enorme drago nel cielo. Il suo corpo era lungo migliaia di metri e la sua testa era grossa come una montagna.
Un'aura mostruosa piombò su di loro facendoli sentire come granelli di sabbia di fronte all'universo.


I cieli si oscurarono e risuonò il fragore del tuono, scuotendo la terra. Questa scena era spaventosa come il giorno del giudizio.


"Cosa... cosa... cosa... cos'è quello?!" Guardando il gigantesco drago di fronte ai loro occhi e il mondo attorno a loro cambiò all'improvviso, persero le forze e tremarono strabuzzando gli occhi, rilasciando le grida più rumorose che avessero mai fatto.


Il drago mostruoso sembrava aver sentito le loro urla. Aprì le sue fauci e si diresse verso di loro.


"AHH!!!"


Questi fortissimi esperti allo Sky Profound erano come topi catturati da una tigre feroce, incapaci di resistere. A causa del loro terrore i loro corpi si erano afflosciati, facendo perdere loro tutte le forze, non avevano nemmeno la possibilità di fuggire. Si rannicchiarono a terra, stringendosi la testa e gridando spaventati.


Bang!


Un anziano tremante del clan del Cielo Ardente fu trapassato al petto da un colpo di Yun Che, aveva gli occhi spalancati per la paura mentre moriva.


Bang!!


Un maestro del Padiglione fu tagliato in due da una spazzata di Dragon Fault.


Boom!!


Risuonò un rumore fragoroso e quattro degli Anziani del clan del Cielo Ardente furono sbalzati via, morendo sul colpo... La Formazione Nove Profound Dipper era crollata e, senza la sua forza, la loro difesa non era minimamente sufficiente di fronte a Yun Che.


Nel Dominio dell'Anima del Drago avevano perso tutto il loro spirito combattivo; ciò che rimaneva era solo paura. Figuriamoci continuare ad attaccare Yun Che, sembravano aver perso la capacità di resistere e scappare. Anche se erano incredibilmente forti, al momento erano come delle pecore al macello e venivano massacrati uno per uno dai colpi del ragazzo.


Anche al di fuori del Dominio dell'Anima del Drago, tutti i membri del clan del Cielo Ardente erano terrorizzati. Avevano sentito il ruggito e visto l'ombra del drago apparire dietro Yun Che... E dopo avevano visto tutte le persone attorno al ragazzo fermarsi dov'erano; erano sconvolti... come se avessero assistito alla scena più terrificante in assoluto.


Yun Che si precipitò in avanti come un leopardo feroce. Dragon Fault fece a pezzi un nemico dopo l'altro... E questi Anziani e Maestri sembravano essere posseduti da un demone. Di fronte a Yun Che crollavano a terra per la paura, uccisi da un solo attacco... Non contrattaccavano, né resistevano. Anche dopo la morte rimanevano ad occhi spalancati, avevano espressioni così impaurite che sembravano essere entrati negli inferi.


"Cosa... Cosa sta succedendo?! Cosa sta succedendo?!!" Tutti si aspettavano di vedere morire Yun Che sotto l'attacco della Formazione Nove Profound Dipper, ma all'improvviso la situazione si era ribaltata completamente... Il Dominio dell'Anima del Drago era di tipo mentale, senza colore né forma. Di fronte al dominio, a meno che una persona non fosse dotata di una sufficiente forza mentale, non sarebbe riuscita a capire cosa stava accadendo.


Il Dominio dell'Anima del Drago che Yun Che aveva creato non era ampio, perché più grande sarebbe stata l'area d'effetto e più energie mentali avrebbe dovuto utilizzare. Aveva avvolto solo la Formazione Nove Profound Dipper. Il Dominio dell'Anima del Drago non attaccava, né eseguiva un controllo come quello di Frozen Cloud. Invece era mentale, un tipo con cui Yun Che non era mai venuto a contatto prima... Non avrebbe mai pensato che il Dominio dell'Anima del Drago fosse così spaventoso e che perfino questi forti nemici si sarebbero trasformati in pecore in attesa di essere massacrate, permettendogli di ucciderli come voleva.


Una tale potenza era così spaventosa che perfino lui stesso ne era scioccato!


Nonostante non potesse uccidere istantaneamente, né ferire il suo obiettivo, era comunque più terribile di qualunque dominio conoscesse.


Dopotutto questo era il dominio del Dio Drago che poteva essere attivato solo dall'Anima del Drago!


Tuttavia, un tale Dominio avrebbe usato anche grande quantità di Energia Misteriosa e concentrazione. Specialmente l'esaurimento di energia mentale... Dopo solo cinque secondi, Yun Che mostrò segni di stordimento. Sentì che nel suo stato attuale, se avesse continuato, avrebbe sofferto un forte contraccolpo e sarebbe potuto svenire sul posto.


In questi cinque secondi dodici esperti allo Stadio del Cielo Misterioso erano stati uccisi da Dragon Fault.


"Furia del Signore Supremo!!"


Yun Che corse in avanti e arrivò istantaneamente nel posto più affollato di nemici. Dragon Fault avanzò e il Dominio dell'Anima del Drago fu disattivato.


Bang!!!


La terra esplose, sbalzando via sei Anziani del clan del Cielo Ardente simultaneamente. A causa del Dominio del Dio Drago, non solo non avrebbero potuto usare l'Energia Misteriosa della Formazione Nove Profound Dipper, ma anche la loro difesa era crollata per lo spavento. Con un solo colpo erano tutti morti, nessuno di loro fu risparmiato.


All'inizio la morte di Yun Che sembrava imminente, eppure diciotto anziani erano stati uccisi facilmente. Il cambiamento improvviso aveva reso tutti incapaci di reagire. Lo sguardo di Fen Duanhun si appannò e l'uomo sputò una boccata di sangue fresco.


Il Dominio dell'Anima del Drago era stato disattivato e gli Anziani e i maestri dei padiglioni sembravano appena essersi risvegliati da un incubo. Sapevano di essere caduti in uno dei tranelli di Yun Che. Guardando i cadaveri che giacevano a terra attorno a loro, ruggirono e si precipitarono avanti con furia... Ma la Formazione Nove Profound Dipper non poteva più essere ricostruita. Anche se lo avessero assalito tutti insieme, non rappresentavano più una minaccia per Yun Che.


Nel suo attuale stato, il ragazzo aveva metà della sua forza, ma non sentiva più pressione da questi praticanti allo Stadio del Cielo Misterioso che non avevano la Formazione Nove Profound Dipper a sostenerli. Dragon Fault danzò scatenando una tempesta, attirando una persona dopo l'altra in un vortice mortale. Sotto la potenza dell'arma, questi praticanti i cui nomi scuotevano tutto Ventoblu erano praticamente incapaci di avvicinarsi a più di dieci metri di Yun Che. E se fossero entrati a contatto con Dragon Fault, un colpo leggero avrebbe provocato una grave ferita, mentre uno pesante sarebbe risultato in una morte violenta. Prima che passasse molto tempo, i nemici erano già inquieti, non potevano nemmeno salvarsi la vita e mostravano espressioni disperate.


Fen Juecheng aveva smesso di sogghignare e ogni muscolo del suo corpo stava tremando. Rimase congelato sul posto mentre Yun Che uccideva le colonne portanti del clan del Cielo Ardente una dopo l'altra... Stava distruggendo la forza vitale del clan del Cielo Ardente! Fen Juecheng strinse i denti mentre veniva travolto da un'ondata di paura... All'improvviso sembrò ricordarsi di qualcosa e corse come un pazzo verso il Padiglione Celeste Mortal Parting.


Aprì con un calcio la porta del Padiglione Celeste Mortal Parting, Fen Juecheng fissò Xiao Lingxi dirigendosi verso di lei.


Fen Juechen bloccò il suo cammino con uno sguardo freddo: "Cosa stai cercando di fare?"


"Cosa sto cercando di fare? Naturalmente voglio usarla per uccidere Yun Che!" Fen Juecheng disse con voce bassa e profonda: "Yun Che è venuto qui per lei, è evidente che è importante per lui! La porterò davanti a Yun Che... e lo farò suicidare per salvarle la vita!"


Xiao Lingxi arretrò, premendo la schiena contro la finestra di legno e mostrando uno sguardo impaurito.


Fen Juechen non si ritirò e la sua espressione rimase impassibile e fredda: "Ho detto che è solo un'esca! Era questo l'accordo! A parte questo... nessuno ha il permesso di toccarla!!"


"Yun Che ha già ucciso più di venti Anziani e maestri e tutto il clan del Cielo Ardente sta per essere seppellito da lui, eppure stai ancora parlando del tuo ridicolo accordo... Smamma!!"


L'espressione di Fen Juecheng era sinistra. Alzando il braccio destro spinse via suo fratello mentre cercava di afferrare Xiao Lingxi.


"Vuoi morire!!" Fen Juechen si infuriò e sferrò un attacco con lunghe catene di fuoco, lanciandole verso Fen Juecheng. Allo stesso tempo caricò in avanti come un lupo feroce.


"La persona che vuole morire sei tu! Sei una spazzatura buona a nulla che insiste a fare il nobile. Ai miei occhi sei sempre stato un ridicolo pagliaccio! Con le tue abilità... credi di potermi fermare?!"


Bang!


Le catene di fuoco esplosero e i due fratelli iniziarono a combattere. Fen Juecheng, era deciso a catturare Xiao Lingxi per fare pressioni su Yun Che, e Fen Juechen voleva proteggerla, pieno di furia e intento omicida. I due fratelli che all'inizio "andavano d'accordo", al momento desideravano uccidersi, i loro attacchi erano incredibilmente violenti.


Fen Juecheng era ferito, tuttavia era di uno stadio più forte rispetto a suo fratello ed entrò in vantaggio. Dopo una decina di scambi, una lingua di fuoco colpì il petto di Fen Juechen, rompendo il muro e il tavolo e le sedie accanto a lui presero fuoco.


"Spazzatura!!" Fen Juecheng sorrise con sdegno cercando di afferrare di nuovo Xiao Lingxi.


"Chi hai... chiamato... spazzatura?!!"


Un'enorme mano di fuoco emerse e sfrecciò verso il volto di Fen Juecheng, costringendolo ad arretrare di tre o quattro passi. Fen Juechen balzò da terra lanciandosi verso Fen Juecheng come un lupo inferocito.


"Tu vuoi morire!!"


Un'espressione sinistra apparve sul volto di Fen Juechen. Con un ruggito dal suo corpo divamparono delle fiamme. Il suo sguardo era feroce e, nonostante il suo fuoco profound fosse molto più debole di quello del suo avversario, non era inferiore per maestosità. Inoltre il suo sguardo era ancora più freddo del filo di una lama. Ruggendo ostruì Fen Juecheng. La pelle delle sue mani era già stata bruciata dal fuoco di Fen Juecheng, eppure non mormorò una sola parola, né si ritrasse di un passo.


"Ciò che io, Fen Juechen, voglio proteggere... Non credere di riuscire ad averla vinta... dovrai passare... sul mio cadavere!"


"Non credere che non oserò ucciderti! Spazzatura inutile!"


L'espressione di Fen Juecheng divenne sempre più sinistra e le sue fiamme iniziarono a divorare ancora più velocemente quelle di suo fratello. Quasi metà delle sue braccia erano state bruciate fino a rivelare le ossa, ma non si arrese ancora... Le fiamme cominciarono ad espandersi ancora...


Xiao Lingxi era accanto alla finestra di legno, impallidita.
All'inizio avrebbe dovuto provare odio nei confronti di Fen Juechen visto che era stato lui a portare lei e suo padre qui, ma l'aveva già protetta due volte... Al punto da non esitare a rischiare la vita per proteggerla. Non capiva i motivi di questa persona taciturna e fredda, ma non provava più ostilità nei suoi confronti, invece sentiva una strana gratitudine...


Nonostante la sua Energia Misteriosa non potesse essere paragonabile ai due, era sufficiente per farle capire che, non importava quanto fosse feroce Fen Juechen, non sarebbe riuscito a trattenere il suo avversario. La ragazza guardò oltre la finestra di legno la persona che stava lottando per lei, fradicia di sangue...


All'improvviso tutte le sue paure svanirono e un sorriso incantevole apparve sul suo volto.


"Piccolo Che... non scordarti di me..."


Bang!!


Con un colpo di palmo ruppe la finestra e balzò giù con agilità. Chiudendo gli occhi si lasciò cadere.


Aveva paura di morire.


Ma se fosse stata usata come ostaggio per catturare Yun Che ed ucciderlo...
Avrebbe preferito suicidarsi.
                                


                                



