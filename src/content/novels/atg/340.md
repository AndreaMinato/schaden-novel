---
title: Capitolo 340 - Attirare la Tigre dalla sua Tana
pubDate: 2025-01-28T19:30:26.272Z
tags:
    - atg
---


CAPITOLO SPONSORIZZATO grazie Weed!
-Schadenfreude


Xiao Lie era appoggiato ad un angolo della Prigione del Drago, il suo volto era magro e smunto. Non mostrò rabbia, né risentimento, né panico. Non ebbe la minima reazione di fronte all'arrivo di una persona, come se non gli importasse più di morire. Dato che era una persona comune di una piccola città portata nella cella sotterranea del clan del Cielo Ardente, chiunque avrebbe saputo quale sarebbe stato il suo destino.


L'aura di Xiao Lie era debole e accompagnata da segni di lievi ferite interne. Tuttavia non c'erano alcune ferite sul suo corpo e ciò fece sospirare di sollievo Yun Che.


Il discepolo a guardia della prigione avanzò, aprì la porta della prigione e poi disse: "Entra, ricorda di essere veloce."


"Non c'è bisogno..." Lo sguardo di Yun Che si fece freddo. Prima che i quattro discepoli di guardia avessero il tempo di reagire, impugnò subito Dragon Fault e attaccò.


"Tu..."


Bang!!


L'intera superficie della Prigione del Drago tremò lievemente mentre i quattro discepoli furono sbalzati via accompagnati da un'esplosione. Dato che erano stati attaccati da Dragon Fault sarebbero indubbiamente morti all'istante. Prima di andare incontro al loro destino, nei loro occhi spalancati si rifletté la luce del terribile spadone.


Questo improvviso cambiamento causò del caos nel settimo piano della Prigione del Drago. Tutti i prigionieri si lanciarono in avanti e non si sapeva se le loro grida fossero dei gemiti di entusiasmo o di paura. In quel momento anche Xiao Lie che era rimasto immobile come un cadavere, sollevò la testa. Yun Che fece un passo in avanti, prese il suo braccio e urlò emozionato: "Nonno, sono io... ChÈer!"


Mentre lo diceva, Yun Che gli toccò gentilmente il volto e lo sguardo spento di Xiao Lie iniziò ad animarsi. Afferrò il braccio del ragazzo mentre tremava per l'emozione: "ChÈer, tu... tu..."


Yun Che disse con un'espressione risoluta: "Nonno, è da un po' di tempo che non ci vediamo, ho così tante cose da dirti, ma ora non è il momento... Dobbiamo andarcene da questo posto prima... Non ti preoccupare, scapperemo sicuramente! La zietta ci sta già aspettando in un posto sicuro."


Xiao Lie fissò Yun Che, aveva così tanto da dirgli.
Mentre guardava il ragazzo, percepì un'aura salda come una montagna e sconfinata come il mare, eppure incredibilmente familiare. Annuì: "Va bene... va bene!"


"Cosa sta succedendo?!"


Risuonarono delle grida dal piano di sopra, accompagnate dal rumore di passi frettolosi. Yun Che tenne saldamente Xiao Lie e disse a bassa voce: "Nonno, ora ce ne andremo... Ahhh!!!"


Yun Che fece un respiro profondo e gridò. Dragon Fault sfrecciò verso l'alto accompagnata da un ruggito...


Boom! Boom! Boom! Boom! Boom! Boom! Boom! Boom!


Un rimbombo tuonante risuonò per tutto il clan del Cielo Ardente, riempiendo la setta precedentemente calmo pieno di urla allarmate. Con un solo colpo, il ragazzo aveva trapassato il settimo piano della Prigione del Drago. Portando Xiao Lie, Yun Che saltò ad un'altezza di oltre sessantasei metri per poi atterrare al livello del clan del Cielo Ardente.


Naturalmente l'esplosione aveva attirato l'attenzione, ma quando i discepoli videro chi l'aveva provocata, mostrarono espressioni terrorizzate: "Yun... Yun Che!!"


Il sigillo profound nel dorso della mano di Yun Che emise dei raggi di luce e la Fenice delle Nevi apparve accanto a lui. Spinse velocemente Xiao Lie sulla creatura e disse con un tono calmo: "Nonno, lascia che Piccola Chan ti porti via. Ti condurrà nel posto in cui è la Zietta... Rimarrò qui per pareggiare i conti... Non ti preoccupare, al massimo entro quattro ore, tornerò ad incontrarvi!"


"Piccola Chan, vai presto!"


"ChÈer, tu..."


Prima che le parole piene di preoccupazione di Xiao Lie uscissero dalla sua bocca, la Fenice delle Nevi era sfrecciata nel vento gridando. Scomparve in un batter d'occhio come una stella cadente bianca nel cielo notturno,. Yun Che non aveva sentito le parole di Xiao Lie, ma sapeva cosa voleva dire.


Mentre guardava la Fenice delle Nevi allontanarsi, Yun Che sorrise allegramente, ma dopo che si girò la sua espressione divenne fredda. Con la velocità della Fenice delle Nevi, perfino il Granmaestro del clan non sarebbe riuscito a raggiungerli, ma al momento la Bestia Misteriosa era aiutata dall'effetto di un medicinale e non poteva mantenere questa rapidità. Contando anche che Xiao Lingxi non era troppo lontana dal clan del Cielo Ardente, Yun Che non poteva assolutamente viaggiare insieme a Xiao Lie. Se l'avesse fatto probabilmente sarebbe stato raggiunto e il nascondiglio sarebbe stato scoperto.


Inoltre l'obiettivo del clan del Cielo Ardente non era mai stato suo nonno. Dato che era apparso, ovviamente nessuno avrebbe attaccato Xiao Lie, quindi una volta che se ne fosse andato sarebbe stato al sicuro!


Dopo aver salvato sia Xiao Lingxi che Xiao Lie, Yun Che finalmente si tranquillizzò. Tuttavia per lui non era ancora finita, perché ora avrebbe dovuto pareggiare i conti con il clan del Cielo Ardente.


Dragon Fault colpì il terreno provocando un'esplosione e più di dieci fessure si diffusero velocemente da sotto i suoi piedi. Si espansero fino ai piedi dei discepoli del clan del Cielo Ardente, facendoli ritirare frettolosamente per la paura. Vedendoli, Yun Che rise selvaggiamente e disse: "Esatto! Il vostro caro Yun Che è tornato! Aspettatemi ubbidientemente! Io, Yun Che, giuro solennemente che entro un mese cancellerò per sempre il vostro clan del Cielo Ardente dal continente del Cielo Misterioso!"


La voce di Yun Che era fragorosa e si diffuse per tutto il territorio del clan del Cielo Ardente. Tra le sue risate selvagge, il ragazzo brandì Dragon Fualt, si girò e fuggì verso sud, scomparendo rapidamente nella notte.


Non molto tempo dopo, si sentì un grido dal cielo: "Progenie del diavolo! Stasera questo vecchio ti farà scomparire per sempre!! Dove credi di poter andare?!"


Questa voce era ancora più fragorosa di quella di Yun Che. Allo stesso tempo era piena di furia; era evidente che fosse stato irritato dalle parole del ragazzo. Prima che la voce finisse di parlare, due figure nere scesero dal cielo inseguendo immediatamente Yun Che ad una velocità mostruosa... Erano il Granmaestro Fen Yijue e il Supremo Anziano Fen Ziya!


Molto presto, accorsero Fen Duanhun e un gruppo di Anziani. Vedendo il caos al di sopra della Prigione del Drago, sussultarono tutti quanti.


"Maestro del clan, dovremmo andare ad aiutare il Granmaestro?" Chiese Fen Moji.


"Non c'è bisogno!" Fen Duanhun sollevò una mano: "Con la forza di mio padre e del Supremo Anziano, non hanno bisogno del nostro aiuto. Umpf, ha appena sofferto gravi ferite ieri e ha consumato gran parte delle sue energie. Non mi aspettavo che avrebbe osato di nuovo intrufolarsi qui... Stavolta con le forze combinate di mio padre e del Supremo Anziano, sarà impossibile scappare per lui."


"Alla fine è troppo giovane, solo per salvare un parente inutile ha gettato la sua vita senza badare alle sue ferite. Credo che lo prenderanno nel giro di sette minuti... Stavolta la faremo pagare cara a Yun Che!" Disse un altro Anziano stringendo i denti, come se il ragazzo fosse già nelle sue mani.


Non molto tempo dopo che Yun Che era sfrecciato via dal clan del Cielo Ardente, due forti aure iniziarono ad inseguirlo. Le guardò per un momento confuso e poi sogghignò... Non si aspettava che sarebbero stati quei vecchiacci decrepiti ad inseguirlo. Era semplicemente...


Meraviglioso!!


Di solito portava Dragon Fault sulle spalle mentre si muoveva. Questo era un modo per allenarsi. Con lo spadone avrebbe posseduto un potere estremamente distruttivo, ma mentre si muoveva era ingombrante e per schivare gli attacchi di solito dipendeva sull'Ombra del Dio stellare. Però una volta messa da parte Dragon Fault, Yun Che si sentì come se si fosse liberato da un'enorme montagna dalle spalle. La sua velocità accelerò, diventando rapido come un fulmine e rendendo i due esperti all'Emperor Profound incapaci di raggiungerlo.


Tre figure umane che sfrecciavano per la foresta; una di fronte e due dietro, correvano nella notte oscura. Mentre continuavano il loro inseguimento, i due divennero sempre più sorpresi... Avevano visto chiaramente che il ragazzo era stato ferito ieri. Era passato solo un giorno e mezzo, eppure aveva davvero recuperato le forze fino a questo punto e riusciva a fuggire per così tanto tempo.


Continuarono così per trenta o quaranta chilometri. La distanza tra i due maestri all'Stadio Imperatore Misterioso e Yun Che non era di un metro inferiore dai cento metri iniziali. E in questo momento, il ragazzo di fronte a loro era arrivato in una foresta inquietante.


"Progenie diabolica! Per ciò che hai fatto al nostro clan del Cielo Ardente, stasera smembrerò il tuo corpo in diecimila pezzi! Anche se dovrò correre fino in capo al mondo, non credere di potermi sfuggire!!" Ruggì furiosamente Fen Yijue mentre la distanza tra lui e Yun Che si accorciava sempre di più.


"Solo tu? Non ne sei degno!!"


Yun Che si girò durante il suo scatto e il profilo di un lupo apparve dietro di lui. Uno Fendente del Lupo Celeste colpì le due persone che lo inseguivano.


AWOOOOOOO!!!!


Il profilo di un lupo ascese al cielo e il suo potere tirannico cambiò le espressioni dei due. Non osando ricevere l'attacco, scattarono simultaneamente, andando in due direzioni diverse per evitarlo... Il profilo dello Sky Wolf li sfiorò, facendo rizzare i loro capelli. Questa sensazione spaventosa li aveva fatti rendere conto che, se fossero stati colpiti dal lupo, perfino loro avrebbero sofferto gravi ferite.


La schivata improvvisa che avevano eseguito con tutte le loro forze li aveva distratti per un attimo. Cogliendo quest'opportunità, Yun Che si precipitò nella giungla più avanti il più velocemente possibile, dirigendosi verso sud.


"Umpf! Ti illudi ancora di poter scappare?!" I due puntarono verso l'aura del ragazzo e e iniziarono ad inseguirlo di nuovo. Con una velocità ancora maggiore, i due scomparvero nell'oscurità ancora più agilmente.


E in questo momento Yun Che uscì dal confine più esterno della foresta. Sogghignò dietro un sottile strato di Muro Frozen Cloud che l'aveva avvolto, mentre guardava nella direzione in cui i due praticanti all'Stadio Imperatore Misterioso se n'erano andati.


Esatto, ciò che Fen Yijue e Fen Ziya stavano inseguendo era soltanto il suo Manico Profound.


Con il Muro Frozen Cloud ancora attivo, Yun Che si girò andando in direzione del clan del Cielo Ardente. Mentre si avvicinava, il ragazzo diventava sempre più rapido. Una volta che raggiunse una distanza di sicurezza, disattivò il Muro Frozen Cloud e avanzò verso il clan del Cielo Ardente.


Non molto tempo dopo, iniziò a levarsi del fuoco in lontananza... All'interno della foresta oscura, Fen Yijue e Fen Ziya, che avevano perso di vista l'aura di Yun Che, stavano usando un metodo speciale per costringerlo ad uscire allo scoperto. Tuttavia non avrebbero mai pensato che il ragazzo sarebbe sfuggito sotto il loro naso, né che fosse da tempo a più di cinquecento chilometri di distanza da loro.
                                


                                



