---
title: Capitolo 342 - Arriva Ling Jie
pubDate: 2025-01-28T19:30:26.272Z
tags:
    - atg
---


CAPITOLO SPONSORIZZATO grazie Roberto S.
-Schadenfreude


Dopo aver salvato Xiao Lie e Xiao Lingxi, anche se Yun Che voleva vendicarsi, non poteva lasciarli da soli. Non avevano ancora lasciato la regione Bluefire. Se avesse iniziato a combattere contro di loro, avrebbe potuto mettere in pericolo i suoi cari.


Ciò che doveva fare assolutamente era mandarli nel posto più sicuro possibile.


Prima che il cielo si illuminasse, Yun Che era già uscito dalla Valle Burning Heaven insieme a Xiao Lie e Xiao Lingxi, avvicinandosi gradualmente alla città Bluefire. Era in questo momento che aveva ricevuto il messaggio di Ling Jie.


Molto presto Yun Che sentì le grida dell'Uccello Fierce Zephyr provenire da nord e l'aura di Ling Jie. Yun Che, che stava accompagnando Xiao Lingxi a godersi il vento del mattino, si alzò e accese una fiamma scarlatta nella sua mano.


L'Uccello Fierce Zephyr discese agilmente e, ancora prima di atterrare, Ling Jie balzò giù dalla sua cavalcatura con impazienza. Barcollando di fronte a Yun Che disse con ansia: "Capo, stai bene? Eh?"


Guardando Xiao Lingxi che era accanto a Yun Che e Xiao Lie che non era troppo lontano, Ling Jie rimase stordito per un po' e poi disse con gioia: "Sono i tuoi familiari che sono stati rapiti dal clan del Cielo Ardente? Li hai salvati entrambi... Grandioso! Come ci si aspetta dal capo, ci sei riuscito così velocemente."


"Sì!" Yun Che annuì con un sorriso. Vide che la preoccupazione e l'urgenza sul volto di Ling Jie erano genuine e disse pieno di calore: "Questo è mio nonno, questa è la mia zietta... Lui è il mio fratellino, il Secondo Giovane Maestro della Villa della Spada Celestiale, Ling Jie."


Ling Jie avanzò subito e disse: "Ciao nonno Xiao, uh... ummmh... ciao zietta... Sono Ling Jie, sentitevi liberi di chiamarmi piccolo Jie."


Vedendo che l'età di Lingxi era simile alla sua, disse "zietta" con un tono imbarazzato. Dall'altra parte la sua identità come "Secondo Giovane Maestro della Villa della Spada Celestiale" aveva sbalordito Xiao Lie e Xiao Lingxi. Xiao Lie rise gentilmente con uno sguardo pieno di stupore, mentre Xiao Lingxi rispose un po' timidamente.


"Giovane Maestro... della Villa Ling... Salvami... Salvami..."


Proprio quando Ling Jie stava per parlare, risuonò all'improvviso una voce roca. Solo allora Ling Jie notò che c'era una persona che giaceva tra i cespugli appassiti sul suo fianco destro. Il suo sguardo era spento, il suo colorito era pallido, i suoi vestiti e i suoi capelli erano scompigliati e le sue labbra stavano tremando... E non c'era alcuna presenza di Energia Misteriosa nel suo corpo, indicando chiaramente che le sue Vene Misteriose dovevano essere state distrutte.


"Fen Juecheng!" Quando lo vide, Ling Jie gridò per lo stupore. Guardò Yun Che scioccato... Non solo aveva salvato i suoi due familiari, aveva anche rapito Fen Juecheng...
Quanti potevano fare una cosa del genere nell'intero Ventoblu?


"Salvami... Salvami..." Vedendo che Ling Jie l'aveva riconosciuto, lo sguardo di Fen Juecheng si riempì di speranza. Pregò: "I nostri Quattro Maggiori setta... hanno le stesse radici... Il mio clan del Cielo Ardente e la tua Villa della Spada Celestiale sono sempre stati in buoni rapporti.. Per favore... devi... salvarmi... salvami..."


Fen Juecheng aveva paura di morire, era terrorizzato. Era stato viziato fin dall'infanzia, la sua identità e le sue origini erano simili a quelle di un principe, era cresciuto con una gloria del genere ed era stato oggetto di ammirazione per tutta la sua vita. Non avrebbe mai pensato che sarebbe finito in una situazione del genere.


"Emh, questo..." Ling Jie si premette la punta del naso e disse con un tono di scusa: "Yun Che è il mio capo, ma tu e io... non abbiamo molta familiarità. Non mi sembra molto appropriato salvarti."


La speranza che Fen Juecheng aveva appena provato sparì lasciando posto alla disperazione.


"Piccolo Jie, perché sei venuto qui?" Chiese Yun Che.


Ling Jie si girò e rispose con un tono serio: "In realtà ho già ricevuto l'informazione che quattro giorni fa la gente del clan del Cielo Ardente era andata a clan della Nuvola Vagante e stava portando due persone nel suo territorio. Ed era molto probabile che fossero i tuoi familiari."


Yun Che corrugò le sopracciglia... Come ci si poteva aspettare dalla Villa della Spada Celestiale. Il clan del Cielo Ardente doveva averli osservati in segreto e avevano anche ottenuto velocemente questa informazione.


"In quel momento ero preoccupato e arrabbiato, quindi ho cercato di persuadere mio padre per farlo intervenire...", l'espressione di Ling Jie divenne lievemente imbarazzata: "Ma mio padre è il genere di persona a cui non piace fare il ficcanaso. Quindi sono partito personalmente, preparandomi per venire qui e persuadere il clan del Cielo Ardente a liberare la tua famiglia... Con la mia identità e il nome di mio padre, il clan del Cielo Ardente probabilmente mi avrebbe ascoltato e, se non l'avessero fatto, avrei minacciato di diffondere la notizia delle loro azioni spregevoli. Volevo mandarti un messaggio al riguardo, ma temevo che saresti stato troppo impulsivo e che questo avrebbe potuto interrompere ciò che stavi facendo in quel momento. Quindi non te l'ho detto e ho pianificato di dirtelo dopo averli salvati. Ma non mi aspettavo che, sulla via, avrei sentito che eri già arrivato nel clan del Cielo Ardente e avevi combattuto lì. Non solo li hai costretti ad usare la Formazione Stella Bruciante Heavenfire di cui la Villa ha solo delle antiche testimonianze, hai perfino fatto uscire allo scoperto il Granmaestro Fen Yijue e il Supremo Anziano Fen Ziya che erano diventati eremiti da tempo."


Yun Che: "..."


La Villa della Spada Celestiale sapeva praticamente tutto ciò che era accaduto nel clan del Cielo Ardente, aveva spie ovunque!


"Piccolo Jie, ti ringrazio." Disse con sincerità Yun Che. Questa persona, che era diventato un suo sottoposto sotto un impulso ingenuo e impetuoso, si era affrettato per migliaia di chilometri per aiutarlo in questo genere di situazione. Sarebbe stato difficile per lui dimenticare questa amicizia.


"Non c'è bisogno, non c'è bisogno." Ling Jie fece un cenno frettoloso: "È solo naturale che ti aiuti. Inoltre non ho potuto fare molto.", mentre diceva queste parole, gli occhi di Jie cominciarono a brillare e disse con entusiasmo: "Capo! Non ci posso credere, sei diventato così incredibile! Sconvolgere da solo l'intero clan del Cielo Ardente, hai anche costretto il Granmaestro ad uscire allo scoperto. E ora hai anche catturato Fen Juecheng... Capo, ogni cosa che hai fatto potrebbe scioccare il mondo; se queste notizie si diffondessero, forse nessuno ci crederebbe."


"Se la sono cercata... Molto presto, non solo distruggerò il clan del Cielo Ardente, ma anche il loro prestigio e la loro dignità."


Il tono di Yun Che era molto calmo. Ling Jie rabbrividì guardandolo. Queste parole gli avevano fatto comprendere chiaramente quanto era pericoloso toccare i familiari di Yun Che.


Yun Che non aveva esitato a sacrificare la sua vita per salvare Xia Yuanba... Per le persone che gli erano care, avrebbe rischiato la sua incolumità, ma di fronte ai suoi nemici sarebbe stato crudele come un demone... In quel momento Ling Jie gioì per il fatto che non fosse suo nemico e che nemmeno la Villa della Spada Celestiale lo fosse.


"Piccolo Jie, ho bisogno del tuo aiuto per una questione." Disse Yun Che.


Ling Jie annuì: "Dimmi pure capo, mi impegnerò a fondo per farlo."


Yun Che si girò e guardò Xiao Lie e Xiao Lingxi: "Aiutami a portare mio nonno e la zietta nella Città Imperiale Ventoblu. All'inizio volevo mandarli a Città Luna Nuova, ma dato che sei venuto qui, ho cambiato idea."


"Va bene!" Affermò senza esitare Ling Jie e poi chiese: "Allora tu..."


"Piccolo Che, perché non vieni insieme a noi?" Xiao Lingxi capì cosa aveva intenzione di fare Yun Che, si avvicinò frettolosamente e gli afferrò la manica.


Yun Che prese la mano di Xiao Lingxi, la guardò e disse a Xiao Lie: "Il piccolo Jie è il Giovane Maestro della Villa della Spada Celestiale. Sotto la sua protezione arriverete sicuramente nella Città Imperiale Ventoblu in tutta sicurezza. Tornerò dopo un po' di giorni, ma non di più. Ti prometto che tornerò sano e salvo."


"Tu... Rimarrai ad affrontare il clan del Cielo Ardente?" Disse a bassa voce Xiao Lingxi, mentre il suo sguardo si velava di lacrime: "Ma siamo già scappati. Perché torneresti a correre pericoli? Il clan del Cielo Ardente è così formidabile, temo... temo..."


Yun Che sorrise lievemente. Disse lentamente ma con risolutezza: "Perché voglio far sapere al clan del Cielo Ardente e sopratutto a tutto il resto del mondo, cosa succede se osano toccare mio nonno e la mia zietta!! Posso sopportare che mi odino, mi accusino e che cerchino di assassinarmi. Ma se osano anche solo sfiorarvi, non importa chi lo farà, non lascerò che la passi liscia! Userò lo sterminio del clan del Cielo Ardente per far sapere a tutti le conseguenze!"


La sicurezza e la pace non erano causate da un compromesso cieco e tollerante. Era un terrore assoluto che non faceva osare agire!


Durante la sua vita nell'continente Nuvola Azzurra, Yun Che aveva già capito chiaramente questo concetto.


Voleva che Xiao Lingxi e Xiao Lie fossero al sicuro, senza che nessuno osasse ferirli o intimorirli.


"Ma... Ma... Uuh, papà, dì a Yun Che di non farlo, temo che gli succederà qualcosa." Xiao Lingxi rivolse a suo padre uno sguardo supplichevole.


"ChÈer ha ragione." Sospirò lievemente Xiao Lie.


"Ah?" Xiao Lingxi aprì lievemente la bocca con un'espressione confusa.


"Il clan del Cielo Ardente è già stato oppresso fino a questo punto. Anche se ChÈer si fermasse, sicuramente non gliela farebbero passare liscia." Xiao Lie si avvicinò e diede una lieve pacca sulle spalle di Yun Che: "La tua crescita per me è quasi irreale. Ora che ho visto quanto sei capace, anche se morissi in questo momento, rimarrei comunque estremamente soddisfatto. Fai come desideri. Linxi e io visiteremo la città imperiale in attesa che tu ritorni."


"Sì... Sì!" Yun Che annuì. Mosse le labbra come se stesse per dire qualcosa, ma poi iniziò ad esitare: "Nonno, c'è qualcosa che non so se dovrei dirti."


"Ahah." Xiao Lie sorrise gentilmente: "In questa vita ho ricevuto innumerevoli ferite nel cuore e nell'animo. In questo mondo non c'è nulla che non possa sopportare. Sentiti libero di parlarne."


Perdere un figlio, un nipote e la moglie... quanto dovevano essere stati miserabili quegli anni per Xiao Lie. Yun Che si sentì triste. Annuì lievemente e disse: "Nonno, ho già scoperto chi ha inseguito i miei genitori e ucciso lo Zio Xiao."


L'aura di Xiao Lie all'inizio era calma come uno specchio d'acqua, senza la minima perturbazione. Sentendo le parole di Yun Che tremò e i suoi occhi si inumidirono. Solo dopo un po' si girò e chiese con voce tremante: "Cos'hai... detto? Hai scoperto chi era... l'assassino?"


Xiao Ying, il figlio di cui era orgoglioso, che era anche il suo unico figlio, era stato assassinato e la sua nuora si era suicidata per la tristezza. Dopo che sua moglie aveva fatto nascere Xiao Lingxi, era morta per il dolore e la nostalgia che provava... la vita di Xiao Lie era diventata un abisso di disperazione.
Se non avesse dovuto allevare Xiao Lingxi e Yun Che, forse avrebbe seguito da tempo sua moglie.


Quell'assassino era la fonte di tutto l'odio che aveva provato per gran parte della sua vita. Aveva cercato informazioni su di lui per dieci anni senza fermarsi... Lui che aveva una disposizione gentile, che non aveva mai ucciso una persona in tutta la sua vita, desiderava fare a pezzi l'assassino usando il metodo più crudele di questo mondo!
                                


                                



