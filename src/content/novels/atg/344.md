---
title: Capitolo 344 - Combattere contro Fen Yijue
pubDate: 2025-01-28T19:30:26.273Z
tags:
    - atg
---


<em>CAPITOLO SPONSORIZZATO ringraziamo Roberto S.</em>
<em> -Schadenfreude</em>


Dopo essere stato bruciato dalle fiamme della fenice, il clan del Cielo Ardente era ancora più caotico, nel suo intero territorio c'era un forte odore di bruciato.
Chi avrebbe mai pensato che il potente clan del Cielo Ardente che guardava il mondo dall'alto in basso si sarebbe ridotto in questo stato. E tutto questo era stato causato da una sola persona.


Credevano che con la comparsa del Granmaestro e del Supremo Anziano, questa catastrofe sarebbe terminata, ma inaspettatamente il clan del Cielo Ardente era stato devastato in questo modo in un solo giorno.


Fen Yijue non dormì per tutta la notte. Il suo talento era stato straordinario fin dall'infanzia, non era stato sconfitto quasi mai e alla fine era diventato una delle esistenze al pinnacolo dell'Impero Ventoblu. Non avrebbe mai pensato che, dopo essere tornato dal suo isolamento, sarebbe stato preso in giro da un ragazzo di nemmeno vent'anni. Anche il suo temperamento apatico, che era rimasto calmo per due decenni, ne era rimasto scosso.


Di mattino presto, nella Sala delle Assemblee del clan del Cielo Ardente, dei trentatré maestri e ventisette Anziani, solo ventidue si sedettero ai loro posti. Inoltre, più della metà di loro erano feriti. Si guardarono l'un l'altro pieni di tristezza. Nel momento in cui arrivò Fen Yijue risuonò una voce spaventata dall'esterno: "Maestro del Clan, è successo qualcosa di orribile... orribile!"


Fen Duanhun si alzò di scatto e disse con voce solenne: "Cosa c'è da essere così spaventati!"


"È... È il Giovane Maestro! È appeso sulla cima del cancello della città Bluefire!!"


"Co... Cosa?!"


Tutti gli Anziani si alzarono scioccati. Fen Duanhun quasi esplose sul posto.


"Assurdo!!" Le ossa di Fen Yijue scricchiolarono e si precipitò all'esterno infuriato... Quando uscì dal setta, si fermò, strinse i denti e disse con una rabbia che cercò di trattenere con tutte le sue forze: "Yun Che è estremamente scaltro e questo potrebbe essere un tranello per attirare di nuovo la tigre fuori dalla montagna... Ziya, rimani qui!"


"Sì!" Fen Ziya si fermò sui suoi passi e annuì lievemente. Un attimo dopo, Fen Yijue stava già volando a tutta velocità verso la città Bluefire. Fen Duanhun e decine di Anziani lo seguirono.


Il cancello della città Bluefire era estremamente affollato e pieno di trambusto.


Sopra l'ingresso c'era una persona sospesa da una lunga corda spessa. Era completamente nuda, i suoi capelli erano scompigliati come il nido di un uccello e il suo corpo era completamente afflosciato. Anche se aveva gli occhi aperti, il suo sguardo era spento come quello di un cadavere, ma l'occasionale tremito dei suoi muscoli provava che era ancora vivo.


La Regione Bluefire era sempre calda per tutto l'anno e perfino il vento del mattino portava un calore ardente. Eppure la persona sospesa sul cancello della città stava tremando in continuazione. Un piccolo verme spesso come un mignolo dondalava sotto il suo inguine.


Sempre più persone arrivarono di fronte al cancello e, quando ognuna di loro vide chiaramente l'uomo che penzolava là sopra, rimasero scioccate ed esterrefatte... perché era un uomo che conoscevano tutti in quel territorio. Era il numero uno della giovane generazione della Regione Bluefire e anche il suo futuro signore che nessuno aveva mai osato offendere e provocare.


Il Giovane Maestro del clan del Cielo Ardente, Fen Juecheng!


Questa persona ai più alti livelli di tutto l'Impero Ventoblu era stato spogliato e appeso al cancello della città! I cittadini di Bluefire erano scioccati; quasi non potevano credere ai loro occhi. Il sindaco era già arrivato a tutta velocità non appena lo aveva saputo, ma si rintanò in un angolo e non osò comunque dare l'ordine di portare giù Fen Juecheng... In quanto sindaco di una città, naturalmente non era un idiota. Qualcuno che osava umiliare il Giovane Maestro del clan del Cielo Ardente fino a questo punto era indubbiamente una persona che non poteva permettersi di provocare. Se avesse dato l'ordine di portare giù Fen Juecheng, molto probabilmente avrebbe attirato le ire di un nemico terrificante.


Mentre stavano arrivando sempre più spettatori, questa notizia incredibile che era capace di sconvolgere l'intero Ventoblu si diffuse a gran velocità, aiutata dai Talismani di Trasmissione del Suono, era da tempo arrivata nella distante Città Imperiale Ventoblu.


Agli occhi degli astanti, il clan del Cielo Ardente era un'esistenza così maestosa che era impossibile da comprendere. Perfino un suo comune discepolo sarebbe stato oggetto di invidia e grande rispetto. Nessuno avrebbe mai pensato di vedere una scena del genere un giorno. Ebbero tutti il presentimento che il clan del Cielo Ardente e perfino l'intera Regione Bluefire stesse per andare incontro ad un grande cambiamento.


Si sollevò un'ondata di vento anormale da sud e all'improvviso arrivò una pressione maestosa che fece soffocare tutti quanti. Alla folla sembrò che un masso di centocinquantamila chili fosse caduto sul suo petto. Tutti guardarono istintivamente verso sud... Nel cielo apparve un piccolo punto nero, che si ingrandì in un istante. La sua velocità era così elevata da superare le loro capacità di percezione.


Fen Yijue era volato a massima velocità e, quando arrivò al cancello della città Bluefire, vide Fen Juecheng che penzolava sopra l'ingresso completamente nudo. E sotto di lui c'era una folla di spettatori che lo stavano indicando e stavano discutendo tra loro. Fen Yijue spalancò gli occhi. Quasi esplose sul posto per la furia e l'umiliazione.


"AHHH!!!!" Fen Yijue, che aveva coltivato il suo cuore per decine di anni, che era vissuto quasi cent'anni, ruggì come una bestia impazzita. Mentre gridava, iniziò a bruciare, stese la mano e cercò di afferrare Fen Juecheng che era sospeso a mezz'aria.


Proprio quando non gli rimanevano più di quindici metri di distanza da Fen Juecheng, una fiamma a forma di fenice apparve nel cielo, puntando verso il volto di Fen Yijue. Con gli occhi iniettati di sangue, l'uomo si ritirò e respinse con uno schiaffo la fenice di fuoco.
Fen Yijue strabuzzò gli occhi fissando la persona che era sotto di lui.


Yun Che uscì allo scoperto tenendo Dragon Fault. Ogni passo che faceva provocava delle crepe nel pavimento di marmo sotto di lui, lasciando orme profonde. Guardando Fen Yijue, che era a mezz'aria, sogghignò: "Finalmente sei arrivato. Mi hai fatto aspettare per così tanto tempo, sembra che nemmeno questo tuo nipote sia così importante."


"Sporco maiale!" Fen Yijue emise un intendo omicida mentre desiderava ardentemente di fare a pezzi Yun Che: "Devo personalmente... ridurti in polvere!!"


"Ahahahah!" Sentendo queste parole, Yun Che iniziò a ridere sdegnosamente.


"Per cosa stai ridendo?" L'espressione di Fen Yigue era cupa e fredda.


"Sto ridendo perché voi del clan del Cielo Ardente siete solo un branco di idioti presuntuosi." Yun Che sollevò Dragon Fault, puntandola verso Fen Yijue. Emanò un'aura che conteneva la presenza del Dio Drago e che soffocò la folla al punto da stordirla. La gente cominciò velocemente a scappare per la paura, fino a ritirarsi ad una distanza di sicurezza. "All'inizio avevo molte questioni di cui occuparmi e non valeva la pena di preoccuparmi del clan del Cielo Ardente; eppure voi mi avete costretto a venire da voi. Avete solo voi stessi da biasimare per essere stati ridotti in queste condizioni miserabili e non è minimamente ingiusto! E tu... eheh, credevi che ti evitassi perché avevo paura di te?"


"Umpf, forse tra dieci anni avrei paura di te. Ma ora non hai i requisiti per essere così insolente di fronte a me! E purtroppo per te non vivrai altri dieci anni.
Oggi ti distruggerò personalmente!"


Yun Che sogghignò: "Non so se potrò vivere per altri dieci anni, ma sono sicuro che tu... non vivrai per più di altri dieci giorni!"


Quando finì di parlare, Yun Che attaccò. Dragon Fault brillò mentre sollevava una tempesta e puntava verso Fen Yijue.


"Presuntuoso! Oggi ti lascerò capire le conseguenze per aver provocato il mio clan del Cielo Ardente!"


Fen Yijue mosse il palmo. Scagliò tre lingue di fuoco spesse oltre un piede che esplosero a mezz'aria, facendo rallentare l'attacco di Yun Che all'improvviso.


"Fiamma Burning Heaven, Inferno di Fuoco!"


Delle fiamme divamparono sul corpo di Fen Yijue e i suoi capelli neri volarono verso l'alto. Ondate di fuoco infernali si levarono al cielo e circondarono Yun Che.


Urla scioccate risuonarono da ogni dove di fronte al cancello. Quella sfera di fuoco che si stava levando al cielo era distante mezzo chilometro dalla folla, eppure la gente si sentì come se fosse stata travolta da della lava; stava quasi per bruciare. In tutta la loro vita non avevano mai visto un potere così terrificante, da una parte iniziarono a ritrarsi nel panico e dall'altra fissarono ad occhi spalancati le fiamme viola... Perché potrebbero non avere mai più un'altra occasione di assistere ad una battaglia di questo livello.


"Saprai cos'è una vera Fiamma Burning Heaven!! Ti brucerò fino a far sparire perfino le ceneri delle tue ossa... Muori!!"


Il tono di voce di Fen Yijue era spietato e sinistro. Ormai odiava Yun Che fino all'osso. Eppure di fronte a questo fuoco, il ragazzo rimase immobile brandendo Dragon Fault e lasciando che le fiamme lo avvolgessero fino a rimanerne completamente inghiottito.


"Rompetevi!!


Risuonò il potente ruggito di un drago che faceva tremare l'animo e le fiamme viola si dispersero in tutte le direzioni. Yun Che rimase lì sul posto; non si era bruciato nemmeno un capello. Rise con disprezzo: "Oh... Quindi è questa la tua cosiddetta Fiamma Burning Heaven, alla fine l'ho vista personalmente... è così ridicola da farmi spezzare dalle risate, ahahahahah!"


"Tu..." Fen Yijue strabuzzò gli occhi scioccato. Stringendo la mano, fece apparire una lunga lama scarlatta lunga oltre nove piedi nella sua mano. L'arma era avvolta dal fuoco ardente... Il nome di questa spada era "Fiamma Assoluta" una delle sole due armi Sky Profound che possedeva il clan del Cielo Ardente.
Era stata lasciata dal fondatore ancestrale del clan del Cielo Ardente ed era usata per aumentare la potenza delle arte misteriosa di tipo fuoco.


"Mi sono quasi dimenticato che può rilasciare le fiamme della fenice... e non teme troppo il fuoco. Allora ti ucciderò con la Lama Cielo Ardente!"


Fen Yijue discese e radunò le forze. Caricò con una lungo raggio di luce a forma di spada di oltre quindici metri circondato da fiamme ardenti.


Bang! Bang! Bang...


Dragon Fault si scontrò con la lama e, in un batter d'occhio, lo spadone e il raggio di luce entrarono in collisione per oltre una decina di volte. Le fiamme viola si dispersero ovunque. I rumori della battaglia fecero quasi scoppiare i timpani degli spettatori che si erano ritirati oltre diversi chilometri di distanza.


"Furia del Signore Supremo!!"


Menò un fendente verso l'alto con Dragon Fault, la sua forza aumentò esplosivamente mentre lo spadone si scontrò con il raggio di luce.


BANG!!!


Il raggio di luce di quindici metri si infranse all'istante e la forza residua di Dragon Fault colpì Fen Yijue, che sbuffò freddamente. Con un colpo di palmo verso il basso disperse la forza di Dragon Fault. Fu anche in questo momento che apparve l'immagine di una sfera di fuoco dietro di lui. Attorno a Yun Che era comparso anche un anello viola.


"Dominio... Burning... Heaven!!"
                                


                                



