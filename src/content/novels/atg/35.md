---
title: Capitolo 35 – Segreto di Nascita
pubDate: 2024-05-24T01:27:25.183Z
tags:
    - atg
---


Era proprio strano che fosse scoppiato un incendio nell'infermeria e nei cortili a sud. Ovviamente era doloso, ma le persone nei paraggi, inaspettatamente non avevano visto nulla di sospetto. Persino la guardia dello Xiao Clan che presidiava fuori dall'infermeria non aveva visto nessuno entrare o uscire.


Fortunatamente le fiamme non erano troppo alte e furono facili da tenere sotto controllo. Xiao Yunhai sistemò rapidamente la faccenda, per poi essere bruciato dall'ansia mentre chiamava Xiao Gu gridando il suo nome. A quel punto si affrettò nuovamente a tornare nel piccolo cortile di Xiao Yulong.


Mentre apriva la porta, Xiao Yunhai stava per urlare il nome del figlio, ma invece si immobilizzò, come se fosse stato colpito da un fulmine. Aveva un'espressione vuota, come se stesse fissando un punto lontano, paralizzato.


Xiao Yulong non si trovava più sul letto, ma era a terra, tremante, con il viso rivolto verso il basso, come un cane morto. Il suo intero corpo era ricoperto di sangue; entrambi i polsi e le caviglie avevano gli stessi profondi tagli le mani e i piedi erano del tutto contorti. La sua intera faccia era un grumo di sangue; su entrambi i lati non c'erano più le orecchie, restavano solo degli ammassi informi di carne... il naso e il labbro superiore erano spariti, come se li avesse persi e dalla bocca uscivano bolle schiumose di sangue. Rivoli di fluidi rossi, bianchi e neri si susseguivano l'un l'altro dal centro di entrambe le orbite, ormai nere... la parte inferiore del corpo era ancora più avvolta dal brillante sangue scarlatto.


L'intero corpo di Xiao Gu tremò violentemente, finché entrambe le sue gambe cedettero e cadde in ginocchio. In tutta la sua carriera di medico, aveva visto molti tipi di ferite, più o meno gravi, ma non aveva mai assistito a una vista così crudele, sanguinosa e tragica. Vedendo il volto di Xiao Yulong, comprese che non era morto... e che la durata della sua vita non si era accorciata nemmeno di un soffio... ma quell'orribile condizione era cento, mille volte peggio della morte.


Xiao Yunhai fremette, col cuore ridotto in frantumi, e divenne pallido come un cadavere. Quando sentì qualcuno avvicinarsi, Xiao Yulong sobbalzò e un lamento disperato e ruvido come la carta vetrata uscì dalla sua bocca, che rigurgitò una schiuma di bolle sanguinolente.


Xiao Yunhai avanzò improvvisamente, barcollando. All'improvvisò urlò, come impazzito: “CHI!! CHI E' STATO!!! CHI!!!”


“Porta immediatamente qui il tuo culo! Voglio ridurti in mille pezzi, ridurti a cibo per cani! E farti provare il dolore di una morte giunta solo dopo migliaia di coltellate! Farti morire senza discendenti!”


I grugniti di Xiao Yunhai racchiudevano un'infinita quantità di risentimento e follia, tanto che sembrava essere improvvisamente impazzito. Si sentiva come se il suo petto fosse esploso e il cuore si fosse aperto. Vedendo il corpo di suo figlio, completamente mutilato e disteso col volto a terra, che non sembrava più neppure umano, non poteva più sopportare il dolore e voleva piangere e gridare. Odiò anche di non poter impazzire veramente e liberarsi di quella sofferenza!


“Chi! Chi diavolo ha fatto questo! Porta subito qui il culo! Porta... AHHHH!!!!”


Xiao Yunhai fece altri due passi in avanti e mandò completamente in frantumi la finestra con un urlo incredibilmente rumoroso e selvaggio. In quel momento, si accorse di due righe di caratteri scritti col sangue sul muro all'esterno, accanto alla sua mano... erano stati scritti col sangue di Xiao Yulong.


“Vecchio pezzo di merda Xiao! Questo è un regalo speciale per celebrare l'ascensione di quello st****o di tuo figlio alla setta Xiao. Per favore, accettalo cordialmente.”


“UUAAAAAAHH!!”


Xiao Yunhai colpì con forza il messaggio sul muro e lo spezzò con uno schianto. Il suo ululato pieno d'odio gli fece improvvisamente sputare uno schizzo di sangue simile a una freccia. Dopodiché i suoi occhi ruotarono su sé stessi, mentre collassava e cadeva all'indietro, colpendo il terreno.


Dopo la crudele tortura di Xiao Yulong, Xiao Che tornò nella propria stanza per inserire il vestito che Xiao Lingxi aveva fatto per lui e tutti i suoi risparmi nella Perla del Veleno Celeste. In totale aveva solo 1800 miseri Yellow Profound Coin.


Prima di andarsene, esitò improvvisamente, poi mise nella Perla del Veleno Celeste anche la coperta sotto la quale avevano dormito lui e Xia Qingyue.


“Sedici anni a vivere in questo posto... è piuttosto improbabile che in futuro ci tornerò una seconda volta.”


Xiao Che fu colto da un senso di nostalgia e si guardò intorno per un po'... la nostalgia non era certo per lo Xiao Clan, ma per i ricordi del tempo passato con Xiao Lingxi. Prima di compiere undici anni, quel luogo non era stato solo la sua stanza, ma anche quella di Xiao Lingxi. In quei giorni, che fosse notte o giorno, erano stati inseparabili e stavano quasi sempre insieme.


Dopo essere rimasto fermo per un po', Xiao Che si rese di nuovo invisibile, si arrampicò sul muro e si diresse verso le montagne dietro il clan Xiao.


L'effetto della Star Concealing Pill sarebbe durato ancora per più di un'ora. La principale ragione per cui l'aveva usata era poter vedere Xiao Lie e Xiao Lingxi, per essere sicuro che stessero bene. Un tipo banale come Xiao Yulong non sarebbe mai stato degno dello spreco di una Star Concealing Pill. Sebbene avesse incredibilmente trovato due fili d'erba di Star Concealing Grass il primo giorno della sua rinascita, era certo che si trattasse di un'occasione incomparabilmente rara e che in tutto il continente del Cielo Misterioso forse non ce n'erano neppure dieci esemplari.


Torturare Xiao Yulong era stato solo uno svago. Era solo un suo desiderio, soprattutto per tutte le sofferenze che suo nonno e la sua zietta avevano dovuto sopportare... solo un piccolo svago!


Quello che davvero voleva uccidere era Xiao Kuangyun! Comunque, anche con il potere mistico della Star Concealing Grass, non aveva modo di uccidere Xiao Kuangyun. Anche se non conosceva l'esatto livello della sua forza misteriosa, sebbene si trattasse di un idiota, Xiao Kuangyun era in ogni caso un membro della setta Xiao, perciò la sua forza misteriosa doveva sicuramente essere molti livelli maggiore di quella di Xiao Yulong.


Tuttavia anche se non poteva farlo in quel momento, un giorno sarebbe stato in grado... quel debito, aveva giurato di farselo restituire mille volte maggiore! Non era più il debole e codardo Xiao Che! Dopo che il suo Maestro era stato perseguitato fino alla morte, aveva giurato di seppellire tutti i clan coinvolti insieme a lui! Allo stesso modo, aveva giurato di far rimpiangere alil clan Xiao e a Xiao Kuangyun di aver fatto soffrire la sua famiglia, per tutta la vita.


Aveva torturato Xiao Yulong con estrema brutalità, tanto che se qualcuno avesse assistito alla scena sarebbe stato colto da brividi e incubi continui. Ma ai suoi occhi, non appariva affatto crudele, era solo il prezzo da pagare per essersi messo contro di lui!


Ormai il clan Xiao era in subbuglio e i suoni penetranti degli allarmi suonarono ininterrottamente per parecchio tempo. Esattamente quello che Xiao Che desiderava ... Oltre alla tortura di Xiao Yulong, anche l'incendio doloso nelle sale centrali del clan Xiao avrebbe costretto il clan a dichiarare l'ordine di radunarsi... Durante la riunione anche tutte le persone a guardia delle montagne posteriori avrebbero dovuto abbandonare la loro posizione e tornare all'interno del clan.


Come aveva previsto, non ebbe bisogno di andare lontano per vedere quattro membri del clan Xiao correre con impazienza. Veloci come il vento, lo superarono e procedettero a zig zag in direzione del clan Xiao.


Xiao Che accelerò il passo e si diresse verso la Gola della Riflessione sulle montagne.


La Gola della Riflessione era una zona sigillata che il clan Xiao utilizzava per punire i criminali interni al clan. L'interno era buio e umido; in estate c'era un caldo secco e in inverno era fredda come il ghiaccio. Fortunatamente, a causa del suo ingresso molto stretto, era improbabile che una Bestie Misteriose molto feroce potesse entrarvi.


Per quanto Xiao Che ricordasse, non molte persone erano state imprigionate nella Gola della Riflessione e i periodi di reclusione non avevano mai superato i due mesi. Tuttavia, pur sapendo che Xiao Lingxi era stata incastrata, i membri del clan avevano deciso di rinchiuderli per quindi anni...


Quindici anni... quante volte in una vita possono trascorrere quindici anni? In quel momento Xiao Lingxi aveva quindici anni. Se vi fosse stata rinchiusa per sempre, il periodo più bello della sua vita sarebbe stato sprecato in quella gabbia di oscurità, freddo e solitudine... era quella la vera crudele tortura.


Non appena rimosse la sua invisibilità, Xiao Che si mise a fissare l'ingresso della Gola della Riflessione e strinse entrambe le mani... Come poteva consentire che suo nonno e la sua zietta restassero bloccati in quel posto... Tuttavia, in quel momento, non aveva praticamente nessuna possibilità di salvarli. Non aveva altra scelta che restare a guardare impotente, sopportare e odiare...


Facendo un respiro profondo, Xiao Che si fece avanti. Senza il suo occultamento, ovviamente i suoi passi emisero dei suoni. Quel rumore suscitò l'attenzione di Xiao Lie, che automaticamente guardò attentamente verso l'esterno. Quando vide Xiao Che, fu colto alla sprovvista e urlò involontariamente: “Che'er!!”


“Ah!”


Risuonò anche la voce sorpresa di una ragazza, seguita da molti rapidi passi. La sagoma di Xiao Lingxi apparve subito accanto a Xiao Che; era piuttosto pallida e aveva i capelli in disordine. Vedendo Xiao Che, si coprì le labbra con le dita e rimase ferma. Una frazione di secondo più tardi, i suoi occhi si bagnarono di lacrime.


"Piccolo Che!" Mentre gridava, scattò violentemente in avanti e si scagliò contro il petto di Xiao Che. Lo strinse con forza tra le braccia, facendolo urlare. Aveva avuto l'impressione che, con il suo confinamento nella Gola della Riflessione e l'esilio di Xiao Che, non lo avrebbe rivisto prima di altri quindici anni. Non si aspettava che le comparisse improvvisamente davanti agli occhi, come un'illusione.


Xiao Lie si avvicinò, su tutto il suo viso c'era un'espressione emozionata e agitata: “Che'er... Come... Come fai a essere qui? Il clan ti ha permesso di tornare?”


Xiao Che scosse la testa e diede una pacca sulla schiena a Xiao Lingxi: “Sono tornato di nascosto.... Ma non agitarti, nonno, è successo qualcosa di grave nelil clan Xiao, perciò tutti sono stati richiamati lì. Nessuno mi può scoprire.”


“...” Xiao Lie annuì. Non si prese nemmeno la briga di chiedere cosa fosse successo. Aveva completamente rinunciato allo Xiao clan, quindi, anche se fosse stato spazzato via, a lui non sarebbe importato molto.


C'erano molte grotte nella Gola della Riflessione, più o meno profonde. La decorazione all'interno era estremamente semplice e si potevano vedere solo alcuni freddi tavoli di pietra. Il grido di Xiao Lingxi divenne disperato, Xiao Che non le impedì di sfogarsi. Voleva che esternasse tutta la rabbia, le paure, l'ansia e i dubbi che aveva nel cuore; altrimenti sarebbe potuta cadere in depressione dopo essere stata rinchiusa lì per troppo tempo... in fin dei conti, era solo una ragazzina di quindici anni.


Quando finalmente si fermò, aveva pianto così forte che era quasi sul punto di svenire.


Xiao Che si sedette di fronte Xiao Lie davanti al tavolo di pietra. Xiao Lingxi si strinse con forza alle braccia di Xiao Che e appoggiò la testa contro la sua spalla. Non le importava che accanto a loro ci fosse anche Xiao Lie, non era disposta ad allentare la presa, come se avesse paura di veder Xiao Che scomparire di nuovo dalla sua vita.


“Dopo avervi imprigionati qui, vi hanno fatto del male?” chiese con ansia Xiao Che.


Xiao Lie scosse la testa ridendo: “Non preoccuparti. La fata Chu di Asgard Nuvola Gelida ha lasciato intendere che ci avrebbe protetto dalla setta Xiao prima di partire. Con l'appoggio di una tale forza, come potevano osare farci del male? Dopo che i membri della Xiao Sect se ne saranno andati, sarà ancora meno probabile che ci provino; dopotutto, sono famoso per essere il migliore in tutta clan della Nuvola Vagante eheh.”


“Va bene.” Annuì Xiao Che, provando gratitudine per la Maestra di Xia Qingyue.


“Xia Qingyue è una moglie fantastica; non ha voluto strappare il certificato di matrimonio per nessuna ragione.” disse Xiao Lie con un po' di malinconia.


“......” Xiao Che, silenzioso, fece un cenno con la testa.


Un'improvviso silenzio calò sui tre. Dopo aver attraversato le disgrazie di quel giorno, il loro destino era senza dubbio stato stravolto. Pur avendo migliaia di cose da dirsi, non sapevano da dove cominciare...


“Nonno, vorrei sapere ...”.


“Vuoi sapere chi sono i tuoi genitori biologici, vero?" domandò con un'espressione tranquilla.


"Sì" annuì Xiao Che mentre i suoi occhi si concentravano su Xiao Lie: “Non penso che mi abbiate trovato per caso e adottato senza un motivo... Nonno, tu sai qualcosa, vero?”


Anche Xiao Lingxi sollevò lo sguardo e guardò con stupore Xiao Lie.


Xiao Lie li fissò in silenzio per parecchio tempo, per poi sospirare e chiudere lentamente gli occhi.


“Inizialmente pensavo che questo segreto sarebbe rimasto nel mio cuore per tutta la vita, e che nessun altro l'avrebbe saputo... Ora che il clan Xiao non ti accetterà mai più, ora che sei cresciuto, potrebbe essere un bene saperlo, anche scoprire le proprie origini è ciò che devono fare i figli.”


“Il tuo padre biologico... il suo cognome è Yun”
                                


                                



