---
title: Capitolo 351 - Xiao Wuyi
pubDate: 2025-01-31T17:03:16.112Z
tags:
    - atg
---


La posizione delle quattro maggiori sette in quanto padroni dell'Impero Ventoblu non era mai stata messa in dubbio fino ad ora. Il potere soverchiante di ognuno delle quattro maggiori sette superava di gran lunga la Famiglia Imperiale Ventoblu.


E oggi, uno dei signori che dominavano il Ventoblu da un millennio, era stato minacciato. Travolto così violentemente.. da essere quasi annientato. Quegli esperti Sky Profound del clan del Cielo Ardente che erano stati oggetto di venerazione, che nell'impero potevano agire senza avere alcun vincolo, erano stati sterminati. Perfino tra i mitici esperti allo stadio dell'Imperatore, le colonne portanti delle quattro maggiori sette, c'era stato un morto e un ferito.


Lo stato miserabile del clan del Cielo Ardente e la battaglia di fronte alla città Bluefire avevano travolto l'Impero Ventoblue come una tempesta. Il nome "Yun Che" che aveva già scioccato incredibilmente l'impero, ancora una volta sconvolse l'intero Ventoblu in una sola notte.


Di mattino presto, prima che il cielo si illuminasse completamente, erano rimasti solo i personaggi più importanti a discutere nel Padiglione Principale. Al di fuori, il resto del clan del Cielo Ardente si era trasformato in una terra desolata, c'era un silenzio spettrale. Quei discepoli solitamente arroganti, erano tutti malinconici e agitati.
Dopo che si era diffusa la notizia della morte del Supremo Anziano e delle gravi ferite del Granmaestro, era svanita la loro ultima sicurezza.


"Lasciate che ve lo presenti."


Fen Yijue era proprio in centro al gruppo. Anche se era seduto, il suo colorito mostrava quanto fossero gravi le sue ferite interne. Fece un gesto verso l'uomo vestito di nero: "Lui è Xiao Wuyi della setta Xiao."


Xiao Wuyi indossava un mantello nero molto ampio, anche il suo visto era coperto, come se non desiderasse essere visto da troppe persone. Gli altri si stavano già chiedendo chi fosse, ma nel momento in cui sentirono il suo nome, si alzarono tutti. Fen Duanhun non poté trattenersi dal dire: "Così in realtà era il Signor Xiao Wuyi, mi scuso per la mia scortesia di prima."


Xiao Wuyi, il fratello del Granmaestro Xiao Wuqing della setta Xiao, uno dei due grandi Emperor Profound nella setta Xiao e uno dei pochi esperti di massimo livello al pinnacolo dell'attuale Ventoblu. Forse questo nome non era familiare alla giovane generazione, ma per quella di Fen Duanhun, il suo nome riecheggiava come un tuono.


"Non c'è bisogno." Disse con indifferenza Xiao Wuyi: "Sono venuto qui solo per un motivo, cioè per aiutarvi ad eliminare Yun Che."


Fen Duanhun diede un'occhiata a Xiao Wuyi e disse: "La sua forza naturalmente è impareggiabile, ma, perdoni questo giovane per la scortesia, non ha mai assistito personalmente alla vera potenza di Yun Che e sembra che lo abbia sottovalutato. Mio padre ha subito gravi ferite e temo che una sola persona..."


"Ahah..." Xiao Wuyi rise altezzosamente. Stese un braccio e aprì lentamente la mano: "Solo io non sarei sufficiente, ma se questa venisse aggiunto all'equazione?"


Dopo aver raggiunto l'Stadio Imperatore Misterioso, il corpo invecchiava molto di meno e si poteva perfino ringiovanire, tuttavia la mano di Xiao Wuyi sembrava incredibilmente avvizzita, come se fosse stata corrosa. Al centro del suo palmo, c'era una palla color viola che emanava un lieve bagliore, guardandola da vicino si poteva vedere una piccola formazione dopo l'altra sulla superficie.


Fen Duanhun si congelò sul posto, poi si ricordò all'improvviso di qualcosa e la sua espressione cambiò drasticamente. Un Anziano accanto a lui esclamò: "Che sia... sia... la Sfera della Distruzione Celeste?!"


Nel momento in cui risuonarono quelle parole, gli Anziani sussultarono. Alcuni iniziarono ad indietreggiare con espressioni spaventate.


"Ahah, esatto." Xiao Wuyi ridacchiò: "Questa è proprio la Sfera della Distruzione Celeste della nostra Frazione specializzata in armamenti, seconda solo alla Bomba della Distruzione Celeste. Tuttavia in termini d'attacco diretto contro un solo obiettivo sorpassa perfino la Bomba della Distruzione Celeste. Credo che tutti abbiate sentito parlare della sua potenza. In passato ha fatto a pezzi decine di praticanti allo stadio del Cielo Misterioso e due ad un passo dall'Stadio Imperatore Misterioso. E perfino i coltivatori allo stadio del Cielo Misterioso che sono riusciti a sopravvivere sono tutti morti a causa del gas velenoso che ha rilasciato dopo essere esplosa."


Uno per uno, tutti gli Anziani del Cielo Ardente deglutirono. Non riuscivano a calmare le loro espressioni spaventate e non osavano nemmeno guardare direttamente verso la Sfera della Distruzione Celeste... Era ben conosciuto da tutti il terrore che poteva scatenare questo oggetto. C'era una frazione speciale della setta Xiao che si chiamava setta dell'Armamento, che si specializzava nella forgiatura e nella produzione di vari tipi di armi da fuoco. Anche se la forza misteriosa dei loro discepoli era generalmente molto bassa, ognuno di loro nascondeva vari tipi di terrificanti armi da fuoco nel loro corpo. Perfino i discepoli del loro stesso setta superiori a loro di un gran realm non avrebbero osato offenderli.


E l'oggetto più terrificante tra tutte le loro armi erano la Sfera e la Bomba della Distruzione Celeste.


"Perfino dopo aver accumulato risorse per migliaia di anni, nel mio Xiao setta ci sono solo ventitré Sfere della Distruzione Celeste. Per eliminare Yun Che stavolta ne ho portate cinque... Eheh, credi ancora che io da solo non basti?"


C... Cinque?


Fen Duanhun disse frettolosamente: "Sì... sì è abbastanza. Con la potenza della Sfera della Distruzione Celeste del suo onorabile setta, due... no, solo una sarebbe sufficiente per uccidere Yun Che sul posto. Ora che abbiamo il suo aiuto, se Yun Che osasse tornare, di sicuro non ne uscirebbe vivo... Per favore mi perdoni per averla offesa prima."


Le dicerie sostenevano che perfino un esperto allo stadio dell'Imperatore sarebbe rimasto gravemente ferito se fosse stato colpito da una Sfera della Distruzione Celeste. Se fossero state usate tutte e cinque le Sfere della Distruzione Celeste, Yun che sarebbe stato ridotto in polvere. Stavolta, non solo la setta Xiao aveva mandato Xiao Wuyi, aveva anche portato cinque Sfere della Distruzione Celeste, era evidente quanto fossero decisi ad uccidere Yun Che.


E in quel momento, nel silenzio risuonò all'improvviso una voce estremamente arrogante: "Cani del clan del Cielo Ardente, il vostro caro Yun Che è di nuovo qui, perché non uscite fuori velocemente a morire!"


Fen Yijue si alzò di scatto e quasi cadde in ginocchio sul posto a causa delle sue ferite interne. Sentendo le grida di Yun Che, odio, spavento e shock si insinuarono nel suo cuore... Ma soprattutto stupore! Non erano passati nemmeno due giorni da quella battaglia nella città Bluefire e le ferite di Yun Che non erano meno gravi delle sue. Tuttavia, mentre le sue condizioni si erano solo stabilizzate un po', il ruggito di Yun Che era pieno di energia... non sembrava minimamente ferito.


Che avesse di nuovo recuperato pienamente le forze?


Anche se aveva qualche metodo speciale, questa rapidità era davvero troppo scioccante.


Nel momento in cui entrò nel clan del Cielo Ardente, Yun Che aveva già sentito un'aura sconosciuta. Guardando in avanti, iniziò a ridere freddamente e disse a bassa voce: "Sembra che, anche se il clan del Cielo Ardente non abbia scelto di fuggire, non si sia limitato a sedersi con le mani in mano, come previsto."


"C'è un Trono in più, ma non è qualcuno del clan del Cielo Ardente. In termini di potenza, è superiore a Fen Ziya ed è inferiore a quel Fen Yijue che è stato gravemente ferito da te." Disse Jasmine.


"Non sarebbero così stupidi da pensare che solo un Trono in più sia sufficiente ad uccidermi. Sembra che stiano nascondendo qualche trucco subdolo." Il sorriso gelido di Yun Che si curvò un po' di più: "Nell'intero Ventoblu, solo i Quattro Maggiori setta possiedono dei Troni. Asgard Nuvola Gelida non si immischierebbe, quindi questo nuovo arrivato può solo provenire dagli altri due Maggiori setta. Spero davvero che sia della setta Xiao. Eheh... vediamo chi è così avventato da voler farsi coinvolgere in questo conflitto!"


Fen Duanhun e gli Anziani presero il volo sorvegliando Fen Yijue che era dietro a loro.


Quando videro Yun Che mostrarono espressioni spaventate. Quel giorno lo avevano visto fuggire ferito e stanco; mentre ora sembrava in forma.
Perfino la sua forza misteriosa era cresciuta... L'ultima volta era al sesto livello dell'Stadio della Terra Misteriosa, ma stavolta era già arrivata al settimo livello dell'Stadio della Terra Misteriosa!


Per esperti del loro livello, un aumento del genere non era degno di considerazione, Yun Che invece emanava una pressione maggiore rispetto a prima. Questa sensazione li raggelò... Non solo le sue ferite erano completamente guarite e le sue energie ripristinate, perfino la sua potenza sembrava aumentata...


Che mostro era questo?!


"Yun Che, la tua impudenza... finirà oggi!" Disse Fen Duanhun stringendo i denti: "Per aver ucciso mio figlio e aver distrutto il mio setta, oggi... Te la farò pagare!!"


Yun Che fece un largo sorriso e rise fragorosamente sollevando la testa: "Ahahahah! Vecchio cane Fen, il vostro aspetto è così miserabile da essere peggiore di quello dei barboni sulle strade. Mi chiedo davvero chi ti abbia dato la sicurezza di dire assurdità del genere... Che sia quel tipo che si sta nascondendo lì?"


"Tu..." Fen Duanhun spalancò gli occhi mentre tremava per la rabbia e l'odio.


"Ahahahah..." Risuonò una risata bassa e profonda da sotto. Indossando un mantello, Xiao Wuyi uscì lentamente dal Padiglione Principale. Sollevò lievemente la testa e gettò uno sguardo sul ragazzo mentre parlava: "Così sei Yun Che? Sei così giovane, eppure hai un portamento così maestoso e hai anche messo alle strette il clan del Cielo Ardente. Dicono tutti che tu sia il prodigio numero uno nell'intera storia di Ventoblu e non sembra un'esagerazione."


Anche Yun Che iniziò a ridere: "E tu chi sei? Non dirmi che sei venuto qui nel clan del Cielo Ardente solo per leccarmi il culo?"


"Leccarti il culo? Ahahahahah!" Xiao Wuyi rise: "No no, volevo solo dirti che prodigi come te... generalmente hanno la vita corta."


"Ah è così?" Yun Che strinse gli occhi: "Anche se hai fatto dei commenti impertinenti, ti darò un consiglio."


"Oh? Sarebbe?"


"Smamma!!"


"Se fili via, potresti vivere per un po' più di giorni. Se non lo farai... eheh!" Rise freddamente Yun Che: "Insieme a questi cani del clan del Cielo Ardente... La tua vita si accorcerebbe! E perfino il tuo Xiao setta... seguirà lo stesso destino!!"


Nel momento in cui sentì le parole "Xiao setta", Xiao Wuyi si agitò.


Da una parte, indossare un mantello e coprire il suo volto avrebbe nascosto le armi da fuoco... dopotutto lanciarle dal corpo sarebbe stato più rapido che tirarle fuori dagli anelli spaziali; ma dall'altra avrebbe nascosto la sua identità. Anche se aveva cinque Sfere della Distruzione Celeste ed era sicuro di poter fare a pezzi Yun Che, la setta Xiao provava comunque timore per una persona capace di ridurre il clan del Cielo Ardente in condizioni così disperate. Quindi, quando era venuto nel clan del Cielo Ardente, Xiao Wuyi aveva pianificato di non lasciare che Yun Che scoprisse la sua identità.


Comunque questa era una pia illusione... Dopotutto una volta che avesse utilizzato la Sfera della Distruzione Celeste, non importava quanto si fosse nascosto, Yun Che avrebbe scoperto molto presto che proveniva dalla setta Xiao. Questo mostrava il suo timore nei confronti del ragazzo... sicuramente non era rilassato come sembrava dall'esterno.


<em>Nota Traduzione: "questa era una pia illusione" è la frase idiomatica 掩耳盗铃 che si può tradurre con "mettere la testa sotto la sabbia" ma che letteralmente significa "coprirsi le orecchie mentre si ruba una campanella".</em>


Ma non si aspettava davvero che Yun Che avrebbe subito gridato le parole "Xiao setta". Si incupì, ma poi iniziò a ridere. Con un cenno, un'aquila color verde chiaro emerse alle sue spalle: "Yun Che, la tua presunzione è ancora più grande di quanto sostenevano le dicerie, ma mi chiedo se tu sia davvero formidabile come dicono in giro!"


A causa dell'ululato del vento, il mantello di Xiao Wuyi si gonfiò mentre l'uomo si precipitava in avanti come un'aquila affamata. Miraggi di spada brillarono tra le sue mani e si trasformarono istantaneamente in una formazione di lame color turchese che mirarono verso i punti vitali di Yun Che.
                                


                                



