---
title: Capitolo 353 - Sterminio del Clan
pubDate: 2025-01-31T17:03:16.114Z
tags:
    - atg
---


<em>Considerando che in effetti non tutti hanno facebook, d'ora in poi scriverò anche qui a che punto siamo con le donazioni:
<strong>0 Capitoli in coda, DONAZIONI 2/10.</strong>
-Schadenfreude</em>


Anche se Yun Che aveva pronunciato queste parole con tranquillità, prima era stato colto di sorpresa. Se non fosse stato per Sigillo Supremo, la Sfera della Distruzione Celeste lo avrebbe ferito gravemente.


Yun Che conosceva già questo tipo di armi da fuoco. Quando era stato nella Frazione della setta Xiao di Città Luna Nuova, aveva trovato il bastone del fuoco venefico e la Bomba Tremore, ma la loro potenza non era paragonabile alla Sfera della Distruzione Celeste.


Dopo che la nebbia si dissipò, tutti videro che il ragazzo era a poche decine di metri di distanza dalla sua posizione originale, ma non aveva alcuna ferita; non c'era nemmeno una goccia di sangue sui suoi vestiti.


"Tu... Tu...", finora Xiao Wuyi era sempre stato indifferente e credeva di avere tutto sotto controllo, adesso invece stava strabuzzando gli occhi come se avesse visto un demone terrificante. Riusciva solo a pensare ripetutamente... Impossibile... Impossibile... Impossibile...


Yun Che non era stato colpito da un Petardo Thunder Tremor o una Bomba Tremore, ma dal tesoro della setta Xiao, la Sfera della Distruzione Celeste, c'erano solo venti di questi oggetti e nemmeno i praticanti all'Stadio Imperatore Misterioso potevano resistervi!


Non solo provocava un'esplosione estremamente potente, avrebbe anche diffuso un gas velenoso che, a contatto con la pelle, avrebbe invaso il corpo facendo morire in pochi secondi la vittima. Se respirato avrebbe mostrato un effetto simile... Eppure Yun Che stava rimanendo tra la nebbia velenosa sogghignando, non sembrava affatto diverso rispetto a prima!


"Ad essere sinceri, la forza di questa cosiddetta Sfera della Distruzione Celeste è piuttosto buona e questo veleno è formidabile." Yun Che fissò Xiao Wuyi e disse lentamente: "Questo genere di veleno è raffinato usando l'Erba Vein Ardente, il Fiore dei Mille Parassiti, il Rampicante Scheletro di Mezzanotte, il Fiore del Demone Sanguigno, il veleno del Serpente Letale e quello del Rospo Thunderfire. È acuto e mostra subito i suoi effetti. Una volta che invade il corpo, perfino un Trono avrebbe difficoltà nel sopprimerlo. E dopo essere stati colpiti dalla Sfera della Distruzione Celeste, sarebbe difficile sopravvivere..."


Yun Che avanzò mentre parlava con un tono sempre più gelido: "Almeno fino ad ora non ho fatto nulla contro il tuo Xiao setta e non ho mai avuto alcuna ostilità contro di esso. Eppure per uccidermi avete usato dei metodi così ripugnanti. Davvero... fantastico!"


Queste parole fecero tremare il cuore di Xiao Wuyi... Yun Che aveva davvero elencato tutti gli ingredienti nascosti nella Sfera della Distruzione Celeste senza fare alcun errore!
Questo lo sconvolse profondamente. Pensando alle condizioni miserabili del clan del Cielo Ardente e alle conseguenze del suo possibile fallimento, cominciò a tremare.


"Yun... Che..." Disse stringendo i denti. Il ragazzo si stava avvicinando a lui sempre di più fino ad arrivare ad una distanza di soli trenta metri. Xiao Wuyi iniziò a provare una paura incontrollabile. Strabuzzando gli occhi e stringendo i denti, mosse la mano destra che finora aveva tenuto stretta e allo stesso tempo afferrò due Sfere della Distruzione Celeste.


Sapendo che il suo nemico aveva delle armi nascoste, Yun Che era all'erta e la maggior parte della sua concentrazione era puntata sul palmo di Xiao Wuyi. Quando lo vide muoversi, lo sguardo di Yun Che si accese e le fiamme della fenice divamparono dal suo corpo.


"Danza Empirea della Fenice!!"


Il motivo per cui Yun Che si era avvicinato al suo nemico, passo dopo passo, era proprio per questo momento. Proprio mentre Xiao Wuyi stava per lanciare le due Sfere della Distruzione Celeste, un profilo di fuoco apparve di fronte a lui ed un potere feroce lo travolse; era una forza così rapida che perfino lui, un Trono, non riuscì a reagire in tempo. Ebbe solo il tempo di vedere il ragazzo avvicinarsi e, mentre stava per scagliare le due sfere, un potere soverchiante colpì violentemente il suo petto.


BOOM!!


Il potere della Danza Empirea combinata con Spadone del Drago non era affatto inferiore alla Sfera della Distruzione Celeste. Lo sterno di Xiao Wuyi emise uno scricchiolio e l'uomo fu scagliato via mentre urlava per l'agonia, mentre le due Sfere della Distruzione Celeste gli sfuggirono di mano. Con uno scatto, Yun Che preseal volo i due oggetti viola... Una volta che recuperò le due Sfere della Distruzione Celeste, percepì la formazione profound in esse e capì come utilizzarle.


Bang!


Xiao Wuyi cadde a cento metri di distanza e, dopo aver ruzzolato oltre una decina di volte, si rialzò agitato, tenendosi il petto mutilato con una mano e cercando di estinguere le fiamme della fenice con l'altra. Si levò in volo e cercò di scappare freneticamente.


"Umpf, vuoi fuggire?"


Lo sguardo di Yun Che si incupì. Mettendo da parte Spadone del Drago, scattò rapidamente. Tuttavia, Xiao Wuyi stava volando sempre più in alto e, anche se la sua velocità non era inferiore, non riusciva a raggiungerlo. Yun Che alzò la testa. Osservando la posizione di Xiao Wuyi, prese una Sfera della Distruzione Celeste con la mano destra e la scagliò.


Yun Che poteva brandire tranquillamente uno spadone di diecimila chili grazie alla potenza del suo braccio. Con una forza del genere, la Sfera della Distruzione Celeste era diventata rapidissima. Xiao Wuyi, che pensava solo a scappare, all'improvviso sentì un fischio provenire da dietro di lui. Si girò e vide un puntino luminoso a meno di un piede di distanza.


"AHHH..." Xiao Wuyi strabuzzò gli occhi mentre gridava per la disperazione...


BOOM!!!!


La Sfera della Distruzione Celeste esplose a mezz'aria e l'onda d'urto fece tremare tutto il clan del Cielo Ardente. La luce brillò nel cielo e una nebbia velenosa si diffuse lentamente. Un profilo nero fu scagliato in alto per poi atterrare velocemente a terra.


Il mantello di Xiao Wuyi era stato fatto a pezzi e il suo corpo era mutilato. La nebbia si era infiltrata nel suo sangue e stava facendo effetto, rotolava in continuazione ululando di dolore.


Yun Che si avvicinò con tranquillità, poi prese Spadone del Drago e infilzò il suo nemico con un'espressione impassibile.


PSHHH...


Lo spadone perforò il corpo di Xiao Wuyi senza fare alcuna resistenza, trapassando il suo cuore. Xiao Wuyi si irrigidì per un momento, i suoi occhi strabuzzanti fissarono Yun Che per un po', poi il suo corpo si afflosciò e non si mosse più.


In tre giorni due Troni avevano perso la vita sotto Spadone del Drago.


Yun Che prese l'anello spaziale di Xiao Wuyi, ne guardò con noncuranza il contenuto, e un sorriso soddisfatto emerse sul suo volto. In quanto Supremo Anziano della setta Xiao, naturalmente possedeva oggetti fuori dal comune. Uno qualunque dei suoi averi sarebbe stato un tesoro fuori dalla portata della gente comune. E tra di essi c'era anche un'altra Sfera della Distruzione Celeste insieme a molte chiavi speciali... dovevano servire per accedere a dei posti importanti nella setta Xiao.


Dando un calcio al cadavere di Xiao Wuyi, Yun Che si girò, guardando Fen Duanhun e gli altri Anziani... Il fatto che la Sfera della Distruzione Celeste non fosse stata capace di ferire Yun Che li aveva demoralizzati. E la morte miserabile di Xiao Wuyi aveva spento l'ultimo barlume di speranza che avevano.


"Volete finirla da soli o volete che vi aiuti personalmente?" Yun Che strinse gli occhi mentre parlava con freddezza.


Tra i trentatré maestri dei padiglioni e i ventisette Anziani, ne erano rimasti solo poco più di una decina e anche se avessero unito le forza non avrebbero potuto sconfiggere Yun Che. La sola persona capace di affrontarlo era il Granmaestro Fen Yijue, che aveva subito gravi ferite. Tristezza e disperazione riempiva i cuori degli Anziani, rendendoli incapaci di radunare anche solo un briciolo di volontà per resistere.


"Yun Che, hai davvero intenzione di... non risparmiare nessuno?!" Disse Fen Yijue stringendo i denti.


Yun Che si accigliò. Ogni sua parola era accompagnata da un tono gelido: "Vi ho dato delle possibilità diverse volte... Siete voi che avete insistito! Oggi morirete tutti e da domani non ci sarà più un clan del Cielo Ardente in questo mondo!"


Yun Che alzò un braccio e puntò Spadone del Drago verso Fen Yijue come se avesse proclamato il suo giudizio finale.


Fen Yijue brandì la sua Lama Fiamma Assoluta, alzò la testa e sospirò: "L'eredità millenaria del mio clan del Cielo Ardente è stata davvero rovinata durante la mia generazione, come farò a guardare in faccia i miei antenati... Yun Che, è davvero colpa del mio clan del Cielo Ardente! Ma i discepoli del nostro clan sono innocenti, credo che non li vorresti uccidere nemmeno tu. Dopo che li manderemo via, ci suicideremo!"


"Eheh..." Yun Che rise freddamente, era così sinistro che sembrava la risata di un diavolo: "Sei sordo? Ho già detto che oggi morirete tutti... tutti!
Il giorno in cui avete rapito la mia famiglia ho giurato che avrei ridotto il vostro clan del Cielo Ardente... in un fiume di sangue. Non rimarrà nemmeno un filo d'erba!!"


Fen Yijue sollevò la testa di scatto, i volti di Fen Duanhun e degli altri Anziani mostrarono terrore e stupore. Tutti i discepoli attorno iniziarono a tremare di paura... Yun Che avrebbe ucciso non solo il Maestro e gli Anziani... ma anche tutti i discepoli del clan del Cielo Ardente!!


Sarebbe stato un vero e proprio sterminio!


Una brezza gelida investì tutti i membri del clan. Non avrebbero mai pensato che la vendetta del ragazzo sarebbe stata così crudele e assoluta. La voce di Fen Yijue iniziò a tremare: "Tu... Tu... Anche se il mio clan del Cielo Ardente ti ha fatto un torto, non dovrebbe ricevere una tale vendetta... I discepoli del clan non hanno alcuna ostilità nei tuoi confronti. Non hai alcun motivo di ucciderli... Tu... Non temi l'ira del cielo?!"


Yun Che sorrise, un'espressione che Fen Yijue e gli altri non capivano. Il ragazzo disse a bassa voce: "Il numero di uomini che ho ucciso supera di gran lunga il numero di persone che avete visto in tutta la vostra vita. Per espiare le mie colpe non sarebbe sufficiente perfino ricevere l'ira del cielo diecimila volte! Che importa aggiungere qualche decina di migliaia di persone!"


"Se aveste preso di mira solo me avrei potuto ignorarlo, ma rapire la mia famiglia e quasi ucciderla... Solo per questo meritate un totale sterminio! Ogni sopravvissuto nel clan del Cielo Ardente potrebbe avere il seme dell'odio piantato nell'anima e un giorno potrebbe mettere in pericolo la sicurezza di mio nonno e della mia zietta. Non importa quanto sia insignificante questa eventualità, non lascerò assolutamente che esista! E solo per questa ragione tutti voi... dovete morire!!"


Il tono di Yun Che non aveva alcuna emozione. Facevano tremare l'anima come i mormorii di un demone. Non appena finì di parlare avanzò brandendo lo spadone e sferrando più di una decina di colpi verso i discepoli del clan del Cielo Ardente attorno.


Boom boom boom boom...


Le fiamme divamparono nel cielo esplodendo in varie posizioni, poi si diffusero rapidamente bruciando le folle di discepoli fino a ridurle in cenere, inondando in un attimo il clan con miserabili urla di agonia.


Vedendo questo, Fen Duanhun e gli altri tremarono, quasi urlarono per la disperazione.
Credevano di aver provocato per errore un lupo o una tigre feroce, ma in questo momento si resero conto di aver provocato un folle, un demone!


"Tu... Mostro! Anche se a costo di essere fatti a pezzi ti trascineremo all'inferno!!"


Gli Anziani del clan del Cielo Ardente feriti che inizialmente volevano suicidarsi, brandirono le loro Lame Burning Heaven e caricarono verso Yun Che con occhi iniettati di sangue e pieni di disperazione.
                                


                                



