---
title: Capitolo 354 - Privo di Vita
pubDate: 2025-01-31T17:03:16.114Z
tags:
    - atg
---


<em>CAPITOLO SPONSORIZZATO ringraziamo TM e anonimo!</em>


<em><strong>0 Capitoli in coda, DONAZIONI 0/10.</strong>
-Schadenfreude</em>


Il clan del Cielo Ardente non aveva più la forza di resistere. Anche se c'erano ancora decine di migliaia di discepoli, non sarebbero stati di alcuna minaccia per Yun Che anche se fossero stati il doppio. Dopo i ruggiti degli Anziani del clan del Cielo Ardente, iniziarono tutti a muoversi per paura di essere annientati. Brandirono le loro armi e si precipitarono verso Yun Che.


Il ragazzo alzò la testa e scorse con lo sguardo la folla; non c'era alcuna traccia di turbamento nella sua espressione. Gli ultimi tredici Anziani del clan del Cielo Ardente si stavano per avventare su di lui. Le loro espressioni erano sfigurate dalla disperazione, dal rimorso e dall'indignazione.
Nonostante fossero feriti, stavano mostrando una forza superiore a quella che avevano di solito.


Impassibile, Yun Che sollevò la sua gigantesca spada e avanzò... il primo passo del massacro di oggi! Il clan del Cielo Ardente sarebbe stato scagliato nell'abisso.


Boom!


I tredici Anziani desideravano solo morire insieme a Yun Che, di fronte al suo colpo non schivarono nemmeno, ma la forza dello Stadio del Cielo Misterioso non rappresentava alcuna minaccia per Yun Che. Con un rombo, furono tutti scagliati via e metà di loro subirono gravi ferite. Il ragazzo avanzò di nuovo emanando una seconda ondata di potere, puntando direttamente verso Fen Duanhun.


Il maestro del clan non poteva battere Yun Che e le sue ferite non erano ancora guarite. Fu travolto da un solo colpo e una delle sue braccia si fratturò sul posto. Yun Che non continuò ad attaccarlo invece fissò Fen Yijue che era dietro Fen Duanhun e brandì lo spadone accendendo le fiamme della fenice.


Il potere spaventoso provocò un'increspatura nello spazio e una luce ardente che illuminò il volto pallido di Fen Yijue. Il vecchio indietreggiò stendendo le braccia per proteggersi...


BANG!!!


La fiamma della fenice esplose, ma la potenza dello spadone non era stata dispersa e impattò sulla difesa a stento costruita da Fen Yijue... Usare l'Energia Misteriosa nelle sue condizioni, per poi ricevere un forte colpo, fece sputare una grossa boccata di sangue a Fen Yijue, mentre tutta la sua energia si dissipò mentre continuava a ritirarsi di decine di metri. Breccia della Fenice avanzò e si schiantò sul petto di Fen Yijue... uscendo dalla sua schiena!


"Gran... Granmaestro!"


"GRANMAESTRO!!!!"


Fen Yijue guardò il clan del Cielo Ardente nel caos con un'espressione stordita e, per un momento, nella sua mente riemerse l'immagine del suo clan in passato pieno di dignità e gloria. Ma questi ricordi si trasformarono in uno spazio vuoto e anche il suo corpo cadde lentamente in questo spazio sconfinato. Gli ultimi suoni che sentì furono le voci e le grida piene di tristezza attorno a lui.


Anche se Fen Yijue non era apparso pubblicamente per oltre vent'anni, era la vera colonna portante del clan del Cielo Ardente. La sua morte aveva decretato la fine del clan.


"Non c'è bisogno di gridare." Disse Yun Che impassibile: "Perché tutti voi... lo accompagnerete all'inferno tra breve!!"


Non appena finì di parlare, esplose una colossale sfera di fuoco e, in un istante, le fiamme della fenice travolsero i discepoli del clan del Cielo Ardente in un purgatorio letale... Il fuoco si diffuse grazie al vento, avvolgendo sempre più il territorio del clan.
Anche se era già arrivata l'alba, l'incendio ardente dipinse il cielo di rosso sangue.


---


"Ugh!!"


Xiao Juetian, che era assorto ad occhi chiusi, si alzò di colpo come se fosse stato colpito da un fulmine. Le sue mani stavano tremando e la sua fronte si ricoprì di sudore.


"Maestro, cos'è successo?" Chiese con ansia il vecchio accanto a lui.


Lo sguardo di Xiao Juetian tremò e mostrò un'espressione scioccata e impaurita.
Non aveva mai mostrato emozioni del genere: "L'impronta dell'anima del Secondo Zio è scomparsa... è... morto!"


"Cosa?!" Il vecchio vestito di nero gridò per lo stupore e poi scosse la testa impaurito: "Impossibile! La forza misteriosa dell'Anziano Wuyi era seconda solo a quella del Granmaestro e non ha quasi rivali nell'intero Ventoblu. Inoltre aveva cinque Sfere della Distruzione Celeste con sé, come può..."


"Nemmeno io volevo crederci, ma l'impronta dell'anima non mente! Il Secondo Zio è morto.
Inoltre a giudicare dall'indebolimento dell'impronta fino al tempo in cui è svanita, sono passati solo pochi secondi. Non solo è morto, è stato ucciso da un impatto estremamente forte. Con la sua forza al terzo livello dello Stadio Imperatore Misterioso, riuscire ad ucciderlo in così poco tempo..."


Xiao Juetian non riuscì a dire altro. Era raggelato...
Il fatto che Yun Che avesse ferito gravemente Fen Yijue e ucciso Fen Ziya lo aveva già sbalordito. E la morte veloce di Xiao Wuyi gli mostrava quanto fosse diventato potente Yun Che... La morte di Xiao Wuyi lo dimostrava.
L'odio di tre anni fa unito all'atto di ostilità più recente...


Xiao Juetian rabbrividì. Sollevò la testa e disse frettolosamente: "Immediatamente... andate subito a chiedere alla Frazione di Bluefire di andare a fare una ricognizione per scoprire le attuali condizioni del clan del Cielo Ardente... presto andate!"


"...Sì!" Il vecchio vestito di nero se ne andò velocemente.


Dopo aver ansimato un po' di volte, Xiao Juetian si calmò e poi andò subito nel Padiglione Principale, diretto proprio verso il luogo segreto dove risiedeva il Granmaestro Xiao Wuqing... Sentiva che stava per arrivare una calamità e l'intero setta avrebbe dovuto iniziare a prepararsi subito.


---


L'aria della Valle Burning Heaven era ardente. Una sfera di fuoco bruciava all'impazzata nel suo centro e, in meno di due ore di tempo, si estese per oltre cinque chilometri avvolgendo completamente il territorio del clan del Cielo Ardente fino a ridurlo ad una landa desolata.


Pile di cadaveri furono carbonizzati dalle fiamme una dopo l'altra. Nessuno degli Anziani e delle decine di migliaia di discepoli riuscì a scappare dal mare di fiamme e persero la vita bruciati e colpiti da Spadone del Drago.


Un vero campo di cadaveri, privo di vita.


Il clan del Cielo Ardente una volta potente e venerato dagli altri, chiamato anche luogo sacro del Ventoblu, era stato carbonizzato in un solo giorno ed era diventato un cimitero dall'atmosfera desolata.


Di fronte alle macerie annerite, guardando il clan del Cielo Ardente completamente distrutto, Yun Che non sentì alcuna gioia, né pietà, né orgoglio per aver distrutto uno delle quattro maggiori sette. Ciò che sentiva era calma... Decine di migliaia di persone erano state sepolte dalle sue fiamme e dal suo spadone, eppure era tranquillo come se avesse soltanto schiacciato una folla di formiche.


E questa calma era del tutto spontanea, le persone comuni non avrebbero potuto assistere con tranquillità ad una scena del genere, figuriamoci esserne la causa. Eppure a lui era successo fin troppe volte...


Allora era stato a causa della sua ostilità, aveva usato la Perla del Veleno Celeste contro le persone che avevano ucciso il suo Maestro, annientando interi setta uno per uno... Rendendo i clan e perfino le città circostanti dei cimiteri. E tra di loro c'erano anche molti setta ancora più grandi del clan del Cielo Ardente.


Oggi anche questo massacro era avvenuto per un'inimicizia. Anche se Xiao Lie e Xiao Lingxi erano stati salvati entrambi da lui, dopo aver sperimentato le difficoltà della sua vita precedente, non avrebbe mai lasciato che la pietà lo intralciasse. Anche se sarebbe stato chiamato demone e sarebbe stato evitato, maledetto e temuto dagli altri, non avrebbe rimpianto ciò che aveva fatto oggi.


Perché nella sua vita precedente era stata proprio la pietà a causare la morte del suo maestro, è stato a causa della pietà che, dopo aver sfiorato molte volte la morte, era stato costretto a buttarsi giù dall'Ultimo precipizio della nuvola alla fine; era stato a causa di un momento di clemenza che il clan del Cielo Ardente era riuscito a rapire suo nonno e la sua zietta! Non era il suo cuore ad essere diventato gelido, erano stati gli avvenimenti delle sue due vite precedenti ad avergli mostrato che, avere pietà per il nemico era come essere crudeli con i propri cari... e a volte questa crudeltà era fatale!


Tuttavia, tra i resti del clan del Cielo Ardente, non erano morti tutti. Proprio davanti a Yun Che, si alzò barcollando una figura. Aveva i capelli scompigliati, il volto ricoperto di polvere e il corpo pieno di ferite; ma il suo sguardo era ancora più crudele di quello di un lupo feroce.


Barcollò e riuscì ad alzarsi dopo aver usato tutte le sue energie. Con un ruggito, il suo corpo radunò un'enorme forza da chissà dove mentre si avventò su Yun Che puntando con entrambe le mani verso la sua gola.


La sua azione stupì Yun Che... Il suo corpo era già completamente esausto, eppure aveva tirato fuori una forza del genere. Era... stata evocata dalla sua anima!


Durante le sue due vite, era la prima volta che Yun Che aveva incontrato qualcuno di simile a lui con una determinazione così forte da trarre energia dalla sua anima!


Yun Che alzò il braccio e fece un cenno noncurante. Una raffica di vento spazzò via quella persona, che cadde a terra tremante, per poi rialzare lentamente la parte superiore del suo corpo. Il suo sguardo era pieno di rabbia e odio che permeava le sue ossa e la sua anima.


"Fen Juechen, dovresti risparmiare un po' di energia per respirare! Allora nel Palazzo Misterioso Ventoblu, anche se non potevi battermi, almeno potevi tentare di opporti. Ma ora non sei nemmeno degno della mia attenzione! Con la tua forza, anche se rimanessi immobile, non riusciresti nemmeno a torcermi un capello!"


Yun Che fissò impassibile il giovane di fronte a lui. "Non ti ucciderò, ma non ti preoccupare, il motivo per cui non ti ucciderò non è per pietà e non perché non voglia ucciderti. Capisco le conseguenze del non togliere di mezzo un problema alla radice meglio di chiunque."


"Ma quando la mia zietta se n'è andata, mi ha chiesto specificatamente di risparmiarti la vita. Gliel'ho promesso... e rispetto qualsiasi promessa faccio alla mia zietta." Disse freddamente Yun Che.


Non rimuovere il problema dalla radice di sicuro avrebbe causato guai e Yun Che era sicuro che risparmiargli la vita sarebbe ancora più pericoloso che far rimanere vivo Fen Yijue! Ciò che sarebbe rimasto forse sarebbe stato un guaio imprevedibile.


Tuttavia, dato che aveva già promesso a Xiao Lingxi di risparmiare Fen Juechen, non l'avrebbe ucciso assolutamente. Inoltre, da ciò che aveva detto la ragazza, se Fen Juechen non avesse intralciato suo fratello, Xiao Lingxi si sarebbe suicidata ancora prima che raggiungesse il clan del Cielo Ardente.


Questo era già un motivo sufficiente per risparmiare la vita di Fen Juechen.


Per quanto riguarda le possibili conseguenze, era disposto a prendersene la responsabilità!
                                


                                



