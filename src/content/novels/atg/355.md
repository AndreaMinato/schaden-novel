---
title: Capitolo 355 - Il Segreto Proibito del clan del Cielo Ardente
pubDate: 2025-01-31T17:03:16.114Z
tags:
    - atg
---


<em>Capitoli in coda 2, DONAZIONI 0/10</em>
<em>-Schadenfreude</em>


Quando sentì queste parole, Fen Juechen sentì un'ondata di umiliazione. Non importavano i motivi per cui Yun Che lo stava risparmiando, per lui sembrava una forma di compassione... compassione da parte della persona che aveva ucciso i suoi parenti e annientato tutto il suo clan.


"Yun Che... uccidimi se ne hai il coraggio! Non ho bisogno della pietà e della compassione di un demonio come te!" Fen Juechen rantolò e affondò le dita nel terreno con così tanta violenza da farle sanguinare. Il suo sguardo era pieno di intento omicida, desiderava fare a pezzi Yun Che.


"Mi ripeterò, il motivo per cui non ti uccido non è per pietà, né compassione ma per la richiesta della mia zietta di risparmiarti... tuttavia questa sarà l'unica volta che mostrerò questa clemenza! Se un giorno oserai complottare contro di me, ti ucciderò personalmente! Quindi se intendi cercare vendetta, vieni a cercarmi quando avrai coltivato a sufficienza, non sprecare questa rara opportunità che ti è stata data!"


Yun Che si girò e se ne andò in silenzio senza degnarlo di un altro sguardo.


Guardando Yun Che andarsene, Fen Juechen spalancò gli occhi mentre cercava di muovere il suo corpo indebolito. Gridò con voce roca: "Yun Che... non hai il permesso di andartene! Non puoi andartene... Non ti ho ucciso... Voglio ucciderti! Voglio ridurti in mille pezzi e ridurre in polvere le tue ossa! Voglio farti sperimentare ogni sofferenza nel mondo... Non puoi andartene... torna qui... AHHHH!!!!"


Nonostante le grida isteriche di Fen Juechen, Yun Che non si fermò e in breve tempo scomparve dalla vista di Fen Juechen, che si lanciò a terra afferrando le ceneri sul terreno con le sue mani sporche di sangue e cominciò a piangere disperato.


Erano passati più di dieci anni da quando aveva iniziato a coltivare Energia Misteriosa, eppure non aveva mai versato una sola lacrima.


Ma oggi pianse, colto da un dolore straziante.


I suoi genitori, suo nonno, tutti i suoi parenti, i membri del suo clan e la sua casa erano tutti morti! La sua vita come figlio del maestro del clan era svanita nell'arco di un giorno. Tutto ciò che era rimasto era un odio sconfinato che permeava il suo cuore, il suo midollo e la sua anima.


"Voglio vendicarmi... Voglio vendicarmi... Voglio vendicarmi... Yun Che... Ti... ucciderò!!!!"


"Anche se venissi fatto a pezzi e dovessi attraversare i nove livelli dell'inferno, ti ucciderò!!!!"


Le sue grida piene di rabbia furono trasportate dal vento desolato e mentre il cielo si incupiva, il vento divenne sempre più forte, come se il cielo stesse tremando di paura per l'intenso odio nella sua voce.


"Il motivo per cui non ti uccido... è per la richiesta della mia zietta di risparmiarti..."


Era stata lei...


Era stata lei a pregare Yun Che di non uccidermi...


Era stata lei... a permettermi di avere questa vita miserabile...


Lo sguardo di Fen Juechen si annebbiò all'improvviso mentre quegli eventi indimenticabili iniziarono a tornargli in mente.


Quel giorno fatidico aveva portato personalmente il suo seguito a clan della Nuvola Vagante per rapire i due membri della famiglia di Yun Che. Quando era arrivato nella montagna posteriore della residenza Xiao, in quell'attimo in cui aveva visto Xiao Lingxi, il suo atteggiamento di solito nobile e dispotico si era disperso.


In quel momento Xiao Lingxi era seduta accanto ad un ruscello con entrambe le mani sulle ginocchia. Emanava una dolce fragranza, il suo sguardo era limpido e aveva un'espressione affettuosa, non si sapeva cosa avesse catturato la sua attenzione. I rivoli a cascata dell'acqua scorrevano in quel ruscello disperdendosi silenziosamente. Tutto ciò che aveva visto era il profilo del suo viso, eppure era rimasto incantato per la prima volta nella sua vita.


Aveva delle sopracciglia sottili e raffinate, il suo naso sembrava fatto della più fine giada. Aveva delle labbra delicate e dolci, i suoi occhi brillavano come gemme preziose e la sua pelle nivea era così morbida che sembrava essere stata cosparsa con del trucco.


Tra le montagne sconfinate che circondavano i corsi d'acqua e i fiori che sbocciavano annunciando la primavera, la vegetazione lussureggiante e il paesaggio bello oltre ogni immaginazione sembrava scolorito in confronto alla bellezza della giovane. Fen Juechen sentì tirare le corde del suo cuore, non aveva mai visto una ragazza come lei e si era agitato in quel momento... quasi la riteneva una bellissima fata delle montagne.


In quel momento si sentiva come se fosse sotto incantesimo.


Per andare dal clan del Cielo Ardente fino a clan della Nuvola Vagante Fen Juechen ci aveva messo quattro giorni, eppure il viaggio di ritorno era durato sei giorni. Aveva rallentato il passo perché era preoccupato che Xiao Lingxi non potesse sopportare questo ritmo veloce. Durante il viaggio si era preoccupato per lei e aveva preso l'iniziativa di rassicurarla dicendole che la sua sicurezza non sarebbe stata a rischio e che non sarebbe trascorso molto tempo prima che la riportasse personalmente a casa.


E aveva rispettato le promesse che aveva fatto, scontrandosi perfino con Fen Juecheng perché non avrebbe permesso che accadesse nulla a Xiao Lingxi.


Non avrebbe mai pensato che la ragazza avrebbe chiesto pietà per lui... e che per questo gli sarebbe stata risparmiata la vita.


Provò una sensazione inspiegabile, nel suo mondo annebbiato dall'odio e dalla freddezza, sentì all'improvviso un'emozione calda e gentile; ma all'improvviso in questo momento cruciale tralasciò queste sensazioni... tutto ciò a cui poteva pensare era la sua vendetta! E lei era la zietta di Yun Che, la parente del demone che aveva annientato la sua famiglia!


"Uccidere... Ucciderti... Devo ucciderti... Avrò la mia vendetta!!"


Fen Juechen si alzò guardando la terra bruciata sotto i suoi piedi con uno sguardo vacuo. Iniziò a barcollare in avanti senza avere idea di dove potesse recarsi, arrancando meccanicamente.
Camminò faticosamente tra gli innumerevoli cadaveri... e all'improvviso sentì un debole lamento.


Fen Juechen si fermò sul posto e avanzò a fatica verso il corpo di Fen Yijue... il petto di Fen Yijue aveva una cavità piena di sangue delle dimensioni di una testa e i suoi organi erano completamente distrutti. In quel momento non stava respirando. Erano passate quasi due ore; anche se era un Trono era destinato a morire...


Eppure non era ancora mancato, cercando di sopravvivere fino al suo ultimo respiro. Quando Fen Juechen si avvicinò a lui, le sue palpebre si sollevarono lentamente.


"Nonno... Nonno!"


Fen Juechen e Fen Yijue di solito non interagivano, non c'era alcun affetto tra i due; eppure in quel momento, guardandolo, Fen Juechen stava tremando per l'emozione.


"Chen'er..."


Fen Yijue lo chiamò con voce debole, usò tutte le sue forze per sollevare il suo braccio destro, tra le sue dita c'era una chiave nera avvolta da una nebbia scura.


"Chen'er... questa chiave... è stata lasciata dai nostri avi... sigilla... un tabù proibito... e un segreto terrificante... i nostri avi hanno lasciato un messaggio... solo quando saremo disperati... potremo... usare questa... chiave... In essa giace un'impronta mnemonica... ti guiderà verso... il posto in cui può essere usata... ti farà perdere l'anima... perdere ogni cosa... perfino distruggere... l'intero... continente del Cielo Misterioso..."


"Tuttavia... il nostro clan del Cielo Ardente... non dovrebbe finire così... devi vendicarti... ven... di... carti..."


Il braccio di Fen Yijue si afflosciò mentre l'ultimo respiro di vita lasciò il suo corpo.
Si era aggrappato all'ultimo briciolo di energia vitale che aveva e aveva cercato di resistere per tramandare l'ultimo segreto del clan del Cielo Ardente...


Un segreto proibito.


Fen Juecheng sporse la mano tremante, chiudendo gli occhi di Fen Yijue che non era morto serenamente. Strinse l'altra mano che teneva la chiave nera... all'improvviso la strana nebbia scura iniziò a fluire tra le sue dita e ne trapelò una bizzarra presenza demoniaca...


---


Yun Che aveva finito di distruggere il clan del Cielo Ardente. Sapeva cosa aveva fatto e sapeva con ancora più chiarezza i guai che avrebbe attratto e le ripercussioni.


Dopo aver lasciato il clan del Cielo Ardente, Yun Che richiamò la sua Fenice delle Nevi che si alzò in volo verso nord, dritto verso la città imperiale Ventoblu.


"Hai davvero attivato lo Specchio del Samsara, reincarnandoti e alterando il ciclo karmico!"


Yun Che stava per addormentarsi sul dorso della Fenice delle Nevi quando all'improvviso la voce di Jasmine risuonò nella sua mente.


"Eh, perché lo dici?" Gli occhi che aveva appena chiuso, tremolarono e si aprirono mentre rispondeva.


"Uccidere così tante persone in una sola volta, eppure hai mantenuto un'espressione impassibile, perfino la tua aura e il tuo battito cardiaco non hanno avuto un solo cambiamento! Perfino il demone più spietato non sarebbe riuscito a rimanere così tranquillo dopo aver ucciso così tante persone." Jasmine disse freddamente: "Hai solo diciannove anni. Dalle tue esperienze di vita non dovresti essere capace di fare una cosa del genere, la sola spiegazione possibile è che hai usato lo Specchio del Samsara e ti sei reincarnato! Prima di attivarlo devi aver avuto esperienze fuori dal comune e devi aver ucciso moltissime persone, macchiandoti di innumerevoli colpe e contraendo debiti di sangue. E il fatto che lo Specchio del Samsara non abbia alcuna reazione è la prova che è stato usato in questi ultimi vent'anni!"


"Il periodo di tempo del continente Nuvola Azzurra è disallineato con quello del continente del Cielo Misterioso e durante il periodo in cui sei stato mandato nell'continente Nuvola Azzurra dall'anima del Dio Malvagio, con tutte le strane reazioni ho avuto dei sospetti, ora posso dedurre... che la tua vita precedente si è svolta nell'continente Nuvola Azzurra. Quella Su Ling'er, eheh... dev'essere stata una delle tue compagne!"


"Uuh..." Yun Che fece un lieve sospiro. Non avrebbe potuto tenere nulla nascosto a Jasmine. Chiudendo gli occhi disse con tono gentile: "Hai ragione, ho trascorso una misteriosa 'vita precedentÈ proprio nell'continente Nuvola Azzurra. Sarei dovuto morire dopo essere precipitato da un dirupo, eppure non sono rinato qui senza avere idea di cosa fosse accaduto. Quando ho saputo dello Specchio del Samsara allora ho iniziato a capire. Però a parte te chi mi crederebbe anche se dicessi la verità?"


"Ricordi che tempo fa ti ho detto che le persone che ho ucciso superano il numero di quelli che tu hai ucciso? Allora hai trattato le mie parole con disprezzo... eppure non stavo davvero scherzando. Non solo ne ho uccise di più, il loro numero è ancora più alto di quanto tu possa immaginare... se credi di essere una vile creatura, un demone imperdonabile, allora io..." Yun Che si girò e disse in tono indifferente: "Sono un demone tra i demoni. Ma non ho mai ucciso invano, né rimpianto ciò che ho fatto. Credo che tu ed io siamo simili in questo senso."


Jasmine divenne taciturna e rimase in silenzio per molto tempo.


Dopo un po' esclamò all'improvviso: "Stavolta hai risparmiato una persona che non dovevi risparmiare! Quel Fen Juechen è estremamente pericoloso. Forse in futuro avrà le capacità per minacciarti."


"Ne sono consapevole. La sua determinazione è sbalorditiva. Con ciò che ha sofferto oggi, il suo desiderio di vendetta lo spingerà a diventare più potente ad ogni costo e diventerà un pazzo.
Però, sia perché ha salvato la zietta, sia perché lei stessa ha chiesto di risparmiarlo, non ho potuto agire contro di lui."


Yun Che disse con un tono rilassato: "Ho il sangue del Dio Drago e della Fenice, le Vene Misteriose del Dio Malvagio, anche se diventasse un indemoniato, non potrebbe raggiungermi. Spero invece che possa fare tesoro della vita che gli è stata data dalla zietta e trovi un posto dove trascorrere la sua vita serenamente. Se arriverà il giorno in cui cercherà vendetta, la sola strada che mi rimarrà sarà di farlo riunire alla sua famiglia."
                                


                                



