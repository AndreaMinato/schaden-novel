---
title: Capitolo 356 - La Rabbia del Paladino
pubDate: 2025-01-31T17:03:16.115Z
tags:
    - atg
---


<em>CAPITOLO SPONSORIZZATO ringraziamo Stefano E.</em>
<em>1 Capitolo in coda, 0/10 donazione.</em>
<em>-Schadenfreude</em>


Proprio quando Yun Che aveva lasciato la città Bluefire ed era partito per la città imperiale Ventoblu, l'ombra di una persona apparve nei cielo sopra il clan del Cielo Ardente.


Fen Juechen se n'era già andato e c'era un silenzio mortale. Il terreno rimasto era cosparso di rovine e cadaveri, l'atmosfera era permeata da un odore di bruciato, come se avesse sperimentato una calamità. Occasionalmente uno o due uomini coraggiosi si avvicinavano all'area per indagare e, vedendo le rovine del clan del Cielo Ardente, scapparono in fredda tremando di paura, nessuno osava avventurarsi oltre.


"Ahimè, alla fine sono arrivato troppo tardi."


Il profilo nel cielo guardò le rovine e rimase in silenzio per molto tempo. Alla fine rilasciò un sospiro profondo, emanando un'aura soverchiante e sconfinata che avvolse l'intero clan del Cielo Ardente. In un attimo il flusso dell'aria si fermò, bloccando perfino le ceneri che vorticavano trascinate dal vento cielo, sembrava che il tempo si fosse fermato.


"Che forza immensa, se fosse stata una persona virtuosa, allora sarebbe stata una benedizione per l'Impero Ventoblu, ma sfortunatamente ha il cuore di un demonio. Dopo un tale massacro, costituisce una minaccia per l'Impero Ventoblu. E io, non starò assolutamente con le mani in mano."


Volse lo sguardo a nord. Non si girò verso la direzione da cui era venuto, invece si sollevò in aria e si diresse verso nord percorrendo innumerevoli chilometri di distanza in un batter d'occhio.


---


"...la base del clan del Cielo Ardente è già stata ridotta ad una pila di rovine. Il Maestro del Clan, il Granmaestro, i trentatré Maestri dei Padiglioni, i ventisette Anziani e tutti i discepoli... sono morti, non è sopravvissuto nessuno... non sono riusciti a scappare... l'intero clan è stato sterminato... il clan del Cielo Ardente è finito. Non solo è stato annientato, è stato completamente distrutto. Le azioni malvagie di quel Yun Che superano di gran lunga le nostre aspettative..."


"Le varie frazioni esterne del clan del Cielo Ardente in tutte le grandi città hanno ricevuto questa notizia e quasi tutte hanno troncato i loro rapporti con il clan del Cielo Ardente non appena potevano, cambiando immediatamente i loro nomi per paura che il piano malvagio di Yun Che coinvolga anche loro."


Dopo aver sentito questo, Xiao Juetian rabbrividì. Dopo aver ricevuto notizia della devastazione del clan del Cielo Ardente, era davvero terrorizzato. Nemmeno lui pensava che Yun Che sarebbe stato così spietato.


Credeva che il ragazzo avrebbe ucciso al massimo il maestro del clan e il resto dei membri principali. Non si sarebbe immaginato che Yun Che avrebbe inflitto un castigo così crudele.


Dopo aver sentito personalmente la verità, era rimasto immensamente scioccato. Inoltre, dopo aver saputo ogni cosa, sentiva un presentimento ancora più grave!


In base alla personalità di Yun Che, gli eventi di tre anni fa non sarebbero stati così facilmente rimediabili.


Tuttavia questo era un risultato del piano personale di Xiao Kuangyun. Se avesse sopportato il dolore nell'abbandonare l'unico figlio che aveva avuto con la sua prima moglie e avesse preso l'iniziativa di gestire la questione con Yun Che, allora la questione poteva essere risolta pacificamente. Inoltre raggiungere un compromesso con qualcuno capace di distruggere completamente il clan del Cielo Ardente non era troppo umiliante.


Tuttavia il Granmaestro Xiao Wuqing aveva condotto una vita priva di costrizioni finora; dato che era una persona che poneva la gloria del suo setta al di sopra della propria vita, non avrebbe mai permesso una cosa del genere. Aveva scelto invece di lasciare che Xiao Wuyi portasse l'arma proibita della setta Xiao per aiutare il clan del Cielo Ardente ad eliminare Yun Che... e per questo avevano perso tutte le possibilità di risolvere il conflitto pacificamente!


"Maestro, cosa dovremmo fare?" Chiese l'Anziano accanto a Xiao Juetian. "La nostra setta Xiao non ha mai temuto minacce esterne, eppure questo Yun Che non dovrebbe essere assolutamente sottovalutato. È riuscito ad annientare l'intero clan del Cielo Ardente in pochi giorni, questo significa..."


"È inutile insistere." Xiao Juetian ansimò stringendo le mani al petto e annunciò: "Se Yun Che fosse solo potente, avrei combattuto fino alla morte contro di lui nel caso venisse qui. Eppure... i suoi metodi sono estremamente spietati! Soltanto rapire i suoi parenti che alla fine sono stati salvati, ha condotto alla distruzione di un intero clan! Non c'è molta differenza di forza tra la setta Xiao e il clan del Cielo Ardente... anche il Secondo Zio è morto per mano di Yun Che. È riuscito ad annientare il clan del Cielo Ardente quindi può distruggere anche La nostra setta Xiao... è innegabile!"


Tutti i Maestri dei Padiglioni si ammutolirono e il solo rumore che si poteva sentire erano i rapidi battiti dei loro cuori.


"Non dobbiamo assolutamente incontrare il disastro che è caduto sul clan del Cielo Ardente!" Xiao Juetian si girò e scorse tutti con lo sguardo: "Se Yun Che arrivasse qui, non dovremo assolutamente affrontarlo! Se possiamo risolvere la questione pacificamente, anche se dovremo perdere completamente la nostra dignità, dovremo farlo a tutti i costi. Se dovremo combattere... allora portate tutte le Bombe della Distruzione Celeste e bruceremo insieme a lui! Non possiamo assolutamente lasciare che La nostra setta Xiao diventi il prossimo clan del Cielo Ardente!"


"Maestro, non c'è bisogno di essere così pessimisti." Xiao Boyun fece un passo avanti e disse: "La forza di Yun Che in effetti è scioccante, eppure nell'Impero Ventoblu esiste una persona capace di ucciderlo. E... secondo un recente rapporto, la scorsa notte, ha lasciato la Villa della Spada Celestiale da solo."


Xiao Juetian sussultò: "Intendi... il Paladino Ling Tianni?"


"Esatto!" Xiao Boyun annuì: "Ling Tianni è stata una persona retta e giusta per tutta la sua vita, ha sempre trattato il male con massima ostilità. Inoltre un tempo era amico di Fen Yijue. È rimasto in isolamento per quasi dieci anni senza farsi coinvolgere dalle questioni mondane. Eppure è partito in fretta dalla Villa della Spada Celestiale la scorsa notte, probabilmente per cercare di salvare il clan del Cielo Ardente. Sfortunatamente è arrivato troppo tardi. Se ha visto la devastazione del clan del Cielo Ardente, da una parte si sarà sentito in colpa e dall'altra... sarà infuriato per i metodi malvagi di Yun Che. Entrambi i motivi sarebbero sufficienti per far sì che dia la caccia a Yun Che! Forse Ling Tianni lo sta già inseguendo in questo momento."


Queste parole portarono molto sollievo a Xiao Juetian che aggiunse a bassa voce: "Molto bene... Se è vero, Yun Che morirà sicuramente! Yun Che ha subito gravi ferite durante la lotta contro Fen Yijue prima di scappare, ciò significa che non è molto più potente di lui, e dieci Fen Yijue non sarebbero paragonabili al Paladino. Se Ling Tianni ha davvero lasciato la Villa della Spada Celestiale per aiutare il clan del Cielo Ardente... allora andrà sicuramente a punire Yun Che!"


---


Le notizie della distruzione del clan del Cielo Ardente travolsero l'intero Impero Ventoblu come una tempesta furiosa, diventando l'evento più terrificante e scioccante mai sentito dai cittadini di Ventoblu.


Da una parte c'era un clan leggendario e nobile che aveva un millennio di storia.


Dall'altra un giovane di soli diciannove anni.


Ciò che aveva fatto era praticamente impossibile, difficile da credere e da accettare.


Aveva davvero annientato tutto il clan del Cielo Ardente. Solo un demone sarebbe ricorso a dei metodi del genere e avrebbe avuto un cuore così crudele... Come poteva essere stato fatto da un giovane di diciannove anni!


La città imperiale Ventoblu si agitò, tutti parlavano dell'annientamento del clan del Cielo Ardente e di Yun Che. Inoltre la frazione esterna del clan del Cielo Ardente nella città imperiale aveva già chiuso le porte. Nell'ingresso principale, l'insegna del Cielo Ardente, che prima era venerata come un tesoro, era stata rimossa e fatta a pezzi. Poco tempo dopo era stata rimpiazzata dal "Clan della Grande Nuvola"... questo nuovo nome mostrava la paura che Yun Che incuteva su di loro e la loro volontà di essere cordiali con lui.


<em>Nota Traduzione: Yun significa nuvola in cinese.</em>


Yun Che viaggiò sulla Fenice delle Nevi, mentre volava per i cieli della città imperiale Ventoblu catturò l'attenzione di innumerevoli cittadini che si fermarono sul posto e gridarono allarmati guardando in alto. Continuò a sfrecciare per i cieli e quando arrivò al palazzo imperiale e al Palazzo dell'Abbraccio Lunare, ritirò la sua Fenice delle Nevi e atterrò elegantemente.


"Ah... chi sei?!"


Gridò una voce femminile proprio quando atterrò. Yun Che si girò e vide una domestica con un volto impallidito.


"Ah! Giovane... Giovane Maestro Yun!"


La prima volta che Yun Che si era recato nel Palazzo dell'Abbraccio Lunare aveva visto proprio questa domestica, quindi naturalmente l'aveva riconosciuta. Nel momento in cui lei lo vide, gridò tre volte più forte di prima. La sua espressione era un misto di shock, ammirazione... e anche paura.


Uccidere oltre settantamila persone usando metodi spietati aveva sconvolto tutti quanti fino a farli tremare di paura al solo pensiero.


Yun Che osservò l'espressione della domestica di palazzo. Annuì ed espresse un po' di impazienza: "Dov'è la principessa, sua altezza reale? Uh... sembra che tu abbia paura di me?"


"No... no davvero... non è vero!" Sotto lo sguardo del ragazzo, la domestica iniziò a farfugliare in maniera incoerente. Di fronte ad un personaggio leggendario, i suoi istinti naturali erano completamente congelati per la paura. Non osò guardare direttamente verso Yun Che e volgendo lo sguardo verso il Palazzo dell'Abbraccio Lunare gridò: "Sua altezza, il Giovane Maestro Yun... il Giovane Maestro Yun è arrivato."


Arrivò velocemente una figura vestita con un lungo abito verde chiaro e un profilo delicato e raffinato come quello di un'agile farfalla. Vedendo Yun Che, rimase piacevolmente sorpresa e disse con massima gioia: "Piccolo Che!"


Xiao Lingxi si precipitò verso di lui e abbracciò stretto Yun Che. Poteva a stento contenere la sua felicità e stava saltellando per la gioia: "Finalmente sei tornato... Ah? Hai subito qualche ferita? Ti sei fatto male da qualche parte?"


Non fu una sorpresa per Yun Che trovare Xiao Lingxi qui. Prima di arrivare al palazzo imperiale, era quasi sicuro che Ling Jie avrebbe portato Xiao Lie e Xiao Lingxi da Cang Yue. Posò la mano sulla vita della ragazza e disse ridendo: "Non ti preoccupare, non ho una sola ferita. Se non credi alle mie parole mi spoglierò per farti controllare dopo."


"Uuh!" Xiao Lingxi gli diede un lieve pizzicotto e mettendo il broncio disse: "Umpf, mi stai di nuovo stuzzicando..." Tuttavia poté solo fingere di essere arrabbiata per poco prima di diventare di nuovo gioiosa: "Eheh, lo sapevo che avresti mantenuto la tua promessa. Siamo arrivati qui tempo fa, io e papà ci stavamo preoccupando a morte in questi giorni. Tuttavia il palazzo imperiale ha molti posti interessanti e la principessa stessa mi ha accompagnato e ha permesso che giocassi qui."


Fu in quel momento che Cang Yue apparve, vestita dalla testa ai piedi con indumenti reali, era davvero splendida. Guardando i due abbracciati, rise lievemente e si avvicinò: "Fratello Minore Yun, finalmente sei tornato."


"Scusa per averti fatto preoccupare." Yun Che sorrise lievemente e disse: "E per averti fatto prendere cura di mio nonno e della mia zietta."


"I tuoi consanguinei ovviamente sono anche i miei consanguinei." Dopo aver detto queste parole, la ragazza si agitò, arrossì e cambiò frettolosamente argomento: "Nonno Xiao al momento è con mio padre sotto la protezione dello zio Dongfang, è perfettamente al sicuro. Detto questo... hai già visto Chu Yuechan?"


Yun Che sospirò e scosse la testa: "No, non era a Asgard Nuvola Gelida e nessuno ha idea di dove sia."


Cang Yue aprì lievemente la bocca e disse con un tono consolante: "Non ti preoccupare, la fata dalla Gelide Bellezza ha la forza di un Trono, nel Ventoblu nessuno può farle del male.
Il dominio dell'Impero Ventoblu è piccolo, di sicuro la troverai in poco tempo. Radunerò anche tutte le risorse dell'intero palazzo per aiutarti nella ricerca... detto questo, il clan del Cielo Ardente... è stato davvero... annientato da te?"


"Sì." Yun che annuì senza alcuna esitazione: "Perché hanno provocato chi non avrebbero dovuto provocare. Non proverei alcun rimpianto nemmeno se il mondo intero provasse ostilità nei miei confronti! Sorella Maggiore, zietta... mi biasimate?"


L'espressione di Cang Yue divenne complicata, proprio quando stava per iniziare a parlare, sentì Xiao Lingxi dire: "Anche se uccidere è sbagliato... se è stato il piccolo Che a farlo, le persone che doveva uccidere dovevano essere uccise, erano persone cattive! Quindi non ti biasimo."


Xiao Lingxi non aveva mai ucciso e aveva un'esperienza limitata nei rapporti umani. Il suo temperamento era delicato come un fiore, eppure le sue parole erano piene di senso di giustizia e sicurezza. Decine di migliaia di vite massacrate, eppure era risoluta... No, bisognerebbe dire che era sicura che Yun Che fosse nel giusto. Cang Yue non poté trattenersi dal chiedere: "Tu... perché la pensi così?"


"Perché il piccolo Che è la persona migliore in questo mondo." Xiao Lingxi batté gli occhi brillanti come pietre preziose e rispose senza nemmeno una traccia di esitazione.


In quel momento Cang Yue la fissò folgorata.


All'improvviso aveva capito perché Yun Che aveva lavorato così duramente in questi ultimi tre anni e perché si era infuriato così tanto da annientare il clan del Cielo Ardente dopo che la ragazza era stata rapita...


Il suo rapporto con Xiao Lingxi era oltre la fiducia e la dipendenza; era praticamente di integrazione. Specialmente il modo in cui Xiao Lingxi trattava Yun Che; anche se avesse sentito che il mondo intero le stesse mentendo, si sarebbe fidata ciecamente di Yun Che; anche se il mondo intero trattasse il ragazzo come un demone, lei avrebbe creduto che fosse la persona più gentile del pianeta.


Questa emozione profonda e misteriosa fece provare invidia a Cang Yue perché sapeva che in questo mondo nessuno avrebbe potuto prendere il posto di Xiao Lingxi nel cuore di Yun Che.


Cang Yue sorrise lievemente. Sotto lo sguardo di Xiao Lingxi, quelle sensazioni contrastanti che aveva nel cuore scomparvero senza lasciare traccia. Guardò Yun Che... e vide un uomo che le faceva sentire un orgoglio immenso... In soli due anni da un fragile giovane minacciato dalla setta Xiao, era diventata una persona capace di sostenere tutto l'Impero Ventoblu.


Fu in quel momento che una voce dal tono grave e indifferente risuonò dal cielo:


"Yun Che, a causa della tua vendetta personale, sei arrivato addirittura ad annientare l'intero clan del Cielo Ardente. I tuoi metodi sono spietati e sei malvagio. Sia gli dei che le persone sono infuriate, meriti una punizione divina. Oggi cercherò giustizia e ti manderò all'inferno per ripagare il tuo debito... mostrati!"


Questa voce sembrava essere trasmessa per il cielo, riecheggiando per ogni strada, ogni angolo della città imperiale, facendo calare un completo silenzio. Tutti alzarono la testa scioccati e cercarono di individuare la fonte di quella voce.


"Ah? Cosa... che cos'era quel suono? Sembra che stia cercando il piccolo Che." Xiao Lingxi si girò e si guardò attorno. Le parole dette dalla voce l'avevano impaurita.


"Questa persona... chi può essere?" Cang Yue afferrò frettolosamente il braccio di Yun Che con un'espressione spaventata. Nonostante lo sterminio del clan del Cielo Ardente una persona stava cercando di punirlo... la sua potenza doveva essere spaventosa.


"Umpf." Yun Che sbuffò con indifferenza e confermò la posizione del proprietario di quella voce. Disse con noncuranza a Cang Yue e Xiao Lingxi: "Sembra che sia arrivata una piccola seccatura... Datemi un momento, me ne occuperò subito."


Proprio quando stava per muoversi, la voce di Jasmine risuonò nella sua testa: "Non andare! Sarebbe come cercare di morire!"


"Cosa?!" Yun Che si fermò sui suoi passi e si accigliò.
                                


                                



