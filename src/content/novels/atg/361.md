---
title: Capitolo 361 - Doppio Dominio
pubDate: 2025-01-31T17:03:16.116Z
tags:
    - atg
---


<em><strong>CAPITOLO SPONSORIZZATO</strong> ringraziamo Weed!
Avviso che cambierò:
da Impero Ventoblu =&gt; Impero Ventoblu
Divine Phoenix Empire =&gt; Impero della Divina Fenice
8 Capitoli in coda, 2/10 donazione.</em>
<em>-Schadenfreude</em>


"Cosa?!"


L'improvviso cambiamento di Yun Che scosse Ling Tianni; perché la sua aura, all'inizio ridotta al dieci per cento della sua potenza, era aumentata all'improvviso, tornando nelle condizioni in cui era prima del combattimento... Anzi no, superandole perfino!


L'esperienza di Ling Tianni nei metodi di coltivazione del profound potevano essere definite impareggiabili. Eppure in Yun Che emergeva un'anomalia dopo l'altra.


Questa era la seconda volta che Yun Che aveva bruciato direttamente il sangue della Fenice. Il processo avrebbe consumato direttamente tutto il potere di queste tre gocce e per questo non sarebbe riuscito ad usare le fiamme della fenice per i prossimi due o tre mesi. Mentre stringeva i pugni, i suoi occhi brillarono come due sfere di fuoco scarlatte: "Qingyue, posso resistere per venti secondi... ho bisogno del tuo aiuto con il tuo Dominio Frozen Cloud... Devo infliggergli una sconfitta miserabile in venti secondi!!"


Xia Qingyue si accigliò lievemente e, proprio quando stava per dire qualcosa, Yun Che era già balzato nel cielo... Spadone del Drago menò diversi fendenti, accompagnato da ruggiti e grida di fenice.


Xia Qingyue sospirò lievemente, senza dire una parola spiccò il volo brandendo il Fiocco Fiordineve della Fenice di Ghiaccio ed emanando incredibili aurore di ghiaccio... Le fiamme della fenice e Frozen End puntarono verso Ling Tianni una da destra, l'altra da sinistra.


Fu come se il corpo del Paladino fosse stato gettato per metà nella lava e per metà in un purgatorio di ghiaccio.
Con un fendente, l'uomo sollevò una vasta quantità di energia di spada, disperdendo i due attacchi. In quel momento Yun Che e Xia Qingyue arrivarono di fronte a lui.


"Qingyue!" Disse ad alta voce Yun Che.


Diverse decine di catene di ghiaccio si condensarono dal nulla, sigillando ogni via di fuga attorno a Ling Tianni. I capelli di Xia Qingyue svolazzavano mentre il suo corpo si illuminava di luce blu.
Decine di migliaia di spiriti di ghiaccio si dispersero e, nel raggio di trecento metri, l'area si trasformò in un mondo blu.


Dominio Frozen Cloud... Apriti!


L'aria divenne gelida e i movimenti del Paladino sembrarono rallentare mentre la forza della sua spada sembrava indebolirsi. Tuttavia, anche se il Dominio Frozen Cloud era sufficiente per ostacolare Ling Tianni, non era sufficiente a minacciarlo. Il Paladino mosse la lama verde verso l'alto con un'espressione indifferente. Accompagnato da un rumore stridulo, una lunga fessura apparve nel Dominio blu ghiaccio.


"Le Heavenly Sword Divine Art possono aprirsi facilmente un varco tra i vari tipi di Dominio. A meno che tu non mi superi in termini di forza misteriosa, usare un Dominio di fronte a me sarebbe completamente inutile e aumenterebbe soltanto il ritmo con cui consumi la tua Energia Misteriosa." Disse Ling Tianni con un tono indifferente. Proprio quando finì di parlare, sentì una strana aura. I movimenti delle sue mani si fermarono mentre si girava di scatto guardando verso Yun Che.


Al momento gli occhi del ragazzo avevano uno strano tocco di luce azzurra. Dietro di lui stava fluttuando un'immagine color celeste... L'ombra ruggì al cielo con le zanne e gli artigli spiegati, sembrava maestosa e imponente. Anche se era un profilo confuso, mostrava orgoglio... sembrava davvero un drago azzurro!


Un ruggito risuonò nel cielo, scuotendo l'anima mentre riecheggiava nell'aria. Tre piedi sopra Yun Che c'erano un paio di occhi azzurri accecanti come le stelle e misteriosi come il cielo.


Ling Tianni si irrigidì quando lo vide. Si congelò sul posto e le sue pupille si dilatarono...


La luce attorno si oscurò fino a diventare nera come l'inchiostro. Gli sembrò di sentire centinaia di migliaia di tuoni e dei ruggiti che facevano tremare il mondo... La sua mente era nel caos totale; si dimenticò chi era e cosa stava facendo. Davanti ai suoi occhi iniziarono a mostrarsi scene da incubo.


Si vide sconfitto da Yun Che, per poi essere mutilato e privato di tutta la sua forza misteriosa, con tutte le ossa rotte... Diventare spazzatura, inferiore perfino ad un barbone, incapace di morire anche se lo desiderava... Dododiché Yun Che aveva sfogato la sua rabbia sull'intera Villa della Spada Celestiale, uccidendo tutti i suoi discendenti, torturando tutti i suoi discepoli e stuprando le discepole di bell'aspetto. Tutte le spade della Terrazza furono distrutte e l'intera Villa della Spada Celestiale bruciata... la setta al pinnacolo del Ventoblu era stato trasformato in un inferno... E lui, invalido, poté solo guardare tutto questo con uno sguardo disperato...


In quel momento Yun Che apparve di fronte a lui sorridendo sinistramente... il ragazzo volò in alto nel cielo e si trasformò in un enorme drago... Un drago che stava attraversando il cielo. Il suo corpo era lungo decine di migliaia di metri e la sua testa era grossa come una montagna. Un'aura maestosa e indescrivibile lo soverchiò; sotto di essa si sentiva insignificante come un granello di sabbia.


Ling Tianni iniziò a tremare come se fosse febbricitante. In quanto Paladino, era la prima volta nella sua vita che aveva temuto un'altra persona, inoltre era un'emozione impressa indelebilmente nella sua anima. Sotto questo terrore, i suoi arti si afflosciarono mentre tremava. Ebbe perfino l'impulso di inginocchiarsi di fronte a lui e implorare pietà...


Il Dominio dell'Anima del Drago non era un potere che apparteneva a questo piano, quindi Ling Tianni non poteva assolutamente resistervi. l'Energia Misteriosa del paladino si indebolì velocemente. Tuttavia il Dominio dell'Anima del Drago poteva essere mantenuto solo per circa cinque secondi nel caso Yun Che fosse in condizioni perfette e, nel suo stato attuale, tre secondi era già il suo limite.


Ma questo breve periodo di tempo era già sufficiente per scagliare Ling Tianni in un abisso da incubo!


Tre secondi dopo il Dominio dell'Anima del Drago svanì... la mente di Ling Tianni era ancora incredibilmente salda; in quasi un istante si era già ripreso. Ma Spadone del Drago era già ad un piede di distanza dal suo petto e il suo corpo era stato già congelato completamente dal Dominio Frozen Cloud, incapace di muoversi.


Sotto questo attacco incrociato, lo spirito e la difesa di Ling Tianni erano collassati.


"Distruzione della Luna e delle Stelle!!"


BOOM!!


Il colpo impattò pesantemente sul petto di Ling Tianni.


Con un'esplosione, gli strati di ghiaccio sul petto di Ling Tianni si infransero mentre il paladino volò all'indietro come una palla di cannone.


Con la tremenda potenza di Ling Tianni, anche se fosse stato colpito direttamente da Yun Che, non sarebbe rimasto gravemente ferito. Tuttavia sotto il Dominio dell'Anima del Drago, la sua forza misteriosa era crollata interamente e lo strato protettivo di Energia Misteriosa non era nemmeno al trenta per cento delle sue normali condizioni. Sebbene avesse incanalato la sua Energia Misteriosa il più velocemente possibile, sotto l'influenza del Dominio Frozen Cloud, il suo corpo si era intorpidito... Distruzione della Luna e delle Stelle scosse le sue interiora.


"Danza Empirea della Fenice!"


Le fiamme della fenice divamparono dal corpo di Yun Che e delle ali apparvero sulla sua schiena. Il ragazzo raggiunse Ling Tianni lasciando dietro di sé una striscia di luce scarlatta e colpì violentemente verso il basso...


Boom! Boom! Boom! Boom! Boom! Boom! Boom! Boom...


Lo spadone attaccò ripetutamente Ling Tianni, ogni attacco era più pesante del precedente. Ogni singolo colpo portava con sé un tuono agghiacciante. La folla attorno era rimasta sconvolta. Non potevano credere ai loro occhi e alle loro orecchie... Questa potenza era come un fulmine profound scagliato dai nove cieli!!


Era evidente quanto forza terrificante si nascondesse dietro ogni attacco.


Sotto il gelo del Dominio Frozen Cloud e la combinazione di Spadone del Drago, perfino l'ultimo briciolo di Energia Misteriosa che sosteneva il Paladino stava quasi per disperdersi. Anche la potenza che Yun Che stava rilasciando all'impazzata si stava esaurendo. Facendo un respiro profondo, guardò Ling Tianni che era ricoperto di sangue e aveva le braccia spezzate. Sollevò Spadone del Drago mentre l'immagine di un lupo celeste emerse dietro di lui...


"Fendente del Lupo Celeste!!"


"Capo!!"


Non appena stava per colpire, Yun Che sentì l'urlo roco di Ling Jie. Esitò per un attimo e ritrasse il sessanta per cento della potenza dello Fendente del Lupo Celeste.


BANG!!!!


L'immagine del lupo blu impattò sul petto di Ling Tianni e si formò un'enorme ferita che schizzò una grande quantità di sangue.
Poi Yun Che allentò la presa dello spadone sentendo un'ondata di stanchezza. Sospirò e il suo corpo iniziò a precipitare.


Il Dominio Frozen Cloud svanì. Xia Qingyue sollevò Yun Che a mezz'aria usando il suo palmo per poi farlo atterrare lentamente. Anche Ling Tianni era caduto. Ling Jie gridò e accorse da lui, si inginocchiò accanto a lui.


Visto che il luogo dove si teneva lo scontro era la città imperiale Ventoblu, la folla, fin dall'inizio numerosa, aveva superato le centomila persone. Eppure in quel momento tutta quella gente era completamente ammutolita. Ogni persona stava guardando quello spiazzo di terra distrutta incredula...


Il Paladino... il numero uno a Ventoblu... aveva davvero... perso!


Tutti avevano visto che, dopo le decine di colpi di Yun Che, Ling Tianni aveva subito gravi ferite... Specialmente durante l'ultimo attacco; il suo petto era esploso e forse i suoi organi interni erano già stati distrutti.


Questo giovane che era diventato famoso solo due anni fa, in soli due anni di tempo era diventato incredibilmente forte e aveva creato una leggenda dopo l'altra. Campione del Torneo Ventoblu... Aveva interrotto il matrimonio del Giovane Maestro del clan del Cielo Ardente... L'annientamento del clan del Cielo Ardente...


Oggi aveva davvero gravemente ferito Ling Tianni!!


Il fatto che avesse sconfitto il numero uno di Ventoblu significava che... era già capace di rimpiazzare Ling Tianni e diventare il migliore praticante del mistero di Ventoblu!


Ed era soltanto un diciannovenne!!


"Come stai?" Xia Qingyue sorresse Yun Che e sentì che il suo corpo era completamente privo di energia.


Tutto il potere che il ragazzo aveva usato proveniva dalle fiamme della fenice. In quel momento il fuoco si era completamente estinto e le tre gocce di Fenice avevano bruciato tutto il loro potere ed erano entrate in uno stato di ibernazione che sarebbe durato due o tre mesi, quindi ora era completamente esausto. Inoltre, a causa dell'apertura del Dominio dell'Anima del Drago, era diventato assonnato... Nel suo stato attuale Yun Che poteva essere ucciso da un qualunque praticante allo stadio Elementare Misterioso.


"Sto bene... solo un po' stanco." Disse Yun Che ansimando e calmando la sua aura. La potenza del Dominio dell'Anima del Drago sovrastava ogni livello e legge naturale, permettendogli di vincere contro il Paladino che all'inizio gli era impossibile sconfiggere.


Le condizioni di Ling Tianni erano gravi e poté solo alzarsi a stento dopo essere stato sorretto da Ling Jie. Dopo che era diventato famoso, questa era la prima volta che perdeva ed era stato sconfitto da un giovane molto più debole di lui. In confronto alle ferite sul suo corpo, l'impatto sul suo spirito era stato molto forte. Nel suo cuore si era insinuato un demone interiore indelebile a causa del terrificante Dominio dell'Anima del Drago.
