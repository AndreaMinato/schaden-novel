---
title: Capitolo 371 - Oppressione
pubDate: 2025-01-31T17:03:16.118Z
tags:
    - atg
---


<em>Capitolo regolare.
1 Capitoli in coda, 0/10 donazione.</em>
<em>-Schadenfreude</em>


Le parole di Yun Che resero increduli i tre che stavano per andarsene... e tutti gli altri presenti. Un'esistenza così maestosa come la setta della Divina Fenice, il signore del continente del Cielo Misterioso, era stata davvero minacciata da un giovane di una piccola nazione del Ventoblu; nessuno si sarebbe mai immaginato che sarebbe successa una cosa del genere. Perfino l'Imperatore del Ventoblu, Cang Wanhe, che aveva sperimentato innumerevoli difficoltà e pericoli mortali rimase scioccato al punto di tremare sul posto.


I capelli dei tre della setta della Divina Fenice si rizzarono e mostrarono sguardi arrabbiati. Il vecchio vestito di rosso puntò il dito verso Yun Che e disse infuriato: "Giovane insolente! Tu... Osi davvero minacciare il principe del mio Impero della Divina Fenice! Sua Altezza è il tredicesimo principe della nostra setta della Divina Fenice e del nostro impero!! Come oseresti torcere un solo capello a sua altezza?!"


Cang Wanhe era già fradicio di sudore. Fece un po' di passi e si preparò ad intervenire, ma proprio in quel momento sentì la risata fredda di Yun Che: "Credi che non oserò? Eheh... Allora te la farò vedere!"


Yun Che avanzò velocemente. Sollevando un'enorme tempesta di Energia Misteriosa, menò un fendente accompagnato dal ruggito di un drago.


Xia Qingyue mosse lievemente le sue sopracciglia sottili mentre fluttuava verso l'alto... Erano tre avversari, uno al secondo livello dello Stadio Imperatore Misterioso e due al terzo che possedevano tutti il sangue della fenice, temeva che Yun Che non potesse affrontarli da solo. Ma prima ancora che potesse parlare, Yun Che ruggì: "Nessuno ha il permesso di interferire!"


Xia Qingyue si fermò e, dopo aver ponderato per un po', i movimenti della sua mano cambiarono istantaneamente. Dopo aver spostato il braccio e gli spiriti di ghiaccio, evocò due mura trasparenti che sigillarono il lato sinistro e quello destro di Yun Che e degli altri tre della setta della Divina Fenice, impedendo che l'energia residua ferisse le persone attorno.


Anche se erano passati poco più di due mesi, le Frozen End Divine Art di Xia Qingyue chiaramente erano avanzate di livello.


I due vecchi avevano capito che questo Yun Che era semplicemente un folle!!


La minaccia del loro Impero della Divina Fenice non aveva avuto alcun effetto! In questo continente del Cielo Misterioso solo un pazzo l'avrebbe ignorato! E solo un pazzo non avrebbe esitato ad attaccare un vero principe della setta della Divina Fenice senza alcuna remora!


"Giovane... Vuoi morire!!"


I due vecchi erano infuriati. L'anziano vestito di nero fece un passo avanti e una picca nera come la pece apparve nella sua mano. Le fiamme divampavano dalla sua arma come dei serpenti che si contorcevano.


Il vecchio vestito di nero si precipitò verso Yun Che, veloce come un fulmine, la punta della lancia stava mirando verso uno dei punti vitali del petto del suo nemico, mentre lasciava dietro delle immagini residue e una traccia scarlatta. Il rumore dell'aria che si squarciava si mischiava con le grida della fenice, quasi assordando la folla.
Yun Che rimase impassibile. Il suo slancio non ne fu influenzato, il suo sguardo era freddo come il ghiaccio e la tempesta dello spadone avanzò insieme alle fiamme scarlatte della fenice. Anche se l'energia di questa tempesta non era penetrante, era maestosa e tremenda come un tuono.


Quando i due arrivarono a cinque piedi di distanza l'uno dall'altro, il vecchio sentì chiaramente il terrore della tempesta d'energia che proveniva da Yun Che. Capì subito perché Feng Xichen aveva ricevuto gravi ferite nonostante avesse la Tunica della Fenice. Non aveva più il tempo di cambiare posizione, poté solo stringere i denti e prepararsi ad affrontare direttamente l'attacco.


BOOM!!


Le fiamme della fenice furono represse al punto da essere estinte dalla forza dello spadone, la lancia si era piegata così tanto che stava quasi per spezzarsi. L'anziano vestito di rosso era sgomento; sapeva quanto fosse potente il colpo della lancia. Aveva anche assistito alla forza scioccante di Yun Che, ma non avrebbe mai creduto che il ragazzo sarebbe stato capace di distruggere così facilmente la mossa finale del vecchio con l'abito nero.


Spadone del Drago si fermò per un attimo dopo la collisione, mentre le fiamme divamparono cercando di travolgere il nemico.


Le pupille del vecchio vestito di nero si restrinsero e l'uomo si ritrasse velocemente. Stringendo i denti, ruggì e lanciò via la lancia nelle sue mani mentre il suo corpo stava bruciando. L'aria circostante si deformò e perfino il terreno diventò rosso, come se il vecchio vestito di nero fosse ricoperto di sangue fresco.


"Aaah!!"


La luce del fuoco esplose, disperdendo le fiamme a forma di serpente e si precipitò in avanti.


Rip! Rip! Ssss...


La luce del fuoco ostruì le fiamme della fenice di Yun Che, disperdendole volta per volta. Se fossero state solo fiamme della fenice, probabilmente le avrebbe estinte tutte, ma erano accompagnate dalla tempesta dello spadone. L'energia di Spadone del Drago lo travolse portando con sé il fuoco della fenice. In un batter d'occhio investì le fiamme del vecchio e puntarono sul suo petto, strappando facilmente l'Energia Misteriosa protettiva e colpendo i suoi meridiani.


L'anziano vestito di nero impallidì indietreggiando di diversi passi, stava tremando e sanguinando dagli orifizi della testa. La sua camicia era stata ridotta in cenere e la pelle sotto era per lo più carbonizzata; era in uno stato miserabile.


Il pubblico rimase in completo silenzio. Non solo Feng Xichen, perfino le due guardie del corpo della setta della Divina Fenice erano state ferite da Yun Che in meno di tre scambi. Inoltre erano lesioni estremamente gravi.


La potenza del ragazzo evidentemente era ancora più terrificante di come affermavano le dicerie! La folla non sapeva quale fosse il limite della sua forza.


Allora, nella regione Bluefire, la forza misteriosa era avanzata al settimo livello dell'Stadio della Terra Misteriosa, ma era stato un cambiamento recente che non si era ancora stabilizzato. Dopo due mesi ormai la forza misteriosa di Yun Che si era adattata e stava già iniziando ad avanzare oltre. In più stava continuando a consumare carne di drago ogni giorno, irrobustendosi sempre di più. La sua potenza era già aumentata da quando aveva combattuto con Ling Tianni.


Se il paladino avesse di nuovo combattuto contro di lui, sarebbe rimasto sicuramente scioccato dalla sua velocità. E una crescita del genere era avvenuta anche senza che la sua forza misteriosa avanzasse di livello.


Il vecchio vestito di nero era già livido. Le sue ferite erano secondarie, ma lui, una dignitosa guardia del corpo della setta della Divina Fenice, era stato battuto in tre mosse da un giovane della piccola nazione Ventoblu. Dato che faceva parte del nobile e superiore setta della Divina Fenice, la sua reputazione era molto più importante della sua sopravvivenza e oggi aveva perso la faccia. Mentre si teneva il petto, il vecchio vestito di nero tremò mentre l'anziano con l'abito rosso accanto a lui si incupì. Tuttavia Yun Che non aveva la minima intenzione di fermarsi e si precipitò in avanti brandendo il suo spadone.


"Phoenix Flames Searing Heaven!"


Contro una pressione così terrificante, i due non poterono più preoccuparsi della loro reputazione e attaccarono simultaneamente. Ondate di fuoco si levarono al cielo, perfino lo spazio stesso si bruciò... Le due grandi guardie del corpo all'Stadio Imperatore Misterioso stavano attaccando a piena forza. Anche se erano protetti dal muro di ghiaccio di Xia Qingyue, i praticanti del mistero presenti sentirono ribollire il sangue e sussultarono inquieti. Non avevano altra scelta se non evocare Energia Misteriosa protettiva con tutte le loro forze.


"Così... Così spaventoso!"


"Questi due sono chiaramente infuriati... Sono persone della setta della Divina Fenice e accompagnano il principe! Solo la loro aria maestosa è così terrificante. Inimmaginabile. Anche Yun Che non dovrebbe riuscire a resistere ad una pressione del genere, vero?"


Tuttavia le due guardie del corpo stavano attaccando un giovane che non aveva nemmeno un quarto della loro età! Figuriamoci le persone attorno, perfino loro si sentivano in imbarazzo. Tuttavia la potenza di Yun Che aveva superato di gran lunga le loro aspettative e solo uccidendolo sarebbero riusciti a recuperare un po' della loro faccia.


Eppure, nonostante stesse affrontando due guerrieri all'Stadio Imperatore Misterioso dell'Impero della Divina Fenice, Yun Che rimase impassibile. La forza di Spadone del Drago e delle fiamme della fenice si fusero puntando verso i due vecchi.


BOOOOOOOM!!


La collisione squarciò istantaneamente lo spazio; le grida della fenice e i tuoni risuonarono nell'aria. Quella luce e l'Energia Misteriosa brillante quasi oscurarono il cielo.


Le fiamme e il rumore avevano assordato e accecato la folla. Le fiamme spazzarono il terreno sollevandolo oltre dieci metri; le mura Frozen End che Xia Qingyue aveva costruito tremarono. Poi delle crepe percorsero le pareti mentre delle tracce di Energia Misteriosa si infiltravano tra le piccole fessure... Ma proprio queste piccole porzioni stavano già scagliando via i praticanti del mistero attorno, mentre le persone ancora più deboli vomitarono sangue sul posto. La folla entrò nel caos.


La luce e le fiamme provocate dall'impatto durarono per decine di secondi e alla fine si dissiparono. Tutti si ripresero e, attraverso le mura trasparenti rotte, videro che i vecchi erano stati carbonizzati ed erano a cento metri di distanza dalla loro posizione originaria... mentre Yun Che non aveva una sola ferita; perfino i suoi vestiti e i suoi capelli non erano minimamente scompigliati.


Questa scena fece sussultare la folla. Oltre metà della gente era rimasta stordita, ancora incapace di credere ai suoi occhi.


Yun Che da solo, con un singolo colpo... aveva sconfitto due grandi esperti all'Stadio Imperatore Misterioso dell'Impero della Divina Fenice senza ricevere una sola ferita!!


Yun Che trascinò Spadone del Drago a terra con un lieve sorriso. Il suo sguardo misterioso eppure calmo, i suoi capelli che fluttuavano per le raffiche di Energia Misteriosa che non si erano ancora dissipate... In questo momento Yun Che sembrava un imperatore che guardava il mondo dall'alto in basso! Questo genere di aura e forza imponente superava perfino quella dell'imperatore Ventoblu, che era salito al trono da diverse decine di anni!


Le labbra dei due vecchi tremarono, stavano perfino mostrando paura. Nel loro attacco di prima, non si erano minimamente trattenuti e avevano colpito a piena forza! Eppure erano stati sconfitti lo stesso, erano così spaventati da rischiare di collassare sul posto... Come poteva esistere una persona del genere in questa piccola nazione Ventoblu!


"Ahah..." Yun Che rise piano.
All'improvviso il suo profilo si sfocò e si precipitò verso Feng Xichen... Il principe era stato influenzato dal contraccolpo. Le sue condizioni si aggravarono ancora di più e adesso stava ansimando appoggiato su un ginocchio.


"Non farlo!" I due anziani impallidirono di paura. Ora non solo avevano capito che Yun Che era un folle che non considerava le conseguenze delle sue azioni, avevano anche confermato che era terrificante! Un pazzo del genere avrebbe potuto fare qualunque cosa! Forse avrebbe davvero ucciso Feng Xichen. Se il Tredicesimo Principe fosse davvero morto qui, allora non avrebbero potuto farsi perdonare per la loro negligenza nemmeno se fossero morti diecimila volte. Perfino le loro famiglie sarebbero state implicate... Le azioni di Yun Che li stavano terrorizzando e ruggirono evocando tutte le loro forze...


"Dragon Rupturing Flame!!"


La forza dei due si fuse e si compresse fino al limite, facendo sfrecciare delle fiamme di fenice verso Yun Che.


Il ragazzo sollevò lo spadone e l'immagine di un lupo si precipitò in avanti ululando tra il vento.


"Fendente del Lupo Celeste!!"


BOOOOM!


Risuonò il rumore di un'esplosione, la fiamme della fenice e la forza dello Sky Wolf si scontrarono, distruggendosi a vicenda. Ma questo genere di stallo non durò a lungo; accompagnato dal ringhio feroce, le fiamme furono strappate dall'immagine del lupo e divise in due. Lo Sky Wolf continuò ad avanzare colpendo i due anziani.


Il potere dello Sky Wolf era stato ridotto quasi del settanta per cento per l'impatto, ma l'energia rimanente era ancora terrificante. Le Energia Misteriosa protettive dei due si distrussero per l'impatto e rimasero feriti.
Schizzò sangue ovunque e furono scagliati via per oltre trenta metri di distanza, incapaci di rialzarsi per molto tempo.


Yun Che si era già precipitato di fronte a Feng Xichen per poi farlo cadere con un calcio. Il principe ruzzolò a mezz'aria per poi atterrare pesantemente a terra. E Yun Che gli aveva dato un calcio proprio sulla testa.


BOOM!!


Stavolta Yun Che non controllò il peso di Spadone del Drago, che cadde a terra. Lo spadone pesava oltre dodicimila chili e distrusse il terreno sotto di esso. Yun Che mise un piede sulla testa di Feng Xichen.
                                


                                



