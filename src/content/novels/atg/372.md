---
title: Capitolo 372 - Miserabile è solo una parola
pubDate: 2025-01-31T17:03:16.118Z
tags:
    - atg
---


<em>Capitolo regolare.
1 Capitoli in coda, 0/10 donazione.</em>
<em>-Schadenfreude</em>


In quanto Tredicesimo Principe dell'Impero della Divina Fenice, Feng Xichen aveva trascorso tutta la sua vita nella gloria e sommerso di adulazioni. Figuriamoci un'umiliazione senza precedenti come questa, qualcuno gli aveva mai mancato di rispetto? Era stordito e provò a dimenarsi, però il peso che premeva il suo corpo era immenso come quello di una montagna. Senza menzionare che al momento era ferito, anche al picco delle sue condizioni non sarebbe riuscito a liberarsi.


Anche usando tutte le sue energie, poteva solo agitarsi. Dalla sua testa schiacciata sul terreno provenivano dei rumori spiacevoli e dei piagnucolii.


Dopo essere stati colpiti dallo Fendente del Lupo Celeste di Yun Che, il sangue e l'Energia Misteriosa dei due vecchi ribolliva e, vedendo lo stato miserabile di Feng Xichen, le guardie strabuzzarono gli occhi. I due non si preoccuparono più di riprendersi e si precipitarono verso Yun Che barcollando e gridando con voce roca: "Lascia andare Sua Altezza!! Altrimenti... altrimenti il mio Impero della Divina Fenice ucciderà tutte e nove le tue generazioni! E ti farà vivere una vita miserabile!"


Yun Che aveva sentito questo genere di minacce più di ottomila volte se non diecimila. Calpestando la testa di Feng Xichen, rise fragorosamente: "Sicuro! Allora aspetterò che il vostro setta della Divina Fenice venga ad annientare tutte le mie nove generazioni! Non so se ci riuscirà davvero, ma dato che hai detto queste parole, allora il povero moccioso sotto il mio piede può solo morire ora! Tsk, tsk, volevo solo un braccio e una gamba prima, eppure mi state costringendo ad ucciderlo. Sembra che per il vostro Impero della Divina Fenice la vita di un principe non valga un cavolo!"


Quando finì di parlare, Yun Che mostrò un'espressione fredda. Sollevò Spadone del Drago e una spaventosa aura si condensò sulla lama, pronta a colpire.


"Fermo... Fermo!!"


Non solo la minaccia non aveva avuto l'effetto desiderato, gli aveva dato un motivo per uccidere Feng Xichen. Le azioni di Yun Che che non avevano un minimo di esitazione fecero quasi inginocchiare sul posto i due vecchi. Solo allora si resero conto che le minacce e l'intimidazione non funzionavano contro un pazzo come lui. Yun Che avrebbe ucciso Feng Xichen senza esitazione anche se era un principe!!


I due non potevano sconfiggere il ragazzo e la vita di Feng Xichen era nelle sue mani. I due vecchi non osarono più essere impudenti; anche se desideravano fare a pezzi Yun Che, non ebbero altra scelta se non reprimere la loro rabbia. Il vecchio vestito di nero inspirò profondamente e disse a denti stretti: "Yun Che! Oggi... Oggi ammettiamo la sconfitta! Lascia andare Sua Altezza ora... Se lascia andare Sua Altezza non ti attaccheremo più e ce ne andremo subito!"


"AHAHAHAH!" Come se avesse sentito la battuta più assurda del mondo, Yun Che rise di cuore e disse in tono beffardo: "Le parole che stai dicendo hanno lo stesso valore delle scoregge di un cane! Come se temessi che voi due mi attaccaste o cosa!" Stese il dito e lo piegò verso i due: "Non lo lascerò andare, perché non venite ad attaccarmi... Avanti!"


"Tu!!" L'espressione del vecchio vestito di nero si sfigurò per la rabbia e quasi sputò una boccata di sangue sul posto. L'anziano con l'abito rosso strinse i denti e disse facendo un passo avanti: "Yun Che, non osare troppo..." Non appena disse metà della sua frase, vide il ragazzo incupirsi e sussultò; non osò proseguire con la sua minaccia e il suo tono si addolcì velocemente: "Siamo stati noi ad offenderti per primi oggi. Finché... finché lascerai andare il nostro principe, ci lasceremo alle spalle questo diverbio... Oh anzi, possiamo fingere che non sia successo niente! Non lo diremo a nessuno..." Il suo sguardo scorse i presenti e poi continuò: "Tra tutti i presenti, credo proprio che nessuno diffonderebbe in giro cos'è successo oggi... altrimenti il mio setta della Divina Fenice annienterebbe il clan di chi ha osato farlo."


Anche se nominare la setta della Divina Fenice sembrava non avere alcun effetto su Yun Che, per gli altri era una minaccia non inferiore a quella di una punizione divina! Nel momento in cui sentirono queste parole, tutti impallidirono e rimasero ammutoliti come delle cicale di inverno, desiderando di poter annuire e mostrare il loro accordo.


Queste parole erano già piuttosto umili. In passato non c'era mai stato nessuno del Impero Ventoblu che potesse piegare una persona della setta della Divina Fenice fino a questo punto.


"Ah è così?" Yun Che distolse lo sguardo, eppure mostrava molto sdegno. Disse con tranquillità: "Queste parole stanno semplicemente insultando la mia intelligenza. Avete seguito questo pezzo di me**a di principe fin qui per fare gli spacconi, eppure siete stati picchiati come cani da me, un giovane del Impero Ventoblu. Se si diffondessero notizie del genere... Tsk, tsk, voi sareste ritenuti responsabili per aver macchiato la reputazione dell'Impero della Divina Fenice e il potente impero verrebbe deriso come lo zimbello delle varie nazioni.
Questo pezzo di me**a di principe naturalmente non morirebbe per questo, ma voi due vecchiacci, perfino essere linciati sarebbe considerata una punizione leggera. Siete voi le persone che non vogliono assolutamente che si diffonda questa notizia e che vorreste uccidere tutti i presenti per tappare loro la bocca. Eppure stai cercando di usarla come pedina di scambio? Mi stai prendendo per scemo?"


Queste parole miravano proprio al punto debole del discorso, facendo tremare i due. Allo stesso tempo i presenti capirono perché Yun Che aveva osato essere così prepotente nei confronti di queste tre persone dell'Impero della Divina Fenice. In quanto paese più forte delle Sette Nazioni, l'Impero della Divina Fenice era sempre stata un'esistenza superiore e nessun altro osava rubare le sue luci della ribalta. Anche se le altre sei nazioni avessero unito le forze, non sarebbero comunque riuscite a sconfiggerlo.


Nessuno poteva affrontare la potenza della setta della Divina Fenice e macchiarne la dignità.


Ma oggi tre grandi esperti all'Stadio Imperatore Misterioso della setta della Divina Fenice, incluso un principe, erano stati sconfitti da un giovane di soli diciannove anni nel più debole Impero Ventoblu e la testa del principe era stata perfino calpestata. Se questa notizia si fosse diffusa, sarebbe stata considerata la più grande umiliazione nella storia dell'Impero della Divina Fenice! Anche il suo potere coercitivo nel continente del Cielo Misterioso ne sarebbe stato influenzato.
E il colpevole di tutto questo, Feng Xichen, in quanto principe sarebbe stato al massimo punito, mentre i due vecchi probabilmente avrebbero ricevuto la pena capitale. Quindi, secondo ciò che aveva detto Yun Che, non avrebbero detto nulla al loro setta, né a nessun altro, anche a costo di perdere l'occasione di vendicarsi contro Yun Che usando il potere della setta della Divina Fenice.


Sembrava che il ragazzo ne fosse certo fin dall'inizio.


I volti dei due vecchi arrossirono. L'anziano con l'abito rosso tremò, puntò il dito verso Yun Che e disse: "Non esagerare!!"


"Sto esagerando?!" Yun Che sorrise sinistramente: "Tu ed io siamo completi estranei. Non eravate nemmeno miei nemici, né vi ho fatto alcun torto, eppure siete venuti al mio matrimonio senza essere invitati. Non solo mi avete deriso e umiliato, interrompendo la cerimonia, avete anche tentato di uccidermi! Eppure ora stai dicendo che sono io ad esagerare? Ah, non solo sono parole ridicole, mi rendono scontento... E la faccio sempre pagare alle persone che mi irritano!!"


Dopo un grido, Spadone del Drago colpì all'improvviso il corpo di Feng Xichen.


BOOM!!


Il potere feroce dello spadone si scagliò sul corpo di Feng Xichen provocando il rumore di ossa rotte e grida di agonia. Sotto questo colpo, si erano spezzate oltre una decine di ossa e anche più di dieci dei suoi meridiani. I vasi sanguigni erano scoppiati, il sangue schizzava ovunque .


"Sua Altezza!! Yun Che!! Tu..."


"Io cosa?" Yun Che strinse gli occhi e sollevò ancora una volta lo spadone: "Volete ancora insistere dicendo che sto esagerando? Nessun problema, dite pure, mi chiedo solo se questo povero moccioso potrà sopravvivere al mio prossimo colpo."


"Tu... tu... tu..." I due vecchi si raggelarono e i loro volti impallidirono. Guardando Feng Xichen, non riuscirono nemmeno a mormorare una frase completa.


Cang Wanhe avanzò velocemente e disse: "Yun Che, il principe della Divina Fenice è ancora giovane, quindi è avventato, ma non ha fatto gravi danni. Non importa cos'ha fatto di male, alla fine è un ospite; ora che gli ha dato una lezione e hanno promesso di dimenticare cos'è successo... Se uccidessi davvero il principe della Divina Fenice, non sarebbe un bene per nessuna delle due parti. Che ne dice di lasciarlo andare ora?"


Yun Che naturalmente non voleva davvero uccidere Feng Xichen, altrimenti l'avrebbe già fatto da tempo. Dopo che aveva ferito gravemente il principe, forse avrebbero perfino nascosto la questione per salvarsi la faccia ed evitare una grave punizione, reprimendo tutta l'umiliazione e sopportando le ferite. Ma se avesse davvero ucciso Feng Xichen allora la questione sarebbe completamente cambiata. Yun Che sapeva bene che al momento non poteva affrontare affatto l'Impero della Divina Fenice.


Poteva sfogare la rabbia, ma non poteva uccidere. E la persona migliore per mediare la questione naturalmente sarebbe stata Cang Wanhe, sapeva che l'imperatore si sarebbe fatto avanti in un momento appropriato.


Quando Cang Wanhe intervenne, Yun Che, che aveva un'espressione piena di arroganza, mostrò uno sguardo rispettoso. Dopo aver finito di ascoltare le sue parole, fece una pausa di pochi secondi prima di rispondere con cortesia: "Anche se al momento sono furioso, dato che è un comando di Sua Maestà, naturalmente Yun Che ubbidirà."


Dopo aver finito di parlare, il ragazzo tolse il piede dalla testa di Feng Xichen. Poi gli diede un calcio mandandolo verso i due vecchi, che si affrettarono a prendere al volo il principe.


"Umpf! Avete interrotto il mio matrimonio e volevate perfino uccidermi. All'inizio avevo intenzione di uccidervi tutti, ma dato che Sua Maestà ha chiesto di avere pietà di voi, vi lascerò andare per questa volta!
Perché non avete ancora mostrato gratitudine nei confronti del mio Imperatore Ventoblu?"


Anche se Cang Wanhe era un Imperatore, i potenti di quei grandi setta lo avevano solo trattato con rispetto in superficie e degli sguardi sdegnosi alle spalle. Ma oggi Yun Che, che aveva respinto la setta della Divina Fenice e scioccato i grandi guerrieri del Ventoblu, stava trattando l'imperatore con molto rispetto e aveva "ascoltato prontamente le sue parole". Per la prima volta, Cang Wanhe, che era stato sul trono per così tanti anni, sentì una grande sensazione di prestigio e senza che se ne accorgesse perfino la sua schiena si raddrizzò. Provò una sconfinata gratitudine nei confronti di Yun Che. Capiva molto bene che l'atteggiamento del ragazzo lo stava rendendo davvero un Imperatore che comandava il Ventoblu!
                                


                                



