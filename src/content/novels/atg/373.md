---
title: Capitolo 373 - Deterrente
pubDate: 2025-01-31T17:03:16.118Z
tags:
    - atg
---


<em>Capitolo regolare.
1 Capitoli in coda, 0/10 donazione.</em>
<em>-Schadenfreude</em>


Feng Xichen era già privo di sensi, ma nonostante le sue ferite sembrassero gravi, non erano fatali. I vecchi sospirarono di sollievo, ma non smisero di mostrare espressioni rabbiose. Comunque non potevano battere Yun Che e potevano solo stringere i denti e sopportare. I due avanzarono e dissero a testa bassa di fronte a Cang Wanhe: "Ringraziamo Sua Maestà, l'Imperatore Ventoblu... per la sua benevolenza."


"Ohoh, non c'è bisogno." Cang Wanhe alzò lievemente la mano, il suo portamento pieno della maestosità di un imperatore. "Le sette nazioni, incluso il mio Ventoblu, hanno le stesse origini, causare trambusto non sarebbe di beneficio per nessuno. Nonostante alla fine il principe sia rimasto gravemente ferito, alla fine è stato un incidente causato da voi, nessuno lo può negare, no? E se si diffondessero le notizie di questo evento, non sarebbe vantaggioso né per noi, né per voi. Invece ci sarebbero delle conseguenze difficili da prevedere.
Quindi, come avete detto prima, faremo finta che oggi non sia accaduto nulla. I presenti prometteranno di non farne parola, altrimenti saremmo noi i primi a punirli. Non avete alcuna obiezione al riguardo, vero?"


Quando finì di parlare, l'Imperatore Ventoblu scorse con lo sguardo la folla. Ling Jie avanzò immediatamente e disse ad alta voce: "Sua Maestà, non si preoccupi per favore. Ling Jie e il mio fratello maggiore Ling Yun della Villa della Spada Celestiale non diremo a nessuno cos'è successo... nemmeno a nostro padre. Lo giuriamo! Se infrangessi questa promessa, che affronti l'ira del cielo!"


Dopo che Ling Jie intervenne, anche il resto del gruppo promise di non riferire a nessuno cos'era successo.


Se fosse stata un'altra nazione o grande setta, la questione di oggi avrebbe provocato un'ostilità incredibile, ma la setta della Divina Fenice era troppo potente. Quando questo tipo di forza diventava troppo stupefacente, naturalmente finiva per divenire anche un peso... ogni azione dei suoi membri più importanti avrebbe coinvolto l'onore e la dignità della setta della Divina Fenice. Non sarebbe mai potuta essere calpestata ed umiliata, specialmente contro delle persone più deboli.


Quindi questa conclusione permise di fare un enorme sospiro di sollievo ai due anziani, che scorsero con sguardo cauto la folla attorno. Poi, senza dire una parola, se ne andarono imbarazzati portando Feng Xichen e, molto presto, scomparvero dalla vista di tutti mentre Yun Che diceva a gran voce:


"Tra cinque mesi andrò personalmente nell'Impero della Divina Fenice per partecipare al Torneo delle Sette Nazioni! Farete meglio a prepararvi, non deludetemiii..."


Nessuno si sarebbe aspettato che l'enorme minaccia della setta della Divina Fenice sarebbe stata sbaragliata in quel modo.


Quando Feng Xichen e il suo gruppo aveva attaccato Yun Che, tutti avevano pensato che il ragazzo fosse finito. Tuttavia non solo non era rimasto ferito, li aveva picchiati e aveva anche mirato al loro tallone d'achille... Nonostante la sua forza e la sua astuzia fossero spaventose, al confronto erano ancora più terrificanti la sua risolutezza e la sua mancanza di pietà. In confronto all'incidente di oggi, l'annientamento del clan del Cielo Ardente era passato in secondo piano!


Non solo l'arrivo della setta della Divina Fenice non aveva portato alcuna influenza negativa su Yun Che, il suo prestigio e la sua forza deterrente erano aumentati ancora di più. Ai loro occhi, il titolo di "Numero uno di Ventoblu" non era più sufficiente a descrivere l'attuale Yun Che e lo guardavano con ancora più rispetto, shock e paura.


Yun Che si girò e disse con un calmo sorriso: "Mi dispiace davvero. Ho mandato via dei pagliacci esagitati e vi ho innervositi tutti. Per favore tornate ai vostri posti, è il giorno del mio matrimonio e voi rispettabili ospiti ve lo dovete godere a fondo. Riguardo alla questione di prima..." Yun Che strinse gli occhi: "Credo che tutti l'abbiano già dimenticata completamente, vero?"


Yun Che si era riferito al potente principe della setta della Divina Fenice chiamandolo "pagliaccio esagitato". Tutti i presenti sussultarono, la minaccia finale del ragazzo aveva scosso gli spiriti dei presenti... Al momento le sue parole erano come un decreto reale che non poteva essere sfidato. Tutti i presenti risposero frettolosamente e per un momento, tra vari mormorii agitati, ognuno di loro promise nervosamente di dimenticarsi dell'accaduto. Poi la folla iniziò a dirigersi verso la sala del matrimonio, nessuno osava camminare velocemente.
Erano tutti potenti guerrieri nei loro territori, eppure al momento il loro passo era particolarmente lento mentre si muovevano con cautela, il Maestro della setta della setta Xiao in particolare... quando era tornato al suo posto non aveva nemmeno osato sedersi troppo bruscamente sulla sedia.


Il principe ereditario Cang Lin e il terzo principe Cang Shuo, che avevano la coscienza sporca, avevano i volti ancora più pallidi. Il sole d'estate era ardente, eppure erano raggelati... Nonostante avessero la stessa posizione come principi, in confronto a Feng Xichen erano inferiori alla me**a e Yun Che aveva perfino osato calpestarlo sotto i suoi piedi, se avesse voluto distruggerli, l'avrebbe fatto con la stessa facilità con cui si schiacciava una formica.


C'era un grande buco sul soffitto della sala ma, dopo una breve riparazione, il matrimonio continuò. Tuttavia c'era stato chiaramente un cambio di atmosfera, specialmente quando Yun Che faceva i brindisi, tutte le persone di fronte a lui erano piene di paura e trepidazione. Dal loro sguardo spaventato... sembrava che ognuno di loro desiderasse inginocchiarsi e ricambiare il brindisi.


Non era detto che una persona forte potesse intimorire in questo modo. Ling Tianni ad esempio era stato il numero di Ventoblu per decine di anni, eppure nei suoi confronti le persone provavano rispetto e ammirazione, non paura. Perché, anche se il paladino era molto potente, era un uomo molto modesto. Le persone che lo temevano erano solo quelle estremamente vili e feroci, ma Yun Che era diverso. Non solo era forte, la sua personalità poteva essere definita come 'vendicativa e tirannica', le sue azioni erano ancora più decise e spietate... Aveva sterminato un grande setta che aveva prosperato per mille anni perché aveva catturato la sua famiglia! Inoltre aveva picchiato senza esitare il Principe della Divina Fenice, una figura così potente che pochi nell'intero continente del Cielo Misterioso potevano offendere...


Con una personalità del genere, unita alla sua potenza... chi avrebbe osato offenderlo?! Chi avrebbe osato ribellarsi o mancargli di rispetto?!


E, questa era anche una deterrenza, che Yun Che aveva creato deliberatamente.


Il matrimonio continuò. Tuttavia la voce del maestro della cerimonia iniziò a tremare e balbettò per quindici minuti prima che si riprendesse. Molto presto Xiao Lie prese posto e la sua sedia era proprio allo stesso livello di quella di Cang Wanhe. Tutti i presenti memorizzarono accuratamente i lineamenti dell'anziano... Era stato questo vecchio dall'aspetto gentile con una forza misteriosa allo Stadio Spirito Misterioso ad aver causato l'annientamento del clan del Cielo Ardente. I sindaci e i granmaestri guardarono più volte Xiao Lie, temendo che potessero dimenticarsi del suo aspetto. Pensavano in continuazione che l'avrebbero trattato come se fosse il loro padre non appena lo avessero visto... Se qualcuno l'avesse offeso accidentalmente, i loro setta sarebbero stati annientati!


Comunque l'atmosfera piena di paura e cautela non durò troppo a lungo e la musica dei gong e dei tamburi ravvivò la cerimonia.
Tutti iniziarono a rilassarsi. Tenendo un nastro di seta rosso, Yun Che entrò nella grande sala. Dall'altra parte del filo, condotta da Xiao Lingxi, c'era Cang Yue che indossava un abito con delle fenici ricamate e che stava camminando timidamente.


L'evento di prima l'aveva spaventata. Comunque anche se la questione si era risolta e la principessa aveva smesso di preoccuparsi, era comunque agitata per la cerimonia.


La luce del sole oggi era particolarmente tenue e il suo abito brillava sotto la sua luce, questa brillantezza abbagliava gli occhi di tutti i presenti. La corona di fenice color rosso e intrecciata d'oro era ricoperta da lunghe e sottili nappe di perle, coprendo lievemente il rubino al centro della sua fronte e il suo viso niveo. Le sopracciglia scure, la pelle di giada, i suoi occhi brillanti e le labbra scolpite erano delicate e raffinate. Quella postura timida scuoteva il cuore e le nappe nascondevano lievemente il suo volto, aumentando il suo fascino. Sembrava una fata scesa dal cielo, la sua bellezza era celestiale...


In tutta la sua vita, oggi era indubbiamente il momento in cui era più bella. Sembrava la fata di un dipinto, le persone non potevano smettere di fissare la sua bellezza assoluta.


La sua eleganza e la sua grazia incantarono tutti quanti e fece trattenere il respiro agli ospiti... Specialmente Ling Jie che era già stato impressionato favorevolmente da Cang Yue, la stava fissando con sguardo incredulo e stava quasi per sbavare.


Era la sola principessa della famiglia imperiale Ventoblu, la donna con la posizione più onorabile in tutta la nazione. Allo stesso tempo aveva una bellezza che poteva scuotere l'impero e una gentilezza che riusciva ad incantare qualsiasi uomo... era come se il creatore di questo mondo avesse riversato tutto il suo amore su di lei. Tutti gli ospiti presenti sospirarono con ammirazione. Solo Yun Che, poteva essere degno di una donna del genere, che era l'orgoglio del cielo. E solo una donna del genere era degna di Yun Che, che non aveva nemmeno vent'anni, eppure era già al picco di Ventoblu.


Cang Yue guardò verso il basso e contò i battiti del suo cuore. Accompagnata da Xiao Lingxi, tenne fermamente il nastro rosso e si avvicinò. Ad ogni passo si ricordava di un'esperienza che aveva avuto con Yun Che... Dal loro incontro a Città Luna Nuova, erano fuggiti insieme, avevano superato diverse avversità insieme e aveva iniziato ad innamorarsi di lui. Poi sentì tristezza quando ripensò alla loro separazione alla Villa della Spada Celestiale e al rimorso che aveva sentito durante quel periodo di tempo, fino alla felicità da sogno che aveva provato quando l'aveva visto... E d'ora in avanti, sarebbe stata sua moglie. Dopo sarebbe rimasta insieme a lui per tutta la sua vita. Lui sarebbe entrato completamente a far parte della sua vita e lei sarebbe appartenuta completamente a lui.


Ogni momento le sembrò un sogno. Era così felice che non le pareva reale.


La musica gioiosa dei gong e dei tamburi risuonò nelle orecchie di tutti. Nella sala, di fronte a Cang Wanhe e a Xiao Lie, sotto gli occhi di innumerevoli individui con la posizione più prestigiosa nel Ventoblu, accompagnati dalla voce più alta che il maestro delle cerimonie potesse usare, iniziò la cerimonia dello scambio degli inchini...


"Il primo inchino al cielo e alla terra!"


"Il secondo inchino agli Anziani!"


"Marito e moglie, scambiatevi gli inchini!"


---


Allo stesso tempo, nell'Impero del Demonio Nero, un posto nell'estremo est del continente del Cielo Misterioso circondato di energia fredda e oscura per tutto l'anno.


Tap... tap... tap...


Il rumore di passi pesanti risuonò nella nebbia della foresta buia. Una figura umana arrancava. Il suo passo era lento e stentato, come se dovesse usare grandi quantità di energie e volontà per fare ogni singolo passo... I suoi vestiti erano laceri, il suo corpo era pieno di cicatrici e ferite e anche il suo volto era cosparso di sangue. La sua mano stava trascinando una spada lunga, il filo della lama era già rovinato in molti posti, c'erano delle macchie di sangue fresche e vecchie per tutta l'arma...


Plop!


La figura cadde pesantemente a terra e si sorresse con le mani, tremando. Ringhiò, eppure non riuscì a rialzarsi dopo molto tempo. Così le mani che stavano afferrando il terreno iniziarono a strisciare poco a poco. Ovunque passasse lasciava macchie di sangue...


"Yun Che... ti ucciderò... Anche a costo di essere fatto a pezzi... ti ucciderò comunque!!!!"


Ringhi pieni di dolore e risentimento gli sfuggivano dai lati della bocca. Non sapeva quante volte aveva ripetute quelle parole, si erano incise profondamente nella sua anima come se fosse diventato il suo solo credo.
                                


                                



