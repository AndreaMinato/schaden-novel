---
title: Capitolo 374 - Notte di Nozze nel Palazzo Imperiale
pubDate: 2025-01-31T17:03:16.118Z
tags:
    - atg
---


<em>Capitolo regolare.
1 Capitoli in coda, 0/10 donazione.</em>
<em>-Schadenfreude</em>


"Dobbiamo sbrigarci a lasciare questo dannato posto!"


"Come ci si aspetta dalla Foresta dei Demoni, non abbiamo nemmeno capito come il Terzo e il Quarto Fratello sono morti... e figuriamoci dei tesori, ci sono solo rocce. Non tornerò mai più in questo posto!!"


"Oh? Quello... Sembra che ci sia qualcuno laggiù."


Tre persone, tutte all'Stadio della Terra Misteriosa, videro un uomo vestito di nero.


"Ha ferite ovunque, sembra che stia per morire. Che verme miserabile." Disse l'uomo in mezzo.


"Umpf, quest'aura è solo allo Stadio Spirito Misterioso. Ha davvero osato entrare in un posto come questo in quello stato, è davvero avventato."


"Dal suo stato, non vivrà molto a lungo, dato che l'abbiamo incontrato, eheheh... cogliamo quest'opportunità per porre fine alle sue sofferenze."


L'uomo di mezz'età che aveva detto queste parole mostrò un sorriso assetato di sangue... Per persone violente come lui, uccidere portava grande soddisfazione. Tirò fuori la spada lunga e con una risata sinistra, menò un fendente verso la testa del giovane vestito di nero.


Clang!!


Il giovane che stava giacendo a terra sembrava esausto, ma all'improvviso, aveva radunato le forze da chissà dove ed era riuscito a stento a bloccare il colpo con la sua lama rovinata. La spada dell'uomo di mezz'età fu deviata e colpì il terreno, mentre al giovane vestito di nero sfuggì di mano la lama spezzata.


"Ehi!" L'uomo di mezz'età rise fragorosamente: "Ahahahah, anche se è in uno stato così pietoso, ha ancora la forza di resistere. Stavo per porre fine alle tue sofferenze con magnanimità, ma non sai davvero come apprezzare la mia gentilezza. Eheh, voglio davvero vedere come sopravviverai."


Dopo aver detto questo, fece circolare istantaneamente il trenta per cento della sua forza misteriosa nel suo braccio e mirò al cuore del giovane vestito di nero.


Quando l'aura mortale si avvicinò, le pupille del giovane si restrinsero e il suo corpo si mosse. La lama penetrò spietatamente nella parte destra del suo petto.


Molto presto il sangue fresco tinse completamente il suo abito. Il giovane si irrigidì e il suo sguardo iniziò ad appannarsi... Poteva sentire chiaramente l'odore della morte...


No...


Non posso morire... Non posso morire...


Devo ancora uccidere Yun Che... Devo ancora vendicarmi...


Non posso morire... Non posso morire...


"Non posso... morire!!!!"


"GUAAAHH!!"


Iniziò a mostrare uno sguardo feroce come quello di un lupo. All'improvviso si alzò raccogliendo le forze da chissà dove. Afferrando la mano destra dell'uomo di mezz'età, colpì spietatamente il suo petto con l'altra mano...


"Nessuno... dovrebbe nemmeno pensare... di uccidermi!! Aaaaaah!!"


Puah!!!


Questo era un colpo letale e l'uomo al momento si stava godendo la sensazione nell'uccidere. Tuttavia non si sarebbe mai aspettato che il giovane vestito di nero sarebbe balzato in avanti e che un'aura piena di risentimento e di odio infernale lo avrebbe avvolto, facendolo immobilizzare per un momento. Non riusciva davvero a muoversi e, quando si riprese, non riusciva più a sentire il suo corpo...


L'uomo di mezz'età abbassò lentamente la testa. Vide che il giovane che sarebbe dovuto morire... Aveva affondato la mano e metà del suo braccio nel suo petto...


"Tu... Tu..." L'uomo di mezz'età strabuzzò gli occhi. Dopo aver emanato il suo ultimo grido, cadde lentamente all'indietro e il giovane estrasse il braccio dal suo petto... Sul tronco dell'uomo di mezz'età c'era un gigantesco buco che stava schizzando sangue fresco.


Soffiò del vento freddo che portava un forte odore di sangue. Il giovane vestito di nero era ricoperto di chiazze scarlatte, il suo braccio in particolare sembrava si fosse immerso in una pozza di sangue. I suoi capelli svolazzavano tra la brezza fredda, nascondendo per metà il suo volto indemoniato. Il suo petto che era stato infilzato dalla spada, stava ancora perdendo sangue...


In quel momento ai due compagni dell'uomo di mezz'età sembrò di aver incontrato un leggendario demone infernale!!


Avevano ucciso innumerevoli persone e si erano avventurati in moltissime terre pericolose, quindi avevano molto più coraggio rispetto ad una persona normale. Tuttavia quell'aura di denso risentimento, odio ed ostilità li stava facendo sentire come se fossero in una prigione di ghiaccio infernale. Ogni muscolo, ogni cellula del loro corpo tremava di paura.
Allo stesso tempo, iniziarono a gridare e ruzzolarono mentre scappavano frettolosamente nella direzione opposta. Molto presto scomparvero nella nebbia grigia della foresta oscura.


Clang!!


Il giovane estrasse la spada dal petto e cadde sul ginocchio. Il mondo vorticò attorno a lui e poi svenne a terra.


Non posso morire...


Devo uccidere Yun Che... uccidere Yun Che...


Non devo... assolutamente... morire...


Si spense anche l'ultimo pensiero della sua coscienza. Il suo corpo era a pezzi, come una borsa di carta rotta. Se una persona normale fosse stata ferita in quel modo, sarebbe già morta da tempo, eppure lui aveva continuato a resistere senza lasciarsi morire... E nella sua mano sinistra stringeva fermamente la chiave nera. Una strana nebbia oscura iniziò a diffondersi dall'oggetto, come se avesse percepito qualcosa...


Nel profondo della nebbia grigia, risuonò una risata incredibilmente sinistra e terrificante...


"Un tale risentimento, un'ossessione così tremenda... Il suo corpo porta un'aura che può permettermi di sfuggire a questa prigione... Ahahahah... Ahahahah... Questo è praticamente l'ospite perfetto che nemmeno osavo sognarmi... Il cielo ha finalmente aperto gli occhi. Ho aspettato per così tanti anni, alla fine potrò riottenere la mia libertà... Ahahahahah... Ahahahahahah..."


---


A causa del matrimonio di Yun Che e Cang Yue, tutta la città imperiale Ventoblu si era animata. La cerimonia continuò per un giorno interno e solo quando calò la notte l'atmosfera del palazzo finalmente si tranquillizzò.


La luce lunare era incredibilmente splendida in mezzo al cielo stellato, il suo bagliore morbido avvolgeva tutto il palazzo imperiale.


Cang Yue era seduta nella sua stanza da molto tempo. Nella sala c'erano molte candele rosse accese. Una traccia di luce traspariva dalle fessure delle tende rosse, riflettendosi sulle due persone accanto al letto. Occasionalmente guardava fuori dalla finestra, sentiva i suoni all'esterno e chiedeva con ansia: "Non ha ancora finito? Quando arriverà?"


"Uh, principessa, l'hai già chiesto più di trenta volte." Xiao Lingxi era seduta di fronte alla candela rossa tenendosi le guance. Guardava fuori dalla finestra con un'aria assorta: "Sembra che ci sia silenzio fuori, dovrebbe essere qui molto presto..."


Creak...


In quel momento la porta si aprì lentamente. Le due ragazze videro la persona che stava entrando grazie alla luce delle candele. Cang Yue tremò lievemente e poi si irrigidì per l'ansia e l'entusiasmo.


Sul pavimento c'era un grosso tappeto rosso con un 'Drago e una Fenice della Nuvola d'Auspicio' ricamati e la seta rossa ricopriva le pareti.
Due grandi candelieri su cui erano incisi un drago e una fenice con lacca d'oro brillavano sopra il lussuoso vaso di calendole. Il fuoco ondeggiava illuminando le tende dorate e la stanza era permeata da un'atmosfera nebbiosa, quasi irreale.
Nonostante questa sala fosse splendida, non poteva competere con le due persone in attesa. Il ragazzo si fermò all'entrata e guardò le due ragazze più importanti della sua vita guidato dalla luce soffusa.


Xiao Lingxi si alzò e mettendo il broncio disse: "Così lento! L'hai quasi fatta preoccupare a morte... Dato che è la vostra notte di nozze, allora vado. Voi d-d-due... in ogni caso è una questione tra voi due."


Disse Xiao Lingxi un po' balbettando e se ne stava già andando frettolosamente senza nemmeno aspettare la risposta di Yun Che e Cang Yue.
Il ragazzo tirò gentilmente il braccio di Xiao Lingxi: "Zietta, tu..."


Xiao Lingxi si ritrasse e scosse la testa con un po' di irritazione: "Aaah! Oggi è un giorno importante per te e la principessa, lascia il resto a domani! Non mi trattenere!"


Dopo aver detto questo, non prestò più attenzione a Yun Che e se ne andò correndo.


"..." Yun Che la fissò stordito e per un momento esitò. Era sempre riuscito a sentire chiaramente l'umore di Xiao Lingxi e ora aveva percepito che le emozioni della sua zietta... erano un po' confuse.


Yun Che arrivò accanto a Cang Yue e le tolse gentilmente la corona di fenice. In quel momento il volto affascinante della principessa portava una traccia di timidezza. Illuminata dalla luce delle candele rosse, il suo bellissimo volto era chiaro come la giada ed era incredibilmente bello.


Sentendo lo sguardo attento di Yun Che, Cang Yue abbassò lievemente la testa e arrossì. Il ragazzo si sedette accanto a lei. Abbracciando le sue spalle profumate e disse con gentilezza: "Sorella maggiore, ti ho fatto aspettare."


Cang Yue arrossì e disse piano con il cuore che batteva all'impazzata: "Marito mio, continuerai a chiamarmi... sorella maggiore?"


Quando erano nel Palazzo Misterioso Luna Nuova, in effetti si sarebbero dovuti chiamare sorella maggiore e fratello minore, però Yun Che era rimasto lì per nemmeno due giorni. Chiamarsi in quel modo alla fine era un'abitudine.


Quando sentì le parole "marito mio", Yun Che si addolcì. Sorrise e disse: "Preferisci che ti chiami Yu'er o Xueruo?"


Cang Yue rispose: "Va bene uno qualunque dei due se ti piace. Quando una donna si sposa, suo marito sarà il suo paradiso. Se piace a mio marito, piacerà anche a me."


Nel cielo notturno, le nuvole che oscuravano la luce lunare furono disperse dal vento, illuminando sempre di più la stanza.


"Mi immagino spesso come sarei ora se non ti avessi incontrato. Mio padre sarebbe già morto? L'intera famiglia imperiale sarebbe stata distrutta? O forse sarebbe caduta nelle mani di estranei..." Cang Yue si appoggiò alle spalle di Yun Che con lo sguardo appannato: "Sei il più grande dono che il cielo mi abbia mai fatto. Dopo averti sposato, io, Cang Yue, non ho più altro desiderio nella mia vita."


"Vale anche per me." Yun Che chiuse gli occhi e disse: "Se non ti avessi incontrata, sarei già morto a Città Luna Nuova. E sei stata tu a portarmi nel Palazzo Misterioso Ventoblu e ad avermi permesso di rappresentare la famiglia imperiale nel Torneo... Che mi ha permesso di incontrare il mio nonno biologico, ho potuto conoscere le mie vere origini... E solo allora, sono arrivato a questo punto. Incontrare Xueruo è stato un grande dono del cielo anche per me."


Mentre entrambi ricordavano il loro passato, la fragranza della giovane e l'odore di maschio stuzzicavano costantemente le corde dei loro cuori. I loro corpi si avvicinarono sempre di più... Alla fine le labbra profumate di Cang Yue baciarono gentilmente Yun Che e il suo corpo fu premuto sul letto da lui. Il cuore della principessa sembrava come quello di un cerbiatto, batteva all'impazzata. Allo stesso tempo le sue guance si arrossarono.
Chiuse gli occhi godendosi il suo bacio, permettendogli che le toccasse la lingua e la assaggiasse...


Senza accorgersene era già stata spogliata da Yun Che, strato dopo strato. La sua pelle nivea rimase completamente scoperta. Il ragazzo si godette il momento, accarezzando questo corpo perfetto. Mentre giocava, Cang Yue gemette, i suoi lamenti delicati e adorabili erano incantevoli. La sua pelle si arrossò e il suo respiro divenne caldo e irregolare.


"Nn..."


Dopo un gemito, i due corpi alla fine si intrecciarono. Cang Yue abbracciò stretto l'uomo sopra di lei e il suo bellissimo sguardo si appannò.
                                


                                



