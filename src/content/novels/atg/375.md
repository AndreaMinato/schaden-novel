---
title: Capitolo 375 - Lingxi
pubDate: 2025-01-31T17:03:16.119Z
tags:
    - atg
---


<em><strong>CAPITOLO SPONSORIZZATO</strong> ringraziamo Stefano E. e weed
0 Capitoli in coda, 0/10 donazione.</em>
<em>-Schadenfreude</em>


Mezzanotte, Palazzo dell'Abbraccio Lunare.


Xiao Lingxi era seduta accanto allo stagno dei fiori di loto con le guance appoggiate sulle mani e guardava le increspature provocate dalla brezza fresca. La luce lunare illuminava la pozza e si rifletteva sul suo volto niveo e sui suoi occhi brillanti.


Era rimasta seduta per molto tempo e nessuno sapeva cosa stesse pensando.


"Zietta, perché non stai ancora dormendo?"


La voce familiare, eppure inaspettata attirò l'attenzione di Xiao Lingxi, che guardò verso l'alto e vide Yun Che accanto a lei. Non si era accorta della sua presenza, sbalordita lo chiamò dolcemente: "Piccolo Che? Perché sei qui? Non dovresti essere nella camera nuziale insieme alla principessa? Perché non la stai accompagnando... e sei venuto qui invece?"


"Sta già dormendo. Poi... ero un po' preoccupato per te, sono andato nella tua stanza prima di andare a cercarti qui." Disse sorridendo Yun Che. Poi fece un passo avanti e si sedette accanto a Xiao Lingxi, godendosi la vista dello stagno dei fiori di loto che brillava sotto la luce lunare.


"Non... riesco a dormire." Xiao Lingxi guardò verso il basso mentre il suo cuore iniziava a battere più velocemente. Si fermò per un momento prima di continuare a bassa voce: "Perché sei preoccupato per me? Non c'è niente che non vada... Oggi dovresti pensare solo alla principessa."


Yun Che non rispose. Invece fissò Xiao Lingxi a lungo prima di stendere la mano e abbracciarla.


"Ahh..." Xiao Lingxi sussultò per la sorpresa, ma non resistette e rimase tra le sue braccia.


"Non credi che... sia come l'altra volta?" Disse con un sorriso Yun Che mentre sentiva il profumo di Xiao Lingxi.


"Quale... altra volta?"


"Al matrimonio di tre anni fa. Quella notte è proprio simile a quella di oggi. Stavo abbracciando la zietta nello stesso modo sotto il cielo stellato."


Questa frase fece riandare le loro menti ai ricordi di quel giorno. Quell'ambiguità del passato li incantava ancora silenziosamente.
Nessuno dei due voleva interrompere il ricordo di quel momento che doveva essere la notte di nozze di Yun Che e Xia Qingyue. Aveva trascorso tutta la notte abbracciato a Xiao Lingxi nella montagna posteriore.


Questa sera era accanto a lei allo stesso modo.


"Non è come la stessa cosa..." Xiao Lingxi scosse la testa. "Quella volta quando stavi per sposarti con Xia Qingyue, in realtà... ero più scontenta. Mentre il matrimonio si avvicinava, credevo che il piccolo Che non sarebbe più appartenuto a me e che sarebbe appartenuto a qualcun altro. Inoltre temevo che Xia Qingyue ti avrebbe maltrattato.
Era riconosciuta come il talento numero uno a clan della Nuvola Vagante, non potevi affrontarla e io non potevo più stare accanto a te a proteggerti... Sembra che anche papà sentisse la stessa cosa. Era entusiasta che ti sposassi, ma al tempo stesso molto agitato...
Ma stavolta è completamente diverso."


Lo sguardo di Xiao Lingxi si accese: "Cang Yue è una principessa! È la ragazza più onorevole dell'intero Ventoblu. È gentile e bella... ho visto che papà è molto felice. È la prima volta che l'ho visto ubriaco. Vedere il piccolo Che sposarsi con una moglie così buona mi rende molto felice."


"...Se la zietta è davvero felice, allora perché non riesci a dormire e invece sogni ad occhi aperti qui da sola?"


Xiao Lingxi rimase in silenzio. Si appoggiò così vicina al petto di Yun Che che poteva sentire i battiti del suo cuore. Dopo un po' disse: "All'improvviso... mi mancano i vecchi tempi... In quei vecchi tempi io e il piccolo Che... eravamo insieme... ogni minuto... ogni secondo. Se volevo, potevo vedere il piccolo Che in ogni momento, allora appartenevi completamente a me e sembrava come se il mondo intero fosse a nostra disposizione..."


Yun Che: "..."


"Ora il piccolo Che è cresciuto ed è diventato così forte. Sei ammirato da molti e hai perfino sposato le ragazze più incredibili del mondo. Una è la fata numero uno dell'Impero Ventoblu e l'altra è la sola principessa dell'Impero Ventoblu... Sono molto felice e orgogliosa di te... ma sono un po' triste... pe-pe-perché..."


Yun Che coprì le labbra di Xiao Lingxi, impedendole di parlare ulteriormente.


"Zietta, sai..." Disse Yun Che con un tono calmo e determinato. "Sei tu la persona più importante per me...
Sarai sempre tu. Non potrai mai essere rimpiazzata! Perciò non permetterò a nessuno di dire che la mia zietta è inferiore agli altri, anche se fossi tu stessa a dirlo."


"Ah..."


Risuonò un sussulto, come se il suo cuore fosse stato commosso dalle sue parole. Xiao Lingxi tremò un po' di volte e il suo battito cardiaco accelerò. Poi mise una mano sul petto di Yun Che e rise un po': "Il piccolo Che sarà sempre il piccolo Che, sei così bravo con le parole, mi sollevi di morale."


"Non sono bravo con le parole, ogni frase proviene dal mio cuore. Ciò che dico oggi è vero e anche ciò che ho detto in passato lo è." Rassicurò Yun Che: "Proprio come... quelle parole che ho detto alla zietta in passato, mi chiedo se te le ricordi ancora."


"...Quali parole?"


Yun Che la guardò e disse con affetto: "Se tu non fossi la mia zietta, ti sposerei!"


L'atmosfera sembrò tendersi mentre i due si guardarono negli occhi.


La prima volta che Yun Che aveva detto queste parole era la notte del suo matrimonio con Xia Qingyue...
Tuttavia ora le stesse parole avevano un significato diverso.


Perché allora Xiao Lingxi era la sua zietta.


Ora invece loro e tutti gli altri sapevano che non erano imparentati.


Badump... Badump... Badump...


Nella notte silenziosa, Yun Che poteva sentire chiaramente i battiti del cuore di Xiao Lingxi. All'improvviso lei iniziò ad allontanarsi, dando una spinta né troppo forte, né troppo debole. Incapace di fermarla in tempo, Yun Che cadde e si sedette a terra. Di fronte a lui, Xiao Lingxi si alzò con un'espressione arrabbiata...


"S-s-s-stai... usando quel discorso insensato per avvantaggiarti di me come l'ultima volta!" Xiao Lingxi era arrossita mentre sembrava piuttosto confusa e il suo discorso iniziò a diventare incoerente: "Oggi hai sposato la principessa... eppure stai dicendo ad un'altra ragazza che vuoi sposarla durante la notte del suo matrimonio... È davvero come la scorsa notte... Piccolo Che tu... In effetti sei un super donnaiolo!"


Yun Che si alzò subito con un'espressione innocente: "Io..."


"Non parlare!" Xiao Lingxi si girò e disse ad alta voce: "Perché non torni ad accompagnare tua moglie. Se continui a rimanere qui a dire altre assurdità, lo... lo... lo dirò alla principessa... e ti ignorerò! Sbrigati e torna da lei, vai vai vai!"


Yun che e Xiao Lingxi erano vissuti insieme per più di dieci anni e credeva di conoscere tutto di lei, così tanto da poter capire ogni cambiamento delle sue emozioni. Stavolta però era sbalordito dal suo improvviso cambio d'umore. Poté solo rispondere con un po' di panico: "Va bene, va bene... Capisco, ora tornerò... Zietta... Devi andare a riposare presto..."


"Vai subito!!!"


"Ahhh... Va bene."


Xiao Lingxi usò un tono di comando a cui Yun Che non aveva mai disubbidito prima, era diventata un'abitudine nell'arco di dieci anni. Il ragazzo sparì ubbidientemente e tornò nella sua nuova stanza, però Xiao Lingxi non tornò subito nella sua camera. Rimase accanto allo stagno per un po' di tempo... Stavolta non aveva più uno sguardo assorto e occasionalmente si copriva il volto ridendo in modo buffo.
Il suo sorriso era ancora più brillante delle stelle nel cielo.


---


Dopo il quinto periodo della notte, il cielo fuori dalla finestra stava iniziando a schiarirsi.


Cang Yue si era già svegliata guardando la prima pioggia del mese. Quando aveva aperto gli occhi, aveva sentito un po' di dolore. Poi i suoi muscoli indolenziti le ricordavano che ciò che era successo ieri non era un sogno.


"Xueruo, non vuoi dormire ancora un po'? È ancora presto." Yun Che si era svegliato sentendo il suo movimento. Sorrise quando vide il suo sguardo timido.


"Uh..." Quando vide il corpo nudo di fronte a lei e notò che era scoperta anche lei, Cang Yue fece un gridolino che somigliava al rumore di un animaletto e nascose il suo corpo tra le coperte. Dopo un po' disse a bassa voce: "Oggi è il nostro primo giorno come coppia sposata. Dovremmo porgere i rispetti a mio padre oggi... io... dovrei aiutarti a vestirti prima?"


"..."


Dietro il velo rosso scuro, Cang Yue si inginocchiò sul letto e aiutò Yun Che ad indossare i suoi abiti con le sue mani di giada. In quel momento non era più una principessa, ma una moglie che si stava occupando con dolcezza di suo marito. Tuttavia era ovvio che non avesse familiarità nel farlo. Durante l'intero processo era completamente nuda ed era stata costantemente palpeggiata da Yun Che. Quando aveva finito, stava già ansimando con il volto rosso e poi si vestì frettolosamente con il suo abito con le fenici dorate...


"Yun Che porge i suoi rispetti a suo suocero."


"Yu'er porge i suoi rispetti a suo padre."


Yun che e Cang Yue erano andati al Palazzo del Monarca mano nella mano per porgere i propri rispetti a Cang Wanhe, che annuì lentamente e sorrise contento: "Che'er, ora che ti ho dato Yu'er, sono completamente tranquillo, specialmente perché vi amate. Non può essere più perfetto di così. La madre di Yu'er potrà riposare in pace nel cielo. Dopo tre giorni ricordatevi di andare a porgere omaggio a sua madre."


"Sì, è il mio dovere." Rispose Yun Che.


"Va bene!" Annuì Cang Wanhe e la sua espressione divenne improvvisamente severa: "Che'er, ieri era il tuo grande giorno, quindi ho preferito non aggiungere altro. Oggi comunque devo dirti che, non credo che tu sia una persona avventata ma l'incidente di ieri potrebbe avere gravi ripercussioni. La forza della setta della Divina Fenice supera di gran lunga la tua immaginazione. Se i nostri Quattro Maggiori setta unissero le forze, non sarebbero comunque paragonabili a nemmeno una delle frazioni della setta della Divina Fenice. La loro eredità e la loro stirpe è così vasta da essere paragonabile a quella dei luoghi sacri. Ieri il motivo per cui hai osato ferirli e costringerli a ritirarli era perché sapevi che avrebbero provato a nascondere tutto quanto, tuttavia non conosciamo le loro vere intenzioni e non si sa se lo faranno davvero. Inoltre c'erano molti presenti. Nonostante li abbiamo avvertiti, non possiamo essere certi che non lo riferiscano ad altre persone. Se si diffondesse questa voce... allora la setta della Divina Fenice cercherebbe sicuramente di ucciderti."


Anche dopo aver sentito queste parole, Yun Che mantenne un'espressione calma. Annuì e disse: "Ci ho pensato, per favore non si preoccupi. Il fatto che abbia osato agire così non era solo perché l'avrebbero nascosto. In realtà, anche se la notizia si diffondesse o informassero involontariamente il loro setta, non si vendicherebbero in così breve tempo."


"Oh?" Cang Wanhe mostrò un'espressione incuriosita.


Yun Che guardò verso l'alto e disse: "A causa dell'imminente 'Torneo delle Sette Nazioni' e dell'Arca Primordiale Misteriosa. Con queste due questioni importanti e il fatto che ho già detto a loro che sarei andato nell'Impero della Divina Fenice tra cinque mesi, anche se la setta sapesse cos'è accaduto ieri, probabilmente non avrebbero così tanto tempo libero da potermi cercare per vendicarsi."


"Comunque, solo come precauzione, dovrei comunque prepararmi. Perciò lascerò il palazzo tra un mese."
                                


                                



