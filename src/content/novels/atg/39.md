---
title: Capitolo 39 – Jasmine l'Insanguinata (1)
pubDate: 2024-05-24T05:22:06.234Z
tags:
    - atg
---


Cyan Forest Town si trovava a circa duecento chilometri a ovest di clan della Nuvola Vagante. Sebbene sorgesse in una remota landa di terra, aveva un numero abbastanza consistente di abitanti e occasionalmente era attraversata da qualche viaggiatore. Poteva essere considerata una tappa obbligatoria per chi volesse viaggiare da clan della Nuvola Vagante a Città Luna Nuova.


Il sole cocente e il terreno secco, ricoperto da fenditure causate dal calore, facevano sentire le persone più agitate del solito. Un gruppo di sei persone apparve nelle strade della città. Il primo, davanti a tutti, aveva una corporatura possente e spaventosa, e aveva con sé un machete di bronzo lungo un metro e mezzo. I tratti del suo volto erano demoniaci e i suoi occhi emanavano malvagità. Gli altri, dietro di lui, indossavano giacche ricavate da pelli di animali e impugnavano spade, coltelli, mazze e altre varie armi.


La loro comparsa creò un clima di tensione nella strada. I passanti si spostarono immediatamente verso i muri, i loro passi si fecero più furtivi e i loro volti si riempirono di terrore... solo quando i sei entrarono in una locanda, poterono finalmente rilassarsi e si affrettarono ad allontanarsi.


Bang!


L'uomo robusto, con un'armatura argentata, sbatté il machete, alto quasi quanto un uomo adulto, sul tavolo più grande, al centro della locanda, e urlò: “Questo tavolo ora appartiene al sottoscritto, andatevene se non volete morire!”


Le quattro persone sedute al tavolo, che si stavano godendo le loro bevande, stavano per opporsi, ma cambiarono idea non appena videro il viso dell'uomo. Non osarono nemmeno mormorare una parola e se ne andarono ubbidientemente. A quel punto l'uomo distese una delle grosse braccia e svuotò il tavolo, per poi gridare con voce grave, sormontando il rumore delle posate che cadevano a terra: “Portaci i piatti migliori che avete in questa locanda!”


Il proprietario era già arrivato a dar loro il benvenuto; quando vide ciò che restava dei piatti e dei bicchieri, ormai a pezzi, sentì una fitta al cuore. Nonostante ciò, si costrinse a sorridere e disse “Giovani... Giovani Maestri dei Draghi d'Argento, per favore attendete un attimo, le bevande e i piatti vi saranno serviti presto, molto presto.”


Quei sei erano membri del malfamato gruppo di mercenari dei Draghi D'argento, stanziati a Cyan Forest Town, e l'uomo robusto che impugnava il machete ne era il capo, Yin Long, che si faceva chiamare “Il Drago d'Argento”. Aveva poco più di quarant'anni e la sua forza misteriosa aveva raggiunto il secondo livello del Stadio del Vero Misterioso. Per gli standard di Cyan Forest Town, dove anche qualcuno al quarto livello del Stadio Nascente Misterioso era considerato molto forte, era senza dubbio un avversario imbattibile. Per questo motivo, i mercenari dei Draghi D'Argento erano diventati i più potenti della città e agivano come se le leggi non esistessero, dal momento che nessuno avrebbe osato provocarli.


(Nota: “Yin Long”, in cinese, ha la stessa pronuncia di “Drago Argentato”)


Dopo che i sei si furono seduti, gli altri cinque mercenari iniziarono a elogiare in ogni modo il loro capo. Le loro risate, chiacchierate e insulti riempirono la locanda. Si erano abituati a quel tipo di condotta senza regole già da tempo. Gli altri clienti erano terrorizzati dalla presenza dei Draghi d'Argento e nessuno osava parlare se non strettamente necessario.


A quel punto, un altro gruppo di cinque persone apparve davanti alla porta della locanda. A prima vista, il leader del gruppo sembrava essere un ragazzo poco più che ventenne, con un fisico nella media e un volto senza tratti particolari. Tuttavia, in contrasto col suo aspetto, il suo abbigliamento era senza dubbio incredibilmente fuori dalla norma e chiunque in città avrebbe fissato i suoi vestiti per un po', con occhi invidiosi, incapaci di distogliere lo sguardo.


Rimase fermo davanti alla porta per qualche secondo: i suoi occhi scivolarono sui clienti con uno sguardo estremamente arrogante, come se stesse guardando animali inferiori, indegni persino di ricevere attenzione. Subito dopo le sue sopracciglia si inclinarono e sbuffò freddamente.


Dalle sue spalle, arrivò di corsa un bellissimo ragazzo di diciassette o diciotto anni, si inchinò davanti a lui e sorrise, dicendo come per scusarsi: “Giovane Maestro Xiao, tutte le locande sono come questa nelle zone più remote, probabilmente è impossibile trovarne una decente nel raggio di cinquanta chilometri, per favore abbiate pazienza.”


Quei cinque, ovviamente, erano Xiao Kuangyun, Xiao Moshan, Xiao Ba, Xiao Jiu e Xiao Chengzhi, che era stato portato via dal Clan Xiao. Erano di ritorno da clan della Nuvola Vagante, diretti alla setta Xiao.


Xiao Chengzhi era stato euforico per tutto il viaggio, e quando pensava a come stessero per arrivare alla setta Xiao, finiva per ridere anche durante il sonno. In presenza di Xiao Kuangyun, si inchinava per adularlo e ottenere il suo favore. Non osava commettere nemmeno la più piccola mancanza di rispetto nei suoi confronti... se l'avesse servito soddisfacentemente, e avesse messo una buona parola per lui, in futuro avrebbe potuto vivere come desiderava anche nella setta Xiao.


“Hmph!” Xiao Kuangyun sbuffò di nuovo, si guardò ancora intorno con disinteresse e entrò nella locanda.


Xiao Chengzhi lo precedette di corsa e occupò il tavolo nella posizione migliore, si abbassò e pulì la sedia di legno con le maniche. Guardò poi Xiao Kuangyun con adulazione e gridò: “Cameriere, servici immediatamente... porta i vostri piatti migliori!”


Il gruppo di Xiao Kuangyun era appena entrato, e già i mercenari del Drago d'Argento lo stava fissando. Uno di loro rise con sdegno: “Ha! Quel mocciosetto si sta comportando davvero male, guardate che faccia ha fatto quando ci ha visti, tsk tsk.”


“Probabilmente è il Giovane Maestro di qualche ricca famiglia in vacanza da queste parti, basta vedere la sua pelle e la sua carne, sembrerebbe che basti stringerle un po' per farne uscire dell'acqua. E davvero osa comportarsi così nel nostro territorio? Che non sappia nemmeno come si scrive la parola “morte” ?”


“Capo, vuoi che vada a fargli capire chi comanda qui? Che importa a quale famiglia appartiene, nel territorio dei Mercenari del Drago d'Argento, tutti devono obbedire a noi.”


“PAAA!”


Yin Long sbatté la coscia di pollo che stava mangiando contro il tavolo con grande forza, e sollevò il grosso machete ai suoi piedi con un singolo movimento: “Lasciate che questo padre qui con voi li accolga personalmente. Mi piacciono i vestiti che ha addosso, se li portassi a mio figlio sarebbe molto contento, hahahahaha...”


Dopo aver pronunciato queste parole, prese il machete e camminò con aria di sfida verso Xiao Kuangyun, colpì il tavolo col machete da tre passi di distanza, e disse in tono minaccioso: “Moccioso! Sembra che i tuoi vestiti siano davvero belli ma, considerando la tua corporatura, è davvero uno spreco che sia tu a indossarli. Togliteli immediatamente!”


“Spogliati! Togliteli, ora! Mi hai sentito!?”


“Se non vuoi spogliarti, ti aiuteremo noi a toglierli!”


“Se il nostro capo te li dovesse togliere personalmente, non sarà così gentile, AHAHAH!”


Gli scagnozzi di Yin Long continuarono a sghignazzare. Tutte le persone nella locanda si allontanarono, e guardarono il gruppo di Xiao Kuangyun con compassione. Il locandiere e il cameriere si nascosero e non osarono avvicinarsi e intromettersi.


Ma contrariamente alle aspettative di tutti i presenti, sebbene avessero di fronte i Mercenari del Drago d'Argento, Xiao Kuangyun e gli altri sembravano straordinariamente calmi, al punto da trasmettere angoscia. Xiao Kuangyun distese una mano, si pulì i vestiti, che si erano macchiati di vino, disgustato e disse freddamente: “Sbarazzatevi di tutti loro.”


“Eh? Sbarazzatevi? Cos'hai appena detto?”


“Ha detto di sbarazzarsi di noi! Ahahaha... AAHH!!!”


Le provocazioni dei Mercenari del Drago d'Argento si tramutarono immediatamente in assordanti urla di agonia. Xiao Ba corse verso di loro come una saetta e colpì in volo i tre più fastidiosi. Fu seguito dal suono di ossa che si spezzavano.


Il barbarico sorriso di Yin Long scomparve. Fece un balzo indietro, e mostrò un volto terrorizzato: “Spirit... Stadio Spirito Misterioso!!”


Quando pronunciò le parole “Stadio Spirito Misterioso”, fu come se una bombe fosse esplosa nella locanda; tutti furono spiazzati e restarono senza parole! Solo le sette e le città più grandi potevano avere quel tipo di esseri incredibilmente potenti. E nella piccola Cyan Forest Town, era un livello che nessuno aveva visto nella sua intera vita, che esisteva solo nei loro sogni più fantasiosi!


Non appena Yin Long finì di parlare, gli altri due mercenari furono scagliati a oltre dieci metri di distanza da Xiao Ba, con un solo colpo del palmo della mano e finirono a terra privi di conoscenza. L'intero corpo di Yin Long iniziò a tremare e cadde a terra, in ginocchio, prostrandosi: “Mi... Mi... Mi dispiace... i miei occhi non hanno visto... non sono stato in grado di riconoscere una persona magnifica come te, io... io merito di morire... merito di morire!”


Se avesse saputo che il suo avversario aveva raggiunto lo Stadio Spirito Misterioso, non avrebbe mai provato a provocarli, nemmeno se fosse stato in punto di morte.


“Sbarazzati di lui.” mormorò freddamente Xiao Kuangyun.


Quando quella voce scomparve, la mano di Xiao Ba colpì verso il basso e frantumò entrambe le braccia di Yin Long, fra le sue urla di agonia.


A quel punto, il profilo di un giovane apparve davanti alla porta della locanda.


Quando aveva lasciato clan della Nuvola Vagante, Yun Che non aveva in mente una destinazione precisa. Pensando alla targa di legno che aveva ricevuto da Xiao Lie, aveva chiesto indicazioni lungo la strada e si era diretto verso Città Luna Nuova. Aveva bisogno di raggiungere una città più grande e più popolata, in modo da avere maggiori possibilità di trovare gli oggetti necessari a curare la sua Vene Misteriose.


Il suo fisico era troppo debole e dal momento che non poteva permettersi di spendere i pochi soldi che gli restavano per comprare un cavallo, aveva potuto viaggiare soltanto a piedi, molto lentamente. Una volta arrivato a Cyan Forest City, era estremamente stanco e affamato. Non appena aveva visto la locanda a lato della strada, aveva controllato quanti Profound Coins gli rimanessero con un sorriso con autocommiserazione e vi si era diretto.


Appena arrivato davanti alla porta, aveva sentito urla simili a quelle di un maiale al macello. Subito dopo quel suono, aveva visto Xiao Kuangyun e Xiao Moshan, seduti insieme e Xiao Chengzhi in piedi accanto a loro... Si fermò immediatamente, si girò e se ne andò rapidamente. Ma quando si era voltato, l'espressione sul volto di Xiao Ba era cambiata poiché, per caso, aveva guardato in direzione della porta subito dopo aver spezzato le braccia di Yin Long.


“Locandiere, prendi questi insetti e sbattili fuori!” gridò freddamente Xiao Kuangyun. Pezzi di spazzatura, peggiori delle formiche, avevano davvero osato fargli passare l'appetito.


“Ah... sì, sì, sì, sì!” il locandiere tremò sentendolo urlare, annuì continuamente e iniziò con attenzione a portare all'esterno i Mercenari del Drago d'Argento, con l'aiuto dei clienti... Dal momento che Yin Long era al secondo livello del Stadio del Vero Misterioso, a Cyan Forest City non c'era nessuno che avrebbe osato offenderlo. Ma se persino un gruppo di servitori qualsiasi di quel ragazzo estremamente arrogante e crudele si trovava allo Stadio Spirito Misterioso, come potevano permettersi anche solo di non obbedirgli immediatamente?


“Giovane Maestro.” Xiao Ba camminò accanto a Xiao Kuangyun, e sussurrò qualche parola al suo orecchio.


“En? Stai parlando di quel buono a nulla che si è fatto buttare fuori dal Clan Xiao?” Dopo aver ascoltato Xiao Ba, gli occhi di Xiao Kuangyun si strinsero e digrignò i denti: “Molto bene, mi ero quasi dimenticato dell'esistenza di quel tipo, e ora persino il cielo me lo pongono di fronte... Xiao Ba, va a sfigurarlo per me.”


“Il Maestro dello Sect ha detto che non dovresti usare l'autorità della setta Xiao per opprimere chi non ne fa parte.” disse con innocenza Xiao Moshan.


“Hmph! Quella nullità del Clan Xiao mi ha imbarazzato in pubblico l'altro giorno, non aver trascinato il suo cadavere per tutta clan della Nuvola Vagante è già stato abbastanza clemente da parte mia. Xiao Ba, dopo aver sfigurato il suo volto, tagliagli anche la lingua. Non era un così grande oratore? Voglio vedere quanto sarà eloquente dopo che l'avrai raggiunto!” disse Xiao Kuangyun con voce grave.


Quel giorno al Clan Xiao, Yun Che aveva svelato a tutti il suo piano e gli aveva sbattuto in faccia ogni singola frase che aveva pronunciato: come poteva non portare risentimento nel cuore? Per quanto riguardava il volerlo sfigurare, era ovviamente una questione di gelosia... era ancora più geloso del fatto che quella nullità avesse davvero sposato Xia Qingyue, che lui non aveva potuto avere.


Xiao Moshan non disse altro. Xiao Ba annuì silenziosamente, camminò tranquillamente fuori dalla locanda e si avviò nella direzione presa da Yun Che.
                                


                                



