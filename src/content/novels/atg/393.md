---
title: Capitolo 393 – Fusione Innaturale, Fiamme e Ghiaccio (2)
pubDate: 2025-01-31T17:03:16.122Z
tags:
    - atg
---


<em><strong>CAPITOLO SPONSORIZZATO</strong> ringraziamo Stefano!
Ehilá, avrete notato che sono sparito per un po' (dannata scuola), ma ora sono tornato, quindi ora sapete di chi sarà la colpa se qualcosa non va come dovrebbe.
P.s. per l'alternanza sto facendo test di riconoscimento per gli esplosivi, non potrete piú mandarmi pacchi bomba
-<strong>Alstor</strong></em>


Xia Qingyue arrivò di fronte alla porta di pietra della Sala Frozen End Divine e disse con un tono di voce abbastanza alto da poter essere sentita dall'altro lato: “Yun Che, posso entrare o è meglio che rimanga qui?”
Dopo aver pronunciato quelle parole rimase in silenzio per parecchio tempo, attendendo una risposta, ma non sentì nessun rumore provenire da oltre la porta. Che se ne fosse andato? “Yun Che, sei ancora lì?” chiese nuovamente la ragazza. Ma anche stavolta non ricevette nessuna risposta.


Xia Qingyue distese il palmo della mano e la luce dell'Arte della Nuvola Gelida brillò di fronte alla porta di pietra. Subito dopo echeggiò un debole suono e l'ingresso si aprì lentamente.


Xia Qingyue avanzò di un passo... soltanto di un passo. Nell'istante stesso in cui entrò nella Frozen End Divine Hall rimase pietrificata per lo stupore. Yun Che in effetti non se n'era andato, ed era rimasto nella Sala Frozen End Divine per tutti e sette questi ultimi giorni.


Non appena la porta di pietra si aprì, Xia Qingyue lo notò subito. Yun Che era seduto per terra, con la schiena dritta e gli occhi completamente chiusi. Aveva le mani aperte, con i palmi rivolti verso l'alto.


Fra le dita della sua mano destra, brillava la fredda luce tremolante di un Albero Frozen End e fra quelle della sua mano destra, ondeggiava silenziosamente una sfera di fiamme scarlatte. Tuttavia non era questo ad aver stupito Xia Qingyue, ma erano state le due correnti d'aria che sgorgavano dalle mani di Yun Che...


Il lato destro del suo corpo era gelido, come se fosse entrata in un purgatorio di ghiaccio, mentre il lato sinistro era così caldo che le sembrava di essere immersa in un oceano di fiamme infernali... La Frozen End Divine Hall, del tutto vuota, era stata separata nettamente in due metà, in due mondi completamente diversi!


I bellissimi occhi di Xia Qingyue fremettero... com'era possibile? Nello stesso ambiente, un calore ustionante e un freddo glaciale si sarebbero dovuti annullare a vicenda, diminuendo l'intensità dell'elemento opposto, esattamente come delle fiamme entrate in contatto con dei cristalli di ghiaccio. Era una delle leggi più basilari del mondo, e persino un bambino avrebbe avuto abbastanza buonsenso da capirlo chiaramente.


Ma davanti agli occhi di Xia Qingyue c'era qualcosa che andava contro ogni logica! Fra il gelido freddo del lato destro e il bruciante caldo del sinistro non c'era alcun contrasto, erano rimasti inaspettatamente separati, come se tra loro ci fosse stata una barriera invisibile che non potevano superare.


A quel punto Yun Che, che fino ad allora era stato fermo e in silenzio, compì un gesto improvviso. Congiunse le mani con estrema lentezza, come se ogni centimetro dello spostamento richiedesse una grande quantità di energie.


Seguendo il movimento dei suoi palmi, anche il Ghiaccio Frozen End e le Fiamme della Fenice si avvicinarono sempre più, e alla fine entrarono in contatto. Le Fiamme non sciolsero il Ghiaccio, e il Ghiaccio non congelò le Fiamme.


Quello che Xia Qingyue vide qualche istante dopo mandò completamente in frantumi tutto quello che credeva di sapere, assistette a un evento che capovolgeva persino la logica più basilare... il Ghiaccio Frozen End e le Fiamme della Fenice si erano lentamente fusi insieme.


Il Ghiaccio non era diventato Fiamme e le Fiamme non erano diventate Ghiaccio. Non si erano respinti, né annullati. Come due liquidi di colori diversi, si erano intrisi l'uno delle altre e infine si erano mescolati con naturalezza. Ghiaccio e fuoco... si erano fusi?


Contemporaneamente, anche la Sala Frozen End Divine, inizialmente divisa fra caldo e freddo, stava raggiungendo uno stato uniforme... dato che il freddo glaciale e il calore ustionante, ugualmente intensi, si stavano mescolando, in teoria la temperatura avrebbe dovuto tornare normale, eppure ciò non accadde.


Xia Qingyue percepiva chiaramente sia un freddo terribile che un caldo bruciante, legati strettamente in un intreccio instabile che stava distorcendo lo spazio stesso. Si sentiva incredibilmente sotto pressione in quel luogo dove tutto andava contro ogni buon senso e dovette usare circa il novanta percento della sua forza misteriosa protettiva per riuscire calmarsi.


Ormai, il Ghiaccio Frozen End e le Fiamme della Fenice fra le mani di Yun Che si erano completamente fusi. Il Ghiaccio Frozen End, azzurro, e le Fiamme della Fenice, scarlatte, svanirono nel nulla, al loro posto, comparve una misteriosa sfera di fiamme blu! Secondo i livelli del Fuoco Profound, le fiamme più deboli erano quelle arancioni. Al livello successivo c'erano le rosse, poi le blu, e dopo le blu quelle viola. Ma il colore del fuoco fra le mani di Yun Che era diverso dal blu brillante del normale Fuoco Profound.


Al contrario, era di un colore che non avrebbe mai potuto essere più familiare a Xia Qingyue... era blu ghiaccio! Fiamme dello stesso colore del ghiaccio! Le fiamme blu ghiaccio tremolavano sopra le mani di Yun Che e cominciarono a pulsare con intensità sempre maggiore. Anche le braccia del ragazzo tremavano violentemente, come se poco alla volta stesse perdendo il controllo delle fiamme... alla fine Yun Che barcollò, impallidì e sputò improvvisamente un fiotto di sangue.


Le fiamme di ghiaccio gli caddero dalle mani e atterrarono sul pavimento di Dura Giada Celeste. Il respiro di Xia Qingyue rallentò.


Con uno scatto, il suo gelido corpo arrivò istantaneamente di fronte a Yun Che. Proprio quando stava per dirgli qualcosa, lo sguardo le cadde ai suoi piedi... e ancora una volta rimase sbalordita. Un buco, largo e profondo mezzo piede, era apparso dove la sfera di fiamme ghiacciate aveva toccato il pavimento.


Era incredibilmente regolare e perfettamente sferico e la superficie al suo interno era molto liscia. Avrebbe potuto riflettere l'immagine di una persona e sembrava quasi un'opera d'arte estremamente raffinata, realizzata meticolosamente!


Eppure, Xia Qingyue era assolutamente certa che in quel punto non c'era mai stato nessun buco. I muri e le pareti erano completamente realizzati in Dura Giada Celeste. A Asgard Nuvola Gelida, neppure la potentissima Gran Maestra Feng Qianhui sarebbe stata in grado di danneggiarla.


La potenza distruttiva dello spadone di Yun Che era scioccante, e si trattava persino di uno Spadone Emperor Profound, ma anche usando il novanta percento della sua forza non era riuscito neppure a scalfire la Giada, ma ora era comparso quel buco straordinario.


Forse... era stata quella sfera? All'interno del buco non c'era traccia di ghiaccio, né di bruciature. “Ahah... ahah.... ahahahahah....” Ancora seduto a terra, e senza prestare attenzione al rivolo di sangue che gli scendeva dall'angolo delle labbra, Yun Che rise compiaciuto: “Finalmente... ce l'ho fatta... ahahahahah...”


“Di preciso, cos'era... quello?” faticando a mascherare il suo stupore, lo sguardo di Xia Qingyue si spostò sul volto del ragazzo. “È un tipo particolare di fuoco e al tempo stesso è un tipo particolare di ghiaccio. È una materia nata contro le leggi della natura!” Yun Che distese una mano per asciugare il sangue che gli colava dalla bocca, e continuò a sogghignare: “Però ho capito come riuscire a crearla solo pochi istanti fa e riesco a malapena a controllarla... e inoltre comporta giganteschi effetti collaterali.
Tuttavia... questo mi ha perlomeno dimostrato che un'impresa come superare le leggi degli elementi non è del tutto impossibile! Inoltre, ora che ci sono riuscito mi sono accorto che dà vita a un potere molto più terrificante di quanto immaginassi.”


“Intendi dire... una fusione fra fuoco e ghiaccio? È davvero possibile?” chiese Xia Qingyue, scioccata. “Io posso farlo, ma nessun altro può.” Yun Che sorrise. Nonostante i danni fisici che aveva subito, essere riuscito a creare le fiamme di ghiaccio lo aveva reso estremamente euforico.


Si alzò in piedi, guardò la ragazza e le disse: “Questo è senza dubbio il mio più grande segreto, non parlarne con nessuno.”


Xia Qingyue: “...”


“Quanto sono stato qui dentro?”


“Sette giorni.”


“Sette giorni... “ Yun Che sollevò una mano e si sfiorò il mento per qualche secondo. Poi, gli venne improvvisamente in mente una cosa e prese la sua Giada di Trasmissione del Suono. Come si aspettava, c'erano alcuni messaggi lasciati da Cang Yue e Cang Wanhe.


“Manca solo un mese al torneo delle sette nazioni. Procedendo velocemente, sono necessari più di sette giorni di viaggio per raggiungere la città della Divina Fenice.


Dovresti cominciare anche tu a prepararti.” fece notare Xia Qingyue, che, nonostante fosse sbalordita, non disse altro sulle fiamme di ghiaccio.


“Sì, capito.” annuì Yun Che


“Aspetta, hai detto che io dovrei prepararmi... intendi dire che non verrai con me?”


“La Maestra mi ha proibito di partecipare al Torneo delle Sette Nazioni di quest'anno.”


“Perché?”


Xia Qingyue sospirò debolmente e non rispose direttamente: “Seguimi, andiamo dalla Maestra dell'Asgard.”


Quando i due raggiunsero Gong Yuxian, Yun Che non le diede neppure il tempo di aprire bocca e andò dritto al punto, chiedendole: “Maestra, perché non vuole permettere a Xia Qingyue di partecipare al Torneo delle Sette Nazioni? I partecipanti devono avere fra i diciotto e i venticinque anni e in tutta la Nazione Ventoblu, la persona più adatta a partecipare è senza dubbio Qingyue.”


Gong Yuxian sapeva già che le avrebbe fatto quella domanda.


Rispose lentamente e con un'espressione calma: “Non è un mio ordine, ma della Gran Maestra dell'Asgard.”


“La Gran Maestra dell'Asgard? Qual è il motivo dietro tutto questo?” continuò Yun Che.


Gong Yuxian lo guardò fisso negli occhi e rispose: “Sono certa che ti sei chiesto continuamente quale sia la vera ragione per cui la Gran Maestra non ha esitato a infrangere le regole della setta per accettarti come discepolo di Asgard Nuvola Gelida. Ora posso confidartelo... In realtà, la Gran Maestra non ti ha mentito del tutto.
L'unico motivo per cui ha voluto che ti unissi all'Asgard è per via della tua attuale forza e del tuo futuro potenziale. Ma questo è a causa di un altro fattore estremamente importante, ovvero la Calamità dei Mille Anni di Asgard Nuvola Gelida.”


“Calamità dei Mille Anni?” esclamò Yun Che, sorpreso.


“La Calamità dei Mille Anni è una profezia che ci è stata lasciata dalla nostra Antenata di Frozen Cloud, mille anni dopo questa predizione, Asgard Nuvola Gelida avrebbe dovuto affrontare una calamità devastante. E sono trascorsi esattamente mille anni.
La Gran Maestra stessa ha cominciato a percepire l'arrivo del disastro. Per aumentare le nostre possibilità di resistere a questo evento, la Gran Maestra ha scelto di lasciarti diventare un membro di Asgard Nuvola Gelida così da poter fare affidamento sulla tua forza... del resto, considerando i tuoi legami con Qingyue e Yuechan era molto improbabile che avresti rifiutato.”


Le parole di Gong Yuxan crearono un lieve senso di smarrimento in Yun Che, che dopo qualche secondo di silenzio disse: “La ragione per cui la Maestra non vuole che Qingyue partecipi al Torneo delle Sette Nazioni è per caso...”


“Siccome possiedi il Sangue della Fenice, non puoi sfuggire ai contrasti fra te e la Divine Phoenix setta. Quattro mesi fa, hai persino ferito gravemente e umiliato un Principe dell'Impero della Fenice Divina, creando fra voi una tensione ancora maggiore.
Quindi, il viaggio a Divine Phoenix City sarà inevitabilmente pieno di pericoli, al punto che potresti persino non fare mai più ritorno, eppure insisti a partire. Se Qingyue venisse con te, e se per caso ti trovassi in pericolo, sicuramente lei non resterebbe a guardare, perché siete marito e moglie, e potrebbe persino mettere a rischio la sua vita. Qingyue è la Giovane Maestra di Asgard Nuvola Gelida, e la più grande speranza per il futuro dell'Asgard.
Non deve accaderle nulla! Quindi...”


“Capisco.” Yun Che annuì.


Ormai aveva sentito abbastanza per capire perché Feng Qianhui aveva deciso di non far partecipare Xia Qingyue al Torneo delle Sette Nazioni... Anche se Xia Qingue avesse sicuramente ottenuto un risultato straordinario al Torneo e avrebbe reso Asgard Nuvola Gelida famoso in tutte e sette le Nazioni, probabilmente sarebbe rimasta invischiata nelle ostilità fra lui e la setta della Divina Fenice.


Persino Yun Che si rendeva perfettamente conto di quanto sarebbe stato pericoloso recarsi nell'Impero della Divina Fenice. Se l'intero Asgard fosse caduto in seguito alla Calamità dei Mille Anni, finché ci sarebbe stata Xia Qingyue ci sarebbe stata una speranza, ma se le fosse successo qualcosa... Asgard Nuvola Gelida non avrebbe mai potuto accettarlo.


“Gli ordini della Maestra dell'Asgard devono essere rispettati. Devi fare attenzione nella città della Divina Fenice.” disse a bassa voce Xia Qingyue.


“Non preoccuparti, se fosse bastato così poco per mettermi davvero in pericolo non sarei sopravvissuto fino ad ora.” rispose arrogantemente Yun Che.


Rivolse a Gong Yuxan un semplice saluto formale e le disse: “Maestra, in questo caso il suo discepolo desidera partire oggi da Asgard Nuvola Gelida, tornare temporaneamente alla Città Imperiale e poi dirigersi immediatamente nella città della Divina Fenice.”


“Vuoi arrivare là in anticipo così da poter studiare le mosse della setta della Divina fenice e individuare eventuali trappole?” chiese Gong Yuxan, poi annuì: “Anche questa è una buona idea, prendere un minimo di iniziativa è comunque meglio che non fare nulla. Quando arriverai a Divine Phoenix City dovrai stare attento, la cosa più importante è che tu sopravviva.
Non dimenticare, se davvero Asgard Nuvola Gelida sarà colpito da una calamità, dovremo poterci affidare alla tua forza.”


“Sì, il suo discepolo non si dimenticherà di essere un allievo di Asgard Nuvola Gelida. Il suo discepolo tornerà sicuramente, così da poter ripagare la gentilezza mostrata dall'Asgard durante questi mesi e restituire favori ricevuti.” annunciò solennemente Yun Che.
                                


                                



