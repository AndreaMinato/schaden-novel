---
title: Capitolo 396 – Riscuotere un Debito Lungo la Strada
pubDate: 2025-01-31T17:03:16.122Z
tags:
    - atg
---


<em>0 Capitoli in coda, 7/10€ Donazione
-Alstor</em>


La Fenice delle Nevi volò verso l'alto, raggiungendo un'altezza di circa dieci chilometri. In un battito di ciglia aveva già lasciato la Città Imperiale.


Yun Che prese la mappa del continente del Cielo Misterioso che Cang Yue aveva preparato per lui e stimò quanto fosse distante la città della Divina Fenice. Anche se la Fenice delle Nevi avesse viaggiato dalle quindici alle sedici ore al giorno al massimo della velocità, le sarebbero servite almeno due settimane per raggiungere la città della Divina Fenice.


“...è davvero lontana!” borbottò Yun Che a bassa voce. Inizialmente aveva programmato di partire con un mese di anticipo per non dover fare le cose di fretta, sperando di avere anche parecchio tempo per visitare la città della Divina Fenice ma, siccome non aveva mai visto una mappa del continente del Cielo Misterioso prima d'ora, aveva evidentemente sbagliato a calcolare le distanze.


Dopo aver fissato sulla mappa i territori dell'Impero della Divina Fenice, gli occhi di Yun Che si spostarono di nuovo su Ventoblu. Dopo aver guardato per qualche istante, notò un punto in particolare... poi si lasciò scappare una singola, fredda, strana risata e mise via la mappa, riprendendo a volare così velocemente da squarciare il vento.


..................


Con la Montagna Sorrowsouth alle spalle e il Fiume Southsky a destra, la sede principale della setta Xiao si trovava in un lembo di terra incredibilmente così florido che sembrava benedetto secondo il <a href="https://it.wikipedia.org/wiki/Feng_shui">feng shui</a>. Da tremila metri di altezza, Yun Che poteva vedere chiaramente il cancello di pietra sormontato da un arco all'ingresso della setta Xiao. Era alto più di trecento metri e in cima ad esso era incisa la parola “Xiao”, che gli conferiva un aspetto maestoso e straordinariamente imponente.


<em>Nota di Alstor: secondo il feng shui, la presenza del monte e del fiume crea delle linee di energia positive in quel territorio.</em>


“Direi che questo è il luogo adatto.”


Mormorò Yun Che. Fece volare in picchiata la Fenice delle Nevi e quando arrivò vicino al cancello, balzò giù dalla sua cavalcatura e lo colpì con Spadone del Drago.


Booom!!!!


Un'esplosione assordante risuonò per tutta la Montagna Sorrowsouth. Dopodiché, da Spadone del Drago tuonò il feroce ruggito di un drago e l'immenso cancello della setta Xiao, che si ergeva in quel punto da un millennio, tremò violentemente. Innumerevoli crepe si diffusero con una velocità disarmante e in un batter d'occhio ricoprirono l'intero ingresso. Subito dopo, il gigantesco monumento di pietra, emettendo il rumore di una forte esplosione... crollò.


Boom boom boom boom...


Il rumore delle enormi rocce che crollavano a terra non poteva non attirare l'attenzione. La sabbia e il fango che si sollevarono in cielo sembravano oscurare il sole e ricoprire il mondo intero. Yun Che discese dal cielo, con dipinto sul volto un sorriso glaciale... quella sua mossa avrebbe sicuramente attirato le vespe fuori dal loro nido. Nella setta Xiao, inizialmente silenzioso, risuonarono le campane d'allarme e fu subito inondato dal rumore di passi frettolosi. Tutti i discepoli nelle vicinanze guardarono con gli occhi spalancati il grande cancello, che rappresentava la reputazione e la storia millenaria della setta Xiao e che ora era crollato così, come se niente fosse, diventando un mucchio di detriti sparpagliati a terra. Erano pallidi come fantasmi.


“Chi è stato! Chi osa fare una cosa del genere nel territorio del mio Xiao setta!!”


Dal cielo giunse la voce furiosa di Xiao Juetian. In quanto Maestro della setta, non si occupava delle questioni poco importanti, ma la distruzione del loro cancello millenario era un'offesa molto grave, che minava l'onore stesso della setta Xiao! Xiao Juetian si avvicinò volando come un'aquila e precedette tutti gli altri. Con i palmi rivolti davanti a sé, creò una tempesta di Energia Misteriosa che soffiò via la sabbia e il fango che riempivano il cielo e rivelò il colpevole: Yun Che.


“Maestro Xiao, è da qualche mese che non ci vediamo, spero che lei stia bene.” Yun Che disse con un grande sorriso a Xiao Juetian, la cui barba avrebbe potuto prendere fuoco dalla rabbia.


“Yun... Yun Che!!”


Non appena vide chiaramente il volto del ragazzo, a Xiao Juetian sembrò di vedere un demone. L'espressione sul suo volto tremò intensamente e la sua mente collassò. Nel suo cuore si riaccese l'ira, ma sembrava che ci fosse qualcosa che la tratteneva... senza lasciarla esplodere. Pareva che il petto dovesse scoppiargli da un momento all'altro.


Quando gli Anziani e i discepoli della setta Xiao, che avevano seguito di corsa Xiao Juetian, sentirono le due parole “Yun Che” impallidirono ancora di più. I loro passi affrettati iniziarono addirittura a rallentare di proposito.


Yun Che strinse Spadone del Drago in mano e camminò con calma verso Xiao Juetian. Scandendo ogni parola, annunciò lentamente: “Quando è venuto personalmente al Palazzo Imperiale come ospite del mio grande banchetto di matrimonio, ho provato un'immensa gratitudine nei tuoi confronti. Quel giorno le ho promesso che prima o poi sarei venuto a visitare il suo Xiao setta. Mantengo sempre la parola data. Quindi, ecco perché sono venuto... ho notato il grande cancello del tuo onorevole setta da molto lontano, era davvero maestoso, è raro vedere qualcosa del genere nella nostra Nazione. Quindi, ho voluto provare ad atterrarci sopra per guardare dall'alto l'intero Xiao setta, ma non mi aspettavo che un cancello così immenso fosse anche così fragile. Non appena l'ho toccato, è crollato. Io stesso ne sono rimasto scioccato. Oh, spero di non avervi offeso, l'ho distrutto calpestandolo per sbaglio, Maestro Xiao.”


Il grande cancello della setta Xiao aveva mille anni, aveva resistito a innumerevoli tempeste e temporali, come poteva essere semplicemente “calpestato per sbaglio”!? Yun Che, che aveva distrutto quell'enorme cancello di trecento metri aveva detto distrattamente che “sperava di non averlo offeso”... a Xiao Juetian schizzò improvvisamente la pressione alle stelle, persino i suoi organi sarebbero potuti esplodere da un momento all'altro. Se davanti a lui ci fosse stato chiunque altro, anche Ling Yuefeng stesso, avrebbe iniziato ad attaccare furiosamente.


Ma di fronte a lui c'era qualcuno che non poteva permettersi di offendere. Inoltre, si era segretamente ripromesso da molto tempo che non avrebbe mai, mai dato vita a un conflitto con Yun Che, anche se lui lo avesse umiliato! Quel ragazzo non era soltanto incredibilmente forte, era anche un pazzo che aveva sterminato l'intero clan del Paradiso Ardente e che aveva persino avuto il coraggio di pestare un Principe dell'Impero della Fenice Divina!


Quattro mesi prima, nel giorno del suo matrimonio, Yun Che aveva detto distrattamente che prima o poi avrebbe visitato la setta Xiao. Quelle parole avevano impedito a Xiao Juetian di dormire per almeno due settimane. Ora che era passato un po' più di tempo, era finalmente riuscito a calmarsi e a non preoccuparsi più della questione... ma alla fine, Yun Che era arrivato.


Xiao Juetian si costrinse a sorridere, ma avrebbe avuto un'espressione migliore persino se fosse scoppiato a piangere: “Allora è il Fratello Yun! Non mi sorprende che stamattina nei giardini medicinali del mio setta siano sbocciati centinaia di fiori, hanno preannunciato l'arrivo di un ospite così straordinario. Il mio Xiao setta si sente davvero felice e onorato... il grande cancello fu costruito mille anni fa, ma ad essere sinceri erano molti anni che lo trascuravamo. Non mi aspettavo che sarebbe crollato proprio ora, sorprendendo il nostro onorevole ospite, quindi dovremmo essere noi a scusarci. Fratello Minore Yun, prego, mi segua. Lascia che questo umile Xiao l'accolga durante la sua visita.”


“Oh...” gli occhi di Yun Che si restrinsero. Xiao Juetian era davvero un maestro nell'arte del “fare un passo indietro”. Era riuscito a sopportare un'offesa e una provocazione del genere con un sorriso sulle labbra e si era persino scusato. Come c'era da aspettarsi da qualcuno che era riuscito a diventare il Maestro della setta Xiao. Yun Che disse lentamente: “Non serve che mi ospitiate. Quest'oggi sono venuto per un solo motivo.”


Xiao Juetian si affrettò a rispondere: “Mi chiedo di cosa hai bisogno, fratello Yun? Se questo umile Xiao può essere d'aiuto, farà tutto il possibile per accontentarti.”


“Eheh, si tratta di una semplice sciocchezza, Maestro Xiao.” disse Yun Che, con un lieve sorriso: “Voglio incontrare un membro della setta Xiao.”


Il cuore di Xiao Juetian iniziò a battere all'impazzata, ma si costrinse a calmarsi: “Mi chiedo chi vorrebbe incontrare, Fratello Minore Yun...”


“Xiao Kuangyun!” Yun Che socchiuse a metà gli occhi, ma l'espressione sul suo volto rimase impassibile.


Sebbene avesse previsto già da molto tempo che quel giorno sarebbe arrivato, ora che si trovava di fronte a Yun Che, Xiao Juetian provava timore e anche i discepoli e gli Anziani alle sue spalle cambiarono espressione... ormai, tutti nella setta Xiao sapevano cosa aveva fatto Xiao Kuangyun tre anni fa. Il castigo che si meritava, alla fine era giunto. Considerando i metodi brutali attuati da Yun Che contro il clan del Paradiso Ardente, nessuno osava immaginare cosa avrebbe fatto a Xiao Kuangyun una volta che l'avrebbe avuto fra le mani... ma la setta Xiao non avrebbe affrontato Yun Che solo per proteggere Xiao Kuangyun. Il clan del Paradiso Ardente, completamente sterminato, era diventato un monito mortale.


“Maestro, cosa dobbiamo fare?” Xiao Boyun raggiunse Xiao Juetian. Con uno sguardo preoccupato, chiese istruzioni a bassa voce.


Il colorito del Maestro della setta mutò rapidamente, ma alla fine, strinse ferocemente i denti e gridò abbastanza forte da poter essere sentito in tutto la setta Xiao: “Portate immediatamente qui Xiao Kuangyun, quel mio figlio indegno!!”


“Ma... ma...” questa reazione lasciò spiazzato Xiao Boyun per qualche secondo. Inizialmente l'Anziano pensava che avrebbero dovuto inventarsi qualche scusa per salvarlo, dicendo che Xiao Kuangyun al momento non era nel setta o che era già stato espulso. Non si sarebbe mai aspettato che Xiao Juetian sarebbe stato così risoluto... tutti sapevano che fra i suoi quattro figli, Xiao Kuangyun era il più giovane e il suo preferito. Era l'unico ad essere nato dalla sua moglie principale.


Ma ora, faccia a faccia con Yun Che, terrificante quanto un demone, Xiao Juetian aveva praticamente abbandonato ogni speranza. Voleva soltanto che tutto finisse il prima possibile. Non gli importava che l'esito fosse positivo o negativo, perché in entrambi i casi non avrebbe più dovuto vivere nel terrore costante. Ringhiò di nuovo: “Niente ma! Sbrigatevi e fategli portare qui il culo! Se si rifiuterà e dovrete trascinarlo qui, allora fatelo!”


Poco dopo, i membri della setta Xiao alle spalle di Xiao Juetian si sparpagliarono. Xiao Kuangyun incespicava e fu portato lì di peso da un Anziano della setta Xiao. Poi, fu spinto di fronte a Xiao Juetian. Con le gambe tremanti, Xiao Kuangyun cadde in immediatamente a terra. Quando sollevò lo sguardo vide un volto che gli era vagamente familiare. Dopo essere rimasto scioccato per qualche istante, il suo volto divenne bianco come la cenere: “Yun... Yun Che!”


I capelli di Xiao Kuangyun erano leggermente spettinati e aveva un colorito giallognolo. Evidentemente, nell'ultimo periodo non era stato molto bene. Infatti aveva vissuto in un incubo costante, ogni giorno, da quando aveva scoperto che ad aver annientato il clan del Paradiso Ardente era stato proprio quello Xiao Che, ora chiamato Yun Che, che tre anni prima aveva a malapena notato e di cui si era quasi dimenticato. Ora, quando aveva riconosciuto Yun Che, sembrava che avesse visto un terribile mostro in pieno giorno. Era così spaventato che quasi perse il controllo del suo intestino.


“Oh, grande Giovane Maestro Xiao, sono tre anni che non ci vediamo eppure ti sei ricordato di me, una persona qualunque nel piccolo Clan Xiao di clan della Nuvola Vagante. Ne sono davvero onorato!” Yun Che guardò Xiao Kuangyun e si lasciò sfuggire una debole e fredda risata. Tre anni prima, aveva odiato Xiao Kuangyun fino al midollo; aveva odiato il pensiero di non poter fare a pezzi le sue ossa e spargere al vento le sue ceneri. Ma ora, di fronte a quella persona che stava strisciando a terra come un cane, col volto terrorizzato, non era furioso né eccitato di poter riscuotere il suo debito. Provava soltanto un vago dolore... esatto, proprio così. Riusciva solo a incolparsi per essere stato troppo inutile. Uno come Xiao Kuangyun, che non poteva neppure essere paragonato ad un mucchio di spazzatura, lo aveva fatto cacciare dalla sua casa e aveva fatto affrontare a suo Nonno e alla sua Zietta tre anni di amaro esilio... se quel giorno non ci fosse stata Chu Yueli, le conseguenze sarebbero state ancora più terribili.


Ora che ci ripensava, Yun Che aveva l'impressione che forse tutto sommato avrebbe dovuto ringraziare Xiao Kuangyun. Se non fosse stato per lui, non avrebbe avuto una così grande sete di potere e non sarebbe mai diventato l'attuale Yun Che.


E ora, non gli interessava più nemmeno ucciderlo... ormai chi era diventato? Il genero dell'Imperatore ed era ritenuto da tutti il “Numero Uno dell'Impero Ventoblu”, così potente da poter intimorire addirittura il Maestro della setta Xiao, Xiao Juetian. Di fronte a Yun Che, persino lui era estremamente rispettoso e non aveva il coraggio di lasciarsi condizionare dall'ira. In confronto a lui, Xiao Kuangyun non era neppure paragonabile a degli escrementi. Ucciderlo sarebbe stato come sporcarsi le mani, insultandosi da solo.


Anche se la forza misteriosa di Yun Che era soltanto all'Stadio della Terra Misteriosa, era potente e soffocante. Forse neppure Xiao Juetian sarebbe stato in grado di sopportarne il peso, figurarsi Xiao Kuangyun. Sotto alla pressione dell'Energia Misteriosa di Yun Che e dovendone sostenere lo sguardo, era già diventato pallido come uno spettro. Ruzzolando e strisciando a terra, implorò: “Non... non uccidermi... quel giorno... non è stata colpa mia... è stata tutta... un'idea di Xiao Yulong... io non c'entro niente... non c'entro niente...”


“Lo so.” rispose Yun Che con una calma sorprendente: “Ovviamente, ho scoperto già da molto tempo tutto quello che ha fatto Xiao Yulong. È per questo motivo che ho lacerato i muscoli delle sue braccia e delle sue gambe, gli ho cavato gli occhi, tagliato le orecchie, tagliato il naso, mozzato la lingua, strappato tutti i capelli, spezzato le ossa di tutti gli arti e menomato la virilità... lasciando però intatti i suoi organi vitali, lasciandolo in vita! Ho lasciato che morisse lentamente... poco alla volta, vivendo un inferno!!”


“Ah, ah, ah...” Xiao Kuangyun emise uno strano grido pregno d'orrore, tremando senza controllo... fra le sue cosce, cominciò a scorrere verso terra un liquido trasparente e giallognolo.


Quando sentirono la brutale tortura descritta da Yun Che, persino gli Anziani, che avevano vissuto innumerevoli battaglie, furono colti dal terrore e sentirono dei brividi correre lungo le loro schiene... quella era una crudeltà che solo il più feroce fra i demoni avrebbe potuto dimostrare.
                                


                                



