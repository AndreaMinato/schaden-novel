---
title: Capitolo 400 – Il Quartier Generale Luna Nera
pubDate: 2025-01-31T17:03:16.123Z
tags:
    - atg
---


<em><strong>CAPITOLO SPONSORIZZATO</strong> ringraziamo Filippo!
0 Capitoli in coda, 0/10€ Donazione
-Alstor</em>


“Cosa... sessanta chilometri!?” Yun Che sobbalzò dallo stupore.


Sessanta chilometri. Era una cifra notevole anche considerando un viaggio per mare o a terra, ma se usata per indicare un'altezza poteva essere descritta soltanto come “terrificante”. Sicuramente Yun Che, in entrambe le sue vite, non aveva mai raggiunto neppure i trenta chilometri di altitudine, figurarsi sessanta. Non aveva mai visto un'Arca Profound in grado di raggiungere altezze simili, figuriamoci qualcuno allo Stadio del Cielo Misterioso, neppure qualcuno all'Stadio Imperatore Misterioso sarebbe stato in grado di volare così in alto.


Non c'era da sorprendersi che Cang Wanhe gli avesse detto che si doveva chiedere aiuto ad un Signore per raggiungere l'Arca Primordiale Misteriosa... era davvero ad un'altezza mostruosa. E nonostante la distanza, si poteva comunque vedere un gigantesco profilo sfocato. Si poteva solo immaginare quanto fosse enorme.


Ma solo pochi tra la folla si fermavano a guardarla con gli occhi puntati al cielo. Dopotutto, quella misteriosa e straordinaria Arca Primordiale Misteriosa era apparsa già da qualche mese.


“Jasmine, tu riesci a capire cosa sia davvero l'Arca Primordiale Misteriosa?” chiese Yun Che fissando verso l'alto. Dato che era così lontano e c'era uno strato di nuvole fra lui e l'Arca Primordiale Misteriosa, riusciva soltanto a vedere un'enorme sagoma sfocata e a distinguerne vagamente la forma. In quanto ai dettagli, non riusciva affatto a notarne.


“A quanto pare è davvero un'Arca Profound. Ne ho viste molte di queste dimensioni, ma questa mi trasmette una sensazione... molto strana.” rispose Jasmine, pensierosa.


“Strana?” anche se era già la seconda volta che Jasmine pronunciava quella parola, Yun Che rimase comunque sinceramente stupito... era un'Arca Profound così enorme, eppure lei aveva detto di averne già viste alcune di quelle dimensioni... e dal suo tono di voce, sembrava che fosse assolutamente normale per lei! In che razza di luogo era nata e cresciuta!?


“Le Arche Profound hanno subito molti cambiamenti nel corso di centinaia di milioni di anni e sono diventate già da molto tempo dei mezzi di trasporto perfetti e uguali fra loro. Per esempio, per ridurre il consumo di Pietre e Cristalli Profound, rendono la parte frontale delle Arche Profound lunga e affusolata e tutta la loro superficie è estremamente liscia. In questo modo si può far diminuire enormemente la resistenza che si incontra durante il volo. Ma questa Arca Profound sembra usare un sistema totalmente opposto, sembra che risalga all'Era Antica... la cosa più strana è che per ogni secondo che un'Arca Profound di queste dimensioni passa a fluttuare nel cielo, consuma una quantità incredibile di energia. Eppure, non riesco a percepire nessun flusso di energia sopra di noi! Una cosa del genere dovrebbe essere impossibile!”


Yun Che: “...”


“Se riuscirai a risolvere la questione fra te e la setta della Divina Fenice e a partecipare al Torneo delle Sette Nazioni, cerca di arrivare fra i primi tre qualificati. Così potremo salire su quest'Arca Primordiale Misteriosa e darle un'occhiata. Mi è improvvisamente venuta voglia di scoprire cos'è davvero quella cosa.” disse molto seriamente Jasmine. Evidentemente, in lei era nato un forte interesse per la misteriosa Arca Primordiale Misteriosa dato che neppure lei riusciva a comprenderne la natura.


“D'accordo.” Yun Che annuì: “Con un po' di fortuna, quando sarà il momento le cose andranno secondo i piani.”


“Quindi hai già preparato una buona strategia?”


“... qualcosa del genere. Ma i piani saranno sempre e solo piani. Nessuno può prevedere come andranno davvero le cose.” nonostante quelle parole, l'espressione di Yun Che era molto calma e sembrava sicuro di sé.


“Manca ancora mezzo mese all'inizio del Torneo. Cos'hai in mente di fare durante questo periodo?”


“Userò il trenta percento del tempo per esplorare la Città della Divina Fenice, così se sarò costretto a fuggire, almeno non correrò alla cieca. In quanto al restante settanta percento del tempo, ovviamente lo userò per migliorare le mie abilità.” Yun Che sollevò leggermente le sopracciglia: “In questi ultimi mesi, mi sono allenato con le Frozen End Divine Art ma ho trascurato la mia forza misteriosa. Al Torneo delle Sette Nazioni si raduneranno tutti i più grandi esperti fra i giovani dell'intero continente del Cielo Misterioso, non può essere neppure lontanamente paragonato a quello di Ventoblu. Al mio livello, non mi sento ancora del tutto sicuro di potermi qualificare fra i primi tre... nei prossimi giorni dovrò cercare qualche metodo speciale per aumentare la mia Profound Strengtgh.”


“Ora ho il cuore e il palpo di un drago Imperatore, un Cristallo Sangue Ardente di Demone, dell'Erba Kongtong, e della Giada Liquida Snowflower.... se riuscirò a trovare della Giada Celeste Brahma e del Phoenix Heliantus, potrò raffinare una Pillola Universale Sky Profound. Prendendola, la mia forza misteriosa raggiungerà il decimo livello dell'Stadio della Terra Misteriosa. Anche se sarebbe impossibile trovare della Giada Celeste Brahma e del Phoenix Heliantus nell'Impero Ventoblu, il Quartier Generale della Gilda dei Mercanti Luna Nera si trova qui nella Città della Divina Fenice. Con abbastanza denaro, dovrei poter comprare tutto.”


Detto questo, Yun Che prese la mappa della Città della Divina Fenice e i suoi occhi puntarono immediatamente su una luna crescente completamente nera. Poi scattò rapidamente in quella direzione.


La Gilda dei Mercanti Luna Nera aveva filiali in ogni angolo del continente del Cielo Misterioso e nessuno era mai stato in grado di mettere in pericolo la sua supremazia nel commercio. Il Quartier Generale della Gilda, ovviamente, era estremamente maestoso. Yun Che lo immaginava, ma quando raggiunse il suo ingresso rimase comunque completamente scioccato.


Il Quartier Generale della Gilda dei Mercanti Luna Nera occupava parecchie decine di chilometri quadrati, come se fosse una piccola città. Chiunque avrebbe trovato difficile credere che fosse solo la sede di una Gilda. L'edificio aveva in totale otto piani e ognuno aveva un'altezza stupefacente. Sommati l'uno con l'altro, rendevano la costruzione così alta da svettare nel cielo. In cima, una gigantesca luna crescente di colore nero troneggiava fra le nuvole. Era visibile da ognuno dei quattro angoli di quell'edificio titanico, a patto di alzare lo sguardo al cielo.


Tutte le pareti riflettevano un bagliore di colori puri che potevano appartenere solo a giade raffinate. Ogni mattone era estremamente prezioso, ancora più di quelli di vetro del Palazzo Imperiale Ventoblu. Un'aura estremamente maestosa e imponente avvolgeva tutto l'edificio, dando a tutti i presenti l'impulso di idolatrarlo.


Davvero una ricchezza assoluta... guardando la Gilda dei Mercanti Luna Nera, Yun Che emise sospiro amareggiato. All'improvviso desiderò sapere che razza di persona fosse il Presidente della Gilda dei Mercanti Luna Nera. Per tenere un impero commerciale così straordinario nel palmo della sua mano, doveva sicuramente usare ben più che il solo denaro.


Al momento, davanti agli occhi di Yun Che si apriva una grande piazza piena di gente, la maggior parte delle persone erano davanti a un enorme palco di cristallo. Sul palco c'erano vari pilastri, anch'essi di cristallo, e davanti ad ognuno di esse c'era una Formazione Profound verticale che brillava con una luce misteriosa dai colori dell'arcobaleno. Dando un'occhiata più da vicino, Yun Che notò che le Formazioni Profound stavano riflettendo dei bagliori rossi, arancio, gialli, verdi, blu, indaco e viola, che si alternavano con un ritmo costante.


“Questa è la Gilda dei Mercanti Luna Nera? Non è troppo... troppo... troppo esagerata?” Accanto a Yun Che, un ragazzo fissò con gli occhi sbarrati l'edificio. La sua bocca era spalancata, e non riuscì a richiuderla per parecchio tempo. A giudicare dai suoi abiti, doveva essere un praticante del mistero proveniente da un'altra Nazione, in visita per la prima volta alla Città della Divina Fenice.


“Questo è solo l'esterno. Secondo le voci, all'interno è tutto ancora più sfarzoso.” gli rispose un suo compagno.


“Come mai ci sono tutte queste persone intorno al palco di cristallo? Perché non entrano? Oh, giusto, dov'è l'ingresso? Come dovremmo fare ad entrare?”


“Eheh, credevi davvero che sarebbe stato così facile guadagnarsi l'accesso al Quartier Generale della Gilda dei Mercanti Luna Nera? Persino io, il tuo Fratello Maggiore, non sono stato in grado di visitarlo quando sono venuto qui qualche anno fa. Va bene anche solo guardarsi intorno, non dovresti sperare di poterci entrare. Se ti serve qualcosa, dovresti visitare qualche altra sua filiale o rivolgerti ad altre gilde di mercanti più piccole. Inoltre, anche se riuscissi ad entrare non potresti permetterti gli oggetti venduti dalla Gilda dei Mercanti Luna Nera.”


“Perché non possiamo entrare? Arrivano addirittura a cacciare dei loro clienti? Ma allora chi può essere in grado di accedere?”


“Vedi quel palco di cristallo? Ci sono trentasei Formazioni Profound su quel palco e sono le uniche entrate per la Gilda dei Mercanti Luna Nera! Se vuoi entrare, devi attaccarne una con tutte le sue forze. La Formazione assorbirà tutta l'Energia Misteriosa del tuo attacco, poi in base al suo livello farà illuminare il pilastro dietro di essa con un colore... e devi riuscire a farlo diventare almeno verde o non potrai entrare nella Gilda dei Mercanti Luna Nera. Tuttavia, in quel caso potresti visitare solo il primo e il secondo piano. Rendendo il cristallo blu, si può accedere al terzo e al quarto e rendendolo indaco al quinto e al sesto. In quanto al colore di livello più alto, il viola... darebbe accesso al settimo piano!”


Yun Che ascoltò tutta la loro conversazione e ancora una volta sospirò. Nel mondo del commercio, di solito sono gli acquirenti a scegliere da chi comprare e le gilde di mercanti tendono ad usare vari trucchetti per attirare clienti... ma la Gilda dei Mercanti Luna Nera era diversa, era lei a scegliere i clienti. Una persona troppo debole non sarebbe potuta entrare nel Quartier Generale. Indipendentemente da quanto qualcuno fosse ricco, non poteva essere sicuro di riuscire a fare affari con la Gilda dei Mercanti Luna Nera.


E nonostante questo, il numero dei clienti della gilda restava costante e ogni anno innumerevoli persone cercavano di entrare nel suo Quartier Generale.


La Gilda dei Mercanti Luna Nera era l'unica associazione in tutto il continente del Cielo Misterioso ad essere così potente e sicura di sé.


“Ma allora è davvero fin troppo ingiusto.” sbottò rabbiosamente il ragazzo: “Se giudicano soltanto in base alla forza misteriosa, noi giovani siamo in grande svantaggio! Questo è semplicemente avvantaggiare chi è più vecchio e si è allenato per anche centinaia di anni.”


“No, ti sbagli!” quello che il ragazzo aveva chiamato “Fratello Maggiore” scosse la testa: “I pilastri di cristallo non basano il loro giudizio soltanto sulla forza misteriosa, ma anche sul potenziale! Quando qualcuno attacca una delle Formazioni Profound, quella oltre ad assorbire la sua Energia Misteriosa misura anche l'età delle sue ossa e fa cambiare colore al pilastro in base ad entrambe. Per esempio, se tu avessi la tua attuale forza misteriosa ma solo dieci anni di età potresti sicuramente entrare! E anche se qualcuno è un potentissimo Trono ma è nato qualche centinaio di anni fa, potrebbe non riuscire neppure a raggiungere il colore verde.”


“Capisco... Fratello Maggiore, hai detto che il livello più alto, il viola, permette di raggiungere il settimo piano... ma allora, come si fa a guadagnarsi l'accesso all'ottavo?”


“Secondo le voci, l'ottavo piano è il luogo in cui il Presidente della Gilda dei Mercanti Luna Nera riceve personalmente i clienti più prestigiosi, persone dallo status estremamente elevato, come per esempio il Maestro della setta della Divina Fenice. Solo individui del genere possono accedervi... credo che neppure un Principe della setta della Divina Fenice potrebbe visitarlo, quindi è meglio non pensarci mai più per il resto delle nostre vite.”


Grazie alla conversazione di quei due, Yun Che riuscì finalmente a capire come entrare nella Gilda dei Mercanti Luna Nera. Ritrasse lo sguardo dalla gigantesca luna crescente fra le nuvole e si diresse verso il palco di cristallo.


La folla era incredibilmente fitta. Negli ultimi giorni, la Città della Divina Fenice era stata invasa da praticanti del mistero provenienti dalle sei Nazioni, per essere stato in grado di viaggiare fin lì ognuno doveva essere un genio straordinario o un individuo di grande importanza nella sua Nazione. Ovviamente, tutti desideravano ardentemente di poter visitare il Quartier Generale della Gilda dei Mercanti Luna Nera. Provarci era il principale motivo per cui molti di loro avevano intrapreso il viaggio.


Tutte e trentasei le Formazioni Profound erano già occupate da varie persone, che avevano tutte il volto rosso dalla fatica e stavano radunando tutta la loro Energia Misteriosa per sferrare un singolo attacco. Ma per quanto potenti fossero i loro colpi, nessuno causò danni alle Formazioni e anche i rumori degli impatti erano molto deboli siccome, l'Energia Misteriosa veniva assorbita istantaneamente e senza difficoltà. Sebbene ogni volta attaccassero venti o trenta persone allo stesso tempo, non si riusciva a percepire nessun flusso di Energia Misteriosa intorno a loro.


“Haa!!”


Un ragazzo di circa vent'anni sembrava molto sicuro di sé. Con le guance gonfie, dopo aver accumulato Energia Misteriosa per circa dieci secondi gridò a squarciagola e attaccò la Formazione Profound davanti a lui con la sua Abilità Profound più potente... non si poteva utilizzare la propria arma per attaccare la Formazione Profound, ma si potevano utilizzare le proprie arte misteriosa e Abilità Profound.


“Pugno del Fulmine Distruttivo!!”


L'attacco del ragazzo colpì violentemente la Formazione Profound, che nel giro di pochi istanti assorbì un flusso di Energia Misteriosa senza alcun rumore. Dopodiché, il pilastro di cristallo corrispondente si illuminò per alcuni secondi. Prima brillò di rosso, all'altezza della base, poi la luce cominciò a risalire lungo il cristallo fino a diventare arancione. Il bagliore raggiunse un terzo tratto del pilastro, dove divenne giallo, ma poi... smise di salire e si fermò. Qualche istante più tardi, tutti i colori svanirono nel nulla.


L'espressione inizialmente tranquilla del ragazzo sembrò congelarsi. Le sue mani cominciarono a tremare, perse il controllo e gridò: “No... Impossibile... impossibile... sono arrivato trentasettesimo nel Torneo dell'Impero del Demonio Nero, sono il genio numero uno in tutto il Fiue del Nord! Impossibile, dev'esserci stato un errore...”


In quanto uno fra i giovani più talentuosi della sua nazione, ovviamente crescendo era diventato orgoglioso ed arrogante, siccome era sempre stato lodato, ammirato, invidiato e viziato. Eppure, non possedeva neppure i requisiti minimi per entrare nel Quartier Generale Luna Nera. Per un genio come lui, capace di stupire un'intera nazione, doveva essere un forte colpo.


Quando perse la calma, il suo volto divenne rosso sangue. All'improvviso ringhiò con tutto il fiato che aveva nei polmoni, estrasse la sua arma e in un istante attaccò di nuovo la Formazione Profound... ma non appena la sua lama toccò la Formazione Profound, questa si illuminò di un freddo bagliore ed emise una grande onda di Energia Misteriosa. Il ragazzo urlò, e fu scagliato in aria a grande distanza. Dopo aver toccato terra, ci mise parecchio a rialzarsi.


“Fratello Maggiore Yin!” alcuni dei giovani che lo avevano accompagnato si affrettarono a raggiungerlo e dopo essersi disposti intorno a lui lo sollevarono.


“Ahahahahah! Un mucchio di spazzatura da una piccola e insignificante nazione come la vostra sperava davvero di poter entrare nel Quartier Generale Luna Nera e sosteneva addirittura di essere il migliore di tutto questo 'Fiume del Nord’ che nessuno ha mai sentito nominare...Hahahahaha! Mi stanno davvero per cadere i denti dal ridere. Voi cosiddetti 'geni' delle Nazioni più piccole, nel nostro Impero della Divina Fenice non siete neppure degni di essere considerati formiche, mi sento quasi in imbarazzo per tutti voi.”


Una voce incredibilmente arrogante eruppe dalla folla. Ogni sua parola riecheggiò insultando apertamente i praticanti del mistero di tutte le altre sei Nazioni. Pochi dei presenti erano cittadini dell'Impero della Divina Fenice, quindi tutti si voltarono con rabbia verso la persona che aveva parlato. Ma quando la videro, anziché lasciar esplodere la loro ira, si bloccarono e rimasero in silenzio, sbalorditi, senza trovare il coraggio di dire neppure una parola.


Quella persona era vestita con degli abiti rossi come il fuoco, e sul petto della sua veste era ricamato un emblema, una fenice con le ali spalancate... sia i suoi vestiti che quel simbolo erano una chiara prova della sua identità. Era un discepolo della setta della Divina Fenice!


