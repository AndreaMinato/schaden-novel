---
title: Capitolo 403 - Il Settimo Piano Black Moon
pubDate: 2025-01-31T17:03:16.123Z
tags:
    - atg
---


<em>0 Capitoli in coda, 0/10€ Donazione
-Schadenfreude</em>


Dopo essere entrato nel settimo piano della gilda, sentì una corrente freschissima assalire i suoi sensi... Esatto! Era aria pura! In un'enorme gilda di mercanti, normalmente ci sarebbero stati dei forti aromi raffinati, ma Yun Che sentì di essere appena entrato in un ambiente completamente pulito e naturale, non dava la sensazione di essere in una gilda di mercanti.


Aprì gli occhi e guardò di fronte a sé. Sorprendentemente vide un giardino che si estendeva a vista d'occhio. Vari tipi di piante costellavano il prato verde smeraldo sovrastato da un grosso albero. Un corso d'acqua scorreva in mezzo all'erba.


Yun Che pensò impressionato... tutto questo era stato costruito nel settimo piano Black Moon?


Questa ovviamente era un'utopia proveniente da un mondo fatato!


Più avanti tre bellissime e graziose giovani donne che indossavano abiti colorati avanzarono verso Yun Che. Erano splendide e il loro portamento era composto. La loro forza misteriosa era nei livelli più avanzati dello Stadio del Cielo Misterioso!


Le tre giovani porsero i loro saluti con grazia: "Rispettabile cliente, benvenuto alla gilda dei Mercanti Luna Nera. Se c'è qualcosa di cui ha bisogno, per favore non esiti a dircelo."


Il trattamento che si riceveva al settimo piano era senza dubbio straordinario. Con la forza scioccante di queste tre donne, una qualunque di loro sarebbe potuta essere una signora a Ventoblu, eppure qui erano solo delle commesse.


Yun Che si guardò attorno, eppure non c'era alcun oggetto in vendita, non sembrava davvero una gilda di mercanti. Rifletté per un momento e poi disse: "Fate, potrei chiedervi dov'è al momento l'Anziano a cui stavo parlando prima?"


"Ahah." Risuonò una risata gentile da chissà dove: "Portatelo qui."


"Sì... Rispettabile cliente, seguici per favore." Le tre giovani fecero da guida a Yun Che.


Dopo aver superato il giardino, attraverso le aiuole, un gruppetto di colline e una piccola cascata, Yun Che vide un cortile dall'aspetto semplice ma straordinario. Al centro di esso c'era un padiglione e di fronte ad esso c'era un vecchio di media statura vestito di viola che al momento stava osservando Yun Che con un sorriso.


Il ragazzo fece un passo avanti e disse con cortesia: "Il giovane Ling Yun porge i suoi saluti all'Anziano."


Yun Che ovviamente non avrebbe rivelato il suo nome, così aveva preso in prestito quello di Ling Yun.


"Eheheh, siediti pure." Invitò l'Anziano vestito di viola per poi sedersi su una panca di pietra al centro del padiglione. Yun Che annuì lievemente e si sedette davanti a lui. Una delle giovani se ne andò con grazia e le altre due si accostarono a lui con le teste lievemente abbassate e un lieve sorriso. La loro postura era rispettosa, come se fossero a disposizione di Yun Che.


"Potrei chiedere all'Anziano come si chiama?" Domandò Yun Che.


"Mi chiamo Zi Ji." Rispose con un sorriso il vecchio.


Zi? Yun Che ne fu un po' sorpreso, questa era la prima volta che aveva sentito parlare di questo cognome, ma annuì immediatamente: "Anziano Zi, la ringrazio davvero per avermi aiutato prima."


"La questione di prima non necessitava del mio intervento, non è stato nemmeno un aiuto. Ho solo prevenuto un piccolo inconveniente per Black Moon, niente di più." Zi Ji alzò lo sguardo e disse guardando Yun Che con un sorriso: "Giovane, dovrei chiamarti Yun Che o Principe Yun o Ling Yun?"


"..." L'espressione di Yun Che si irrigidì lievemente. Poi rise e rispose tranquillamente: "Come ci si aspetta dalla gilda di Mercanti Luna Nera, la sua abilità nel raccogliere informazioni è impareggiabile. Stavo giocando un brutto tiro sotto l'occhio onnisciente dell'Anziano Zi, davvero ridicolo, spero che l'Anziano Zi non si sia offeso."


"Ahah." Zi Ji rise con indifferenza: "L'abilità della gilda non è così esagerata, è solo che la tua identità è facile da riconoscere, ecco tutto. Sono stato a contatto con membri della setta della Divina Fenice per tutto l'anno e ho grande familiarità con le fiamme della fenice. Anche se fai del tuo meglio per sopprimerla, posso comunque individuare un po' di aura di fenice dal tuo corpo. E la sola persona che possiede la stirpe della fenice al di fuori della setta della Divina Fenice è solo il Principe Yun della Nazione Ventoblu."


La giovane che se n'era andata tornò portando del tè già pronto. La sua fragranza si espanse nell'aria, rilassando la mente di Yun Che. Anche se non sapeva molto riguardo a questo tipo di bevanda, sapeva che il valore di questo tè doveva essere molto alto. Alzò la tazza, ne bevve un po' e lo lodò: "Buon tè. Dopo aver sentito le sue parole, sembra che sarebbe impossibile per me nascondere la mia identità."


"L'hai nascosta con Energia Misteriosa di tipo ghiaccio, a meno che non ti esaminino meticolosamente, temo che nemmeno un Anziano della setta della Divina Fenice percepirebbe la tua abilità." Zi Ji sorrise: "Hai illuminato il cristallo viola della mia formazione, quindi si può dire che il tuo talento innato sia scioccante. Prima ti ho esaminato con attenzione, altrimenti non avrei individuato la tua abilità. Comunque non sembra che tu stia cercando scrupolosamente di nascondere la tua identità, altrimenti non avresti prestato alcuna attenzione a quel giovane della setta della Divina Fenice, per poi rivelare il tuo talento innato su quel palco di cristallo."


"Come ci si aspetta dal maestro del settimo piano della Gilda dei Mercanti Luna Nera, è molto perspicace." Lodò con sincerità Yun Che. Le persone con cui Zi Ji entrava in contatto erano diversi personaggi di spicco del continente del Cielo Misterioso. Le sue capacità di percezione e valutazione erano fuori dal comune.
Disse con tono tranquillo: "Sono stato inseguito per tutto l'anno e sono stanco di nascondermi. Tra due settimane affronterò la setta della Divina Fenice. In tal caso non c'è bisogno che tremi di paura e sia eccessivamente prudente in questo periodo di tempo. Naturalmente è meglio non essere notato dal setta della Divina Fenice, ma anche se attirassi la sua attenzione non importerebbe davvero. Se fossi troppo prudente non significherebbe che abbia paura della setta della Divina Fenice?"


Yun Che svuotò la tazza di tè in un solo sorso. Mentre parlava non c'era la minima traccia di paura nella sua espressione.


Questo genere di coraggio impressionò Zi Ji, che annuì mostrando approvazione: "Il motivo per cui la setta della Divina Fenice non ti ha cercato attivamente per due anni è perché agli occhi della setta della Divina Fenice, ogni praticante del mistero delle altre sei nazioni è una formica indegna di attenzione. Comunque, dopo averti parlato per un po', sento che la setta della Divina Fenice potrebbe dover pagare a caro prezzo questa arroganza... ma non ora. Anche se non hai il minimo timore, non significa che puoi opporti al potere della setta della Divina Fenice. Il tuo talento è estremamente alto, ma non è maturato. Potresti essere più potente rispetto a ciò che si aspettava la setta della Divina Fenice, ma non rappresenteresti comunque una minaccia."


"Ne sono ben consapevole." Yun Che annuì, poi iniziò a parlare del motivo principale della sua visita: "Il motivo per cui sono venuto nella gilda dei Mercanti Luna Nera è perché desidero comprare due oggetti e due informazioni, ma..."


Yun Che scorse l'ambiente circostante con lo sguardo... perché questo posto non sembrava affatto un mercato.


Comprendendo le perplessità del ragazzo, Zi Ji rise: "Non esitare a dire ciò di cui hai bisogno. Il settimo piano è diverso dai primi sei. Non c'è differenza tra i primi sei piani e la Gilda dei Mercanti Luna Nera che conosci, ma questo posto riceve raramente dei clienti. Qualunque cosa vuole un rispettabile cliente, non importa se la gilda lo possiede o no, finché il cliente può permettersi di pagare il prezzo, Black Moon farà del suo meglio per soddisfare la richiesta. Se desideri degli oggetti più comuni, qualcuno potrebbe comunque accompagnarti al sesto piano."


Allora è così... Yun Che non esitò più e disse direttamente: "Avrei bisogno di una Giada Heavenly Brahma, più pura è meglio è. L'altro oggetto è un Phoenix Heliantus completamente preservato."


Zi Ji chiuse gli occhi e li riaprì dopo un po' di secondi. Accarezzò l'anello di giada viola sul suo dito, tirò fuori una scatola di giada che rilasciava dell'aria fredda e la mostrò a Yun Che: "Questo è il pezzo più grande e più puro di Giada Heavenly Brahma che Black Moon possiede."


Una giovane donna si avvicinò e porse la scatola di fronte a Yun Che: "Rispettabile cliente, guardi pure."


Yun Che non esitò e aprì la scatola. In mezzo alla fredda nebbia, il ragazzo vide un pezzo di pietra che brillava di luce argentata e che conteneva delle venature cremisi. Yun Che stese la mano sinistra e percepì la sua purezza con la Perla del Veleno Celeste... Gli oggetti del Quartier Generale Luna Nera naturalmente non sarebbero stati falsi. Yun Che chiuse subito la scatola e disse: "Va bene, potrei chiedervi il prezzo?"


"Cinquanta grammi di Giada Heavenly Brahma valgono seicento monete viola. Questo pezzo pesa seicentocinquanta grammi e quindi costa settemilaottocento monete viola." Disse con noncuranza Zi Ji.


Diavolo, così costoso! Le labbra di Yun Che fremettero, ma possedeva un'enorme somma di dieci milioni di monete viola, quindi certamente poteva permetterselo. Subito dopo tirò fuori la somma richiesta dalla sua tessera Oro Viola. Poi mise la Giada Heavenly Brahma nella Perla del Veleno Celeste.


"Per quanto riguarda il Phoenix Heliantus, gli ultimi tredici che possedevamo sono stati tutti comprati dal setta della Divina Fenice sei ore fa." Disse Zi Ji: "Se ne hai bisogno urgentemente, al di fuori di Black Moon, esiste un posto dove potresti comprarne uno."


"Dove?"


Zi Ji disse: "A centocinquanta chilometri a sud da qui c'è un'organizzazione che si chiama 'Gilda di Mercanti Falling FlamÈ. Domani, alle tre di pomeriggio, dovrebbero mettere all'asta dei materiali preziosi, tra di essi c'è precisamente il Phoenix Heliantus."


Yun Che annuì: "Ringrazio l'Anziano per avermelo detto... Umh, devo pagare per questa informazione?"


"Ohoh, non c'è bisogno." Rise debolmente Zi Ji, poi disse: "Tuttavia, anche se si chiama 'gilda di mercanti Falling FlamÈ in realtà è un mercato nero. Anche le loro aste non sono ufficiali, lo capirai. Ma credo che con la tua saggezza probabilmente riuscirai a comprarlo. Quali sono le due informazioni che desideravi?"


"Spero che Black Moon mi aiuti a cercare due persone." Disse Yun Che con un tono triste. "Una si chiama Chu Yuechan, in passato era una discepola di Asgard Nuvola Gelida della Nazione Ventoblu, capo delle sette fate Frozen Cloud. L'altra è Xia Yuanba..."


Yun Che descrisse i due a Zi Ji, che chiuse gli occhi e annuì dopo aver riflettuto: "Manderò delle persone a cercarli. Solo che la rete di informazioni nella Nazione Ventoblu è poco ampia, quindi è difficile garantire delle notizie in breve tempo.
Lascia la tua impronta di trasmissione del suono. Dopo che otterrò le informazioni richieste, ti contatterò immediatamente. Dato che sei un rispettabile cliente, non c'è bisogno che paghi in anticipo. Potremo stabilire la cifra in seguito. Tra i due, anche se non conosco la posizione di Xia Yuanba, so un po' di questioni riguardo a lui."


Sbalordito, Yun Che si alzò subito: "Conosce Yuanba?"


"Non solo lo conosco, molti conoscono il suo nome nella città della Divina Fenice." Disse lentamente Zi Ji: "Allora il suo nome è risuonato in metà della città della Divina Fenice per breve tempo, era un folle. Ma subito dopo è scomparso senza lasciare traccia all'improvviso. Non molto tempo dopo dalla sua scomparsa, anche suo padre si è precipitato nella Città della Divina Fenice ed ha soggiornato in questo Quartier Generale Luna Nera... Eheh, se non ricordo male, il padre di Xia Yuanba, Xia Hongyi, dovrebbe essere uno dei tuoi suoceri, vero?"
                                


                                



