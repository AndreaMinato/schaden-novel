---
title: Capitolo 410 – La Leggendaria Principessa Xue
pubDate: 2025-01-31T17:03:16.125Z
tags:
    - atg
---


<strong>Capitolo sponsorizzato, grazie Salvatore!!!</strong>


<strong>0 capitoli in coda, 0/10 donazione</strong>


<strong>-Alstor, che ci tiene a farvi sapere che questo è uno dei suoi capitoli preferiti in tutta la novel e spera di averlo tradotto come si deve</strong>


Poco a poco giunse la notte e Yun Che seguì l'uomo in una strada al confine meridionale della Città della Divina Fenice.


“Perché... Perché mi stai aiutando?” chiese con cautela l'uomo, dopo un lungo periodo trascorso in silenzio. Come Yun Che, anche lui si era trovato innumerevoli volte in situazioni di vita o di morte, quindi le sue capacità percettive e la sua attenzione per i dettagli non erano affatto inferiori a quelle del ragazzo. Di conseguenza, riusciva a capire con una sola occhiata se qualcuno aveva intenzioni malvagie o tramava qualcosa alle sue spalle. Tuttavia, Yun Che gli sembrava sinceramente disposto ad aiutarlo.


“Beh, diciamo che il mio cuore da dottore si è improvvisamente risvegliato da un lungo sonno.” rispose Yun Che, sospirando segretamente dentro di sé... Un tempo, nella sua anima c'era solo il suo cuore da medico, che amava ogni cosa e desiderava soltanto aiutare le altre persone, era la parte più importante di tutto ciò che gli aveva insegnato il suo Maestro. Ma quando fu ucciso, il cuore da medico di Yun Che scomparve e fu sostituito da un odio infinito. Da allora, non aveva mai usato le sue capacità in campo medico per salvare gli altri.


“Err...” quella risposta confuse l'uomo.


“Poco fa hai detto che sei riuscito ad ottenere mezzo Phoenix Heliantus?” chiese distrattamente Yun Che,


“Esatto.” annuì l'uomo: “Ogni anno, pochi Phoenix Heliantus fioriscono e la maggior parte di essi, di solito, viene immediatamente presa dal setta della Divina Fenice, quindi non ho avuto altra scelta se non infiltrarmi nelle tesorerie della setta della Divina Fenice. Ma lì ci sono Formazioni Misteriose protettive sparse un po' ovunque e subito dopo essere entrato ne ho toccata una per sbaglio, quindi sono stato costretto a scappare... Per fortuna, quando ho tagliato la corda avevo già preso il mezzo Phoenix Heliantus. Credo di essere riuscito a prenderlo solo perché era stato lasciato sopra uno scrigno di giada, dato che era già stato usato e aveva perso gran parte della sua essenza medicinale.”


Yun Che rallentò il passo e chiese, scioccato: “Tu... ti sei infiltrato nel setta della Divina Fenice?”


“Proprio così.” notando lo stupore nella voce di Yun Che, l'uomo si diede una pacca sul petto e annuì con orgoglio: “In questo mondo, eccetto i Quattro Luoghi Sacri e la Gilda dei Mercanti Luna Nera, non esiste un luogo in cui non mi sia mai intrufolato. E anche se mi hanno scoperto... Heh heh, non sono riusciti neppure ha sfiorarmi il culo prima che svanissi in lontananza, senza lasciare la minima traccia.”


Yun Che: “...”


Quell'uomo aveva detto che un suo antenato era entrato nella Sala Divina Sole e Luna, cosa che l'aveva scioccato, e aveva appena affermato... di aver quasi derubato la setta della Divina Fenice ed essere fuggito dopo essere stato scoperto, riuscendo però a rimanere illeso...


Chi... diavolo...


L'uomo abbassò la voce, e aggiunse con un tono affranto: “Quando ero nel setta della Divina Fenice, inizialmente volevo cercare di nascosto la leggendaria Principessa Snow, ma purtroppo se n'era andata da poco. Ho sentito alcune guardie parlare di lei... sembra che sia andata nella Valle della Fenice.”


“La Principessa Snow?” Yun Che inarcò le sopracciglia: “È una delle Principesse dell'Impero della Divina Fenice, giusto?”


Quando Yun Che finì di parlare, vide l'uomo spalancare gli occhi. Quello sguardo... era come se stesse esaminando alieno.


“Non è che... non hai mai sentito parlare della Principessa Snow?” chiese l'uomo, quasi a bocca aperta.


“Questa Principessa Snow è... è molto famosa?” domandò a sua volta Yun Che.


Yun Che non stava affatto fingendo di non sapere nulla. L'uomo lo squadrò da testa a piedi, poi riprese a fissarlo con un'espressione indescrivibile. Quello sguardo... non era uno sguardo con cui si guarda un essere vivente: “Porca vacca! Stai dicendo sul serio!? Davvero non sai chi è la Principessa Snow!? In effetti, t-t-t-tu-t-tu non sei originario dell'Impero della Divina Fenice! Ah no, aspetta un attimo! Anche se non sei nato nell'Impero della Divina Fenice, anche se tu provenissi da un villaggio sperduto fra i monti in un'altra Nazioni, è impossibile che tu non abbia mai sentito parlare della Principessa Snow!”


Yun Che: “...”


Quella era davvero la prima volta che sentiva quel nome.


“Quindi... hai mai sentito nominare 'Hua Minghai'?” gli occhi dell'uomo si illuminarono.


“Hua Minghai? Mai sentito, è un'altra persona famosa?” chiese Yun Che.


“Porca vacca!!” l'uomo balzò verso Yun Che e ringhiò stringendo i denti: “V-v-v-va bene, non importa se non conosci la Principessa Snow, ma davvero non conosci il grande Hua Minghai! È la leggendaria 'Mistica Mano Illusoria', la persona più fantastica di tutto il continente del Cielo Misterioso... Cough cough, una delle più fantastiche, almeno. Figuriamoci gli esseri umani, anche un pesce che sguazza nel fango conoscerebbe il suo incredibile nome, come può esistere una persona che non l'ha mai sentito nominare!”


“Mistica Mano Illusoria? Che soprannome orribile.” Yun Che abbozzò un sorriso.


“!$*#%.....” I muscoli facciali del volto cominciarono a tremare, sembrava che volesse uccidere Yun Che: “Com'è possibile? Sicuro di non venire da un altro mondo?”


Yun Che si voltò e annuì con serietà: “Puoi scommetterci.”


“Che cazzo!?”


“Non dirmi che... quella 'Mistica Mano Illusoria', Hua Minghai, sei tu?” Yun Che lo guardò con occhi nuovi.


“Esatto, sono io!” Hua Minghai si batté un pugno al petto, poi gli angoli dei suoi occhi cominciarono a tremare senza controllo. Porca puttana... è la prima volta che rivelo a qualcuno il mio vero nome... e questo tizio non ha mai sentito parlare di me!


“Oh, capisco.” Yun Che chiese con un tono indifferente: “Quindi, devo chiamarti Piccolo Hua o Piccolo Hai?”


“... puoi chiamarmi Piccolo Hai.” Hua Minghai stava per scoppiare a piangere. Non importa come la si guardi, io ho già superato i trent'anni e questo ragazzino evidentemente non ne ha neppure venti.


“Parlami della Principessa Snow, perché è così famosa?” chiese Yun Che, incuriosito.


“Cough cough, che ne dici se prima ti raccontassi tutte le grandi imprese della Mistica Mano Illusoria?”


“Nah.”


“!#*€%......” Hua Minghai inspirò a fondo, sembrava sul punto di morire. Solo dopo aver fatto appello a tutta la sua forza di volontà riuscì a calmarsi e a rispondere: “La Principessa Snow è il gioiello dell'Impero della Divina Fenice, la prediletta dello Spirito della Fenice, il miracolo che i Cieli hanno donato all'Impero. Questi erano tutti i suoi soprannomi, quando ancora nessuno l'aveva mai vista. Quando compì tredici anni, per partecipare a una cerimonia apparve in pubblico, sulla cima della torre della Città della Divina Fenice. Fino a quell'anno, non aveva mai nevicato nella Città della Divina Fenice, ma proprio in quel momento cominciarono a cadere dei fiocchi di neve; quando videro la Principessa Snow, tutti i presenti rimasero in silenzio. Tutti la fissarono, incantati, come se avessero visto una fata discesa nel mondo dei mortali... il giorno seguente, era già considerata la ragazza più bella di tutto il continente del Cielo Misterioso. Fu un evento senza precedenti, persino tutte le donne che normalmente sarebbero considerate stupende sembrarono sparire di fronte a lei, come se non esistessero.”


“A tredici anni? La ragazza più bella di tutto il continente del Cielo Misterioso?”


“Già, allora aveva solo tredici anni. Ormai dovrebbe averne compiuti sedici, quindi deve sicuramente essere diventata ancora più incredibile. Purtroppo, eccetto quella volta, non si è mai fatta vedere in pubblico. Nessuno ha idea di quale sia il suo attuale aspetto.” spiegò Hua Minghai, con una voce carica di bramosia.


“Tu l'hai vista, tre anni fa?” chiese Yun Che.


“No, ne ho solo sentito parlare...”


Yun Che fece un sorrisetto: “Allora come fai a sapere che è così meravigliosa? Una donna a tredici anni non è neppure sbocciata, figuriamoci essere maturata. Non importa quanto fosse carina, quanto poteva essere davvero 'bella'?” arrivato a questo punto, Yun Che fece una pausa e pensò un attimo a Jasmine... la prima volta che l'aveva incontrata, anche lei aveva solo tredici anni eppure lui aveva pensato che fosse ancora più stupenda di Xia Qingyue...


Ma Jasmine apparteneva a una categoria completamente diversa, che non poteva essere paragonata agli standard di quel mondo. Come poteva quella “Principessa Snow” essere al suo stesso livello?


“In quanto alla nevicata, è qualcosa di ancora più insensato. Nella Città della Divina Fenice è estate tutto l'anno, come può aver nevicato? Credo che questa storia della ragazza più bella del continente e della neve sia stata fabbricata dal setta della Divina Fenice per rafforzare il proprio prestigio.”


“Ma tutti dicono che...”


“Io credo solo a ciò che vedo coi miei occhi, non a quello che dice la gente.” disse lentamente Yun Che: “Se dobbiamo parlare della bellezza numero uno al mondo, credo che solo mia moglie possa meritare questo titolo... tutti possono attribuirsi da soli dei meriti che non hanno realmente.”


“Umpf...” Hua Minghai sbuffò piano, poi aggiunse: “Ho sentito dire che la Principessa Snow si farà vedere durante il torneo delle sette nazioni. Quando lo farà, sicuramente mi mischierò alla folla per scoprire qual è il suo aspetto, tu invece?”


“Non mi interessa.”


“....”


Nell'angolo più estremo di un vicolo ai confini della Città della Divina Fenice. Hua Minghai si fermò di fronte a una piccola casa che sembrava abbandonata. Smise di respirare, controllò rapidamente l'area circostante, e sussurrò: “È qui dentro... seguimi.”


Aprì la porta, e si sentì un forte odore di medicinali. Quel luogo era evidentemente solo un alloggio temporaneo; aveva pochi mobili. Accanto a un muro, c'era un piccolo letto su cui erano stati disposti dei Cristalli Viola che emettevano un bagliore tremante. La loro luce profonda e quasi eterea avvolgeva una donna molto magra, sdraiata sopra di essi. Quando sentì aprire la porta, si irrigidì ed emise un gemito debole, ma felice: “Marito mio... sei... tornato...”


Quella voce fece tremare Hua Minghai dalla testa ai piedi. Si avvicinò frettolosamente alla donna, si inginocchiò accanto al letto e le disse, emozionato: “Xiaoya, sei sveglia... Mi dispiace così tanto di non essere stato al tuo fianco quando ti sei svegliata, devi esserti preoccupata... come stai? Fa molto male?”


Yun Che si avvicinò a passi leggeri e restò in piedi dietro Hua Minghai, mentre guardava il volto della donna... era estremamente magra e debole, il suo viso era così pallido da non avere alcun colore, i suoi occhi erano aperti solo a metà, e il suo sguardo sembrava perso nel vuoto... non riusciva più a vedere nulla.


Il dettaglio più inquietante, però, era sulla sua fronte.... dove si trovava un sigillo blu scuro, chiaramente visibile.


Quando vide quel colore, Yun Che aggrottò leggermente le sopracciglia.


“Non preoccuparti... mi sono appena svegliata... sto... molto meglio...” la donna fece del suo meglio per sorridere. A quel punto, riuscì a intravedere vagamente la sagoma di una persona alle spalle del marito. Gli chiese a bassa voce: “Marito mio... abbiamo... un ospite?”


Senza attendere che Hua Minghai rispondesse, Yun Che si presentò: “Salve... il mio nome è Ling Yun, sono un amico di Hua Minghai.”


“Un amico...”


Le parole di Yun Che fecero accendere una luce molto particolare negli occhi della donna, che disse eccitata: “Sei davvero amico di mio marito? Marito mio... lui è davvero... tuo amico?”


Yun Che restò lievemente sorpreso, ma Hua Minghai sapeva perché sua moglie era così commossa. Annuì con decisione: “Mn! Xiaoya, l'ho incontrato in città e siamo diventati amici... se non fosse mio amico, come potrebbe sapere che mi chiamo Hua Minghai?”


“Un amico... un amico di mio marito...” la donna rise, il suo sorriso era debole ma grazioso. Continuò a ripetere dolcemente: “Mio marito ha un amico... mio marito ha davvero un amico...”


“...” Yun Che sospirò mentalmente, e fece un passo in avanti: “Non sono solo un amico del Piccolo Hai, sono anche un dottore. Sono venuto qui con il Piccolo Hai perché voglio provare a curarti... Piccolo Hai, devo chiederti di spostarti un po', ho bisogno di controllare le sue condizioni.”


Non appena Yun Che lo chiese, Hua Minghai indietreggiò rapidamente di qualche passo e lo fissò con gli occhi spalancati: “Fratellone! Per favore, fai tutto ciò che è in tuo potere per salvare Xiaoya. Se puoi davvero salvarle la vita...”


Di fronte a Xiaoya, Hua Minghai non riuscì a finire la frase. Anche se sapeva di avere almeno dieci anni in più di Yun Che, il nome “Fratellone” proveniva dal profondo del suo cuore. Se Yun che poteva salvarla, figurarsi “Fratellone”, sarebbe stato tranquillamente disposto anche a chiamarlo “Nonno” per il resto della vita. Ed era già infinitamente grato a Yun Che per aver accettato di visitare sua moglie.


“Certo, farò tutto il possibile.” rispose con calma Yun Che. Poi, si avvicinò al letto e guardò la fronte della donna... il terribile veleno che aveva infettato il suo corpo si manifestava attraverso quel sigillo fra le sue sopracciglia. Stava ormai per penetrare nel suo cervello.


“Mi chiamo... Ru Xiaoya, posso... posso chiamarti anche io 'FratellonÈ?” quando Yun Che la guardò, sentì quell'improvvisa richiesta, sussurrata debolmente.


“...Mn.” Yun Che rispose annuendo.


“Grazie... Fratellone...”


“Perché mi ringrazi?” domandò Yun Che.


“Grazie... per essere diventato amico del Piccolo Hai.” rispose Ru Xiaoya con sincera gratitudine: “Negli ultimi anni... per mantenermi in vita... mio marito non ha esitato ad abbondare la dottrina della sua famiglia, ovvero derubare i ricchi per aiutare i poveri... ha viaggiato ovunque per rubare il maggior numero possibile di medicine e Cristalli Purple Veined Heaven... per colpa mia... non ha amici... e non può fare amicizia con nessuno...”


“Non voglio più essere un peso per lui... ma al tempo stesso, ho paura della morte... perché se morirò... mio marito sarà completamente solo... ma ora, finalmente... ha... un... Fratellone... sono felice...”


La voce di Ru Xiaoya si fece sempre più debole, e dopo aver finito di parlare svenne. Era troppo debole, e per dire tutte quelle cose aveva dovuto usare una quantità enorme di energie.
                                


                                



