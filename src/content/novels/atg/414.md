---
title: Capitolo 414 – Una Vita Per Una Vita
pubDate: 2025-01-31T17:03:16.125Z
tags:
    - atg
---


<strong>0 capitoli in coda, 0/10 donazione</strong>


<strong>-Alstor</strong>


“Su, scappa, perché non te la stai dando a gambe? Ti sei arreso al tuo destino, o sei rimasto paralizzato dalla paura?” Feng Chihuo scoppiò a ridere senza controllo: “Lascia perdere, è meglio che per ora smettiamo di giocare al gatto e al topo. Anche se ho impiegato molto tempo per catturarti, con una preda così inaspettata non posso certo dire di aver sprecato le mie forze. Ho sentito dire che sei anche il genero dell'Imperatore Ventoblu... tsk, tsk. Se quel dannato Imperatore e gli abitanti di tutta la vostra Nazione inferiore scoprissero che il loro potente Principe è in realtà un demone dell'Illusory Demon Realm, non so come reagirebbero... Haha...”


Dopo aver riso con disprezzo, Feng Chihuo si fece improvvisamente serio: “Non ho intenzione di ucciderti, ma quando ti avrò consegnato al Maestro della setta... mi assicurerò che tu subisca una sorte peggiore della morte! Ora calcolerò come si deve i debiti che mi devi... per aver osato cercare di ingannarmi!”


Feng Chihuo si gettò improvvisamente in picchiata. Con un rapido movimento del braccio, scagliò verso il basso una colonna di fiamme larga sei metri. Proprio quando stava per colpire Yun Che, si trasformò in una fenice e danzò a mezz'aria. Il fuoco divenne così incandescente da poter quasi sciogliere il terreno stesso.


Yun Che non temeva affatto le Fiamme della Fenice, ma erano comunque veicolate dall'attacco di un Trono di alto livello. Yun Che divenne scuro in volto e sollevò repentinamente Spadone del Drago. Con un ringhio feroce, lo spadone colpì verso l'alto, dritto verso le Fiamme della Fenice.


Whoosh!!


Le Fiamme della Fenice e la tempesta di vento creata dallo spadone si scontrarono violentemente. I capelli di Yun Che furono scompigliati dall'impatto e sul suo viso apparve un'espressione combattuta. L'onda di forza emessa dallo spadone aveva resistito solo per mezzo secondo, prima di essere neutralizzata. Le Fiamme della Fenice continuarono a scendere senza sosta, scattando all'impazzata verso Yun Che e la Fenice delle Nevi.


L'esplosione delle Fiamme della Fenice fu assordante come un tuono e il loro calore terrificante circondò istantaneamente i dintorni. I gemiti di Yun Che e le grida di agonia della Fenice delle Nevi riempirono l'aria. Il primo fu scagliato ad est e la seconda a ovest...


“Piccola Chan!”


La Fenice delle Nevi aveva perso l'equilibrio e cadde a varie centinaia di metri di distanza, come una foglia secca trasportata dal vento... due fiotti di pallido sangue si diffusero rapidamente lungo le sue ali bianche come la neve. Dopo essersi schiantata a terra, non emise più neppure un suono. Dopotutto era una Sky Bestie Misteriose, come avrebbe potuto resistere all'attacco di un Trono di alto livello?


Bang!


Anche Yun Che cadde violentemente a terra e la potenza dell'attacco creò due giganteschi crateri. Dopo l'impatto, gli abiti del ragazzo Che erano stati fatti a pezzi e macchiati ovunque di sangue. I suoi arti tremavano senza sosta, come quando aveva dovuto usare tutte le sue forze per sollevare Spadone del Drago. Mentre lottava per riuscire a rialzarsi, ansimò con la bocca spalancata, costretto a a respiri profondi e dolorosi.


“Jasmine, nelle mie condizioni, qual è il tempo massimo per cui posso mantenere aperto 'Purgatorio'?” chiese cupamente Yun Che.


Anche Jasmine comprendeva alla perfezione che Feng Chihuo, avendo riconosciuto il Manico Profound, doveva essere ucciso a qualsiasi costo. Ma per farcela, Yun Che avrebbe dovuto aprire forzatamente il cancello Purgatorio. Rispose con cautela: “Quindici secondi... e il limite più estremo a cui potresti arrivare è di venti secondi. Se lo dovessi superare, tutti i tuoi vasi sanguigni esploderebbero e neppure la Grande Via del Budda potrebbe salvarti!”


“Tsk tsk, non male. Non mi sorprende che il nostro Principe abbia deciso di inviare me ad ucciderti. Devo ammettere che non te la cavi male, dopo essere stato colpito da un attacco con il trenta percento della mia forza non sei ancora agonizzante, anzi, riesci addirittura a restare in piedi.”


Feng Chihuo atterrò distrattamente vicino a Yun Che. I suoi occhi erano carichi di sdegno, come se stesse guardando un agnello mandato al macello. Fece scattare il polso, e nei suoi occhi brillò una luce crudele: “Mi hai persino fatto sanguinare un po' dal braccio e anche alcune delle mie ossa hanno subito qualche minuscola frattura. Per ripagare il favore, dimmi, dovrei spezzare tutte le ossa che hai in corpo o strappartele e farle a pezzi dalla prima all'ultima?”


Yun Che strinse i denti e sollevò lo spadone con tutte le sue forze, nonostante i suoi muscoli tremassero come se stessero per collassare: “Anche se dovessi morire, anche a costo di rischiare la mia vita, ti assicuro che... ti regalerò qualche altra ferita!”


Dopo aver finito di parlare, Yun Che ruggì, sollevò in alto lo spadone e scagliò un fendente verso Feng Chihuo, che si trovava a soli tre passi da lui.


“Ahahahah!” quello spadone non gli sembrava affatto minaccioso, anzi, pareva quasi che sarebbe caduto dalle mani di Yun Che da un momento all'altro. Feng Chihuo scoppiò a ridere e distese una mano per afferrarlo: “Tu da solo, davvero credi...”


Un istante prima che le dita di Feng Chihuo toccassero Spadone del Drago, l'espressione di Yun Che cambiò senza preavviso. Purgatorio si aprì e Yun Che, a un passo dal collasso, sembrò una belva feroce appena svegliata e uscita dall'abisso della notte. Dal suo corpo sgorgò senza freni una potenza terrificante.


“Distruzione della Luna e delle Stelle!!”


Spadone del Drago emise il ruggito di un drago, abbastanza forte da far tremare il cielo, e il terreno sotto ai piedi di Yun Che tremò violentemente. Dai suoi piedi si diffuse rapidamente una ragnatela di crepe... quel cambiamento improvviso fece impallidire Feng Chihuo. Ad una distanza così piccola, anche se fosse stato un dio non avrebbe avuto il tempo di reagire... quell'attacco conteneva tutta la forza di Yun Che e colpì brutalmente il braccio di Feng Chihuo.


Boom!!


Il rumore di ossa che venivano polverizzate fu coperto da un rompo assordante. Le pietre della montagna più vicino furono scagliate in aria dal tornado creato dallo spadone e vennero ridotte in piccoli frammenti. La spalla sinistra di Feng Chihuo era stata spezzata di netto. Colpito da quel tremendo attacco, fu scaraventato via e, ruotando a mezz'aria, si schiantò a trecento metri di distanza conficcandosi in un gigantesco macigno e distruggendolo.


Yun Che per sconfiggere Ling Tianni, al sesto livello dello Stadio Imperatore Misterioso, aveva dovuto unire le forze con Xia Qingyue. In circostanze normali, non avrebbe mai avuto la minima possibilità di battere Feng Chihuo, un Trono di ottavo livello! Se fosse riuscito a mantenere lo stato di Purgatorio avrebbe potuto tenergli testa, ma era pressoché impossibile... del resto, poteva resistere solo per quindici secondi. Dopodiché, sarebbe stato come giocare d'azzardo col destino, e se avesse superato anche i venti secondi sarebbe stato come firmare la propria condanna a morte.


Per uccidere Feng Chihuo, la sua unica speranza era... utilizzare tutta la sua forza di volontà e la sua forza misteriosa, anche al costo di intaccare la sua Forza Vitale stessa! E al tempo stesso, doveva sfruttare ogni tipo di tattica e trucchetto –– non importava quanto fossero subdoli o scorretti.


L'attacco di Feng Chihuo conteneva Energia Misteriosa del Fuoco, quindi anche se aveva usato il trenta percento della sua forza non era riuscito a ridurlo in pessime condizioni, grazie alla sua grande resistenza fisica. Anche se i suoi vestiti erano a brandelli e il suo corpo ricoperto di piccole ferite, Yun Che aveva finto di essere ridotto peggio di quanto non fosse realmente... solo per poter sfruttare quell'occasione. E aveva ottenuto un risultato migliore di quanto avesse sperato... aveva menomato istantaneamente una delle braccia di Feng Chihuo!


Se il Trono avesse dovuto lottare con un solo braccio, ovviamente Yun Che avrebbe avuto maggiori possibilità di vittoria!


Feng Chihuo si rialzò dalle rocce spezzate con un'espressione infuriata. Il suo braccio sinistro penzolava e sembrava orribilmente piegato su se stesso. Lo afferrò con la mano destra, sconvolto da un dolore insopportabile. Ormai le ossa del suo braccio sinistro erano spezzate quasi ovunque, e ululò come impazzito: “Yun Che... Ti taglierò in diecimila pezzi!”


Feng Chihuo aveva più di cento anni e aveva accumulato molta esperienza in quanto a combattimenti, quindi non era affatto troppo arrogante o altezzoso. Al contrario, era molto cauto anche di fronte ad avversari più deboli... ma Yun Che era ad un livello fin troppo inferiore. L'Stadio della Terra Misteriosa era a due Grandi Realm dall'Stadio Imperatore Misterioso, come poteva essere in guardia? Forse una tigre avrebbe fatto attenzione contro un lupo ferito, ma come avrebbe potuto sentirsi minacciata da un piccolo coniglio moribondo?


Il dolore era insopportabile, ma ben minore dello stupore nel profondo del suo cuore... la potenza esplosiva che Yun Che aveva dimostrato pochi secondi prima era come quella di un Trono di alto livello, come poteva essere così forte sebbene fosse solo all'Stadio della Terra Misteriosa?


Proprio quando Feng Chihuo gridò, la sagoma di fronte a lui scattò e Yun Che attaccò di nuovo con un attacco potente quanto il precedente. I suoi occhi, in particolare, brillavano di una luce rosso sangue.


“Muori!!” sommerso dall'odio e dalla rabbia, Feng Chihuo ringhiò e fece scattare in avanti il braccio destro. La sua mano, nella quale aveva riversato un fiume impazzito di Energia Misteriosa, afferrò il petto di Yun Che... per fargli immediatamente a pezzi il cuore. Dopo che gli aveva rotto il braccio, cosa importava se Yun Che era un demone dell'Illusory Demon Realm? In preda alla sua sete di sangue, Feng Chihuo voleva soltanto ucciderlo senza pietà.


RIIIIP!!


La mano di Feng Chihuo afferrò soltanto l'aria e quattro Yun Che apparvero contemporaneamente intorno a lui. Feng Chihuo aveva una grande esperienza, quindi nonostante lo stupore non si lasciò cogliere dal panico. Anziché cercare di individuare Yun Che, raccolse la sua Energia Misteriosa della Fenice e la scagliò verso tutte e quattro le copie.


Bang!!


Yun Che schivò rapidamente l'attacco e si portò alle spalle di Feng Chihuo, poi lo colpì violentemente alla schiena con Spadone del Drago. Nello stesso istante, Feng Chihuo scatenò le sue Fiamme della Fenice e colpì con forza il petto di Yun Che.


I due attacchi crearono due esplosioni simultanee e l'impatto fu così tremendo che persino le montagne vicine tremarono. Dal petto di Yun Che schizzò un fiore insanguinato e fu scagliato in aria. Per Feng Chihuo fu anche peggio, venne schiacciato brutalmente a terra da Spadone del Drago e rotolò via come una bottiglia vuota. Nella sua schiena c'era un lungo taglio profondo più di mezzo pollice. Spinse contro il terreno con la mano destra e si rialzò rapidamente in piedi. Ma prima che avesse il tempo di recuperare del tutto l'equilibrio, si accorse improvvisamente che Yun Che, anziché essersi schiantato in lontananza, stava fluttuando a mezz'aria. Poi, il suo corpo fu avvolto dalle fiamme e si gettò in picchiata come una meteora.


“Danza Empirea Ala di Fenice!!”


“Co... cosa!?”


Feng Chihuo spalancò gli occhi, senza riuscire a credere che Yun Che stesse davvero fluttuando e avesse persino sfruttato a suo vantaggio lo slancio con cui era stato scagliato in aria. Il suo sguardo si fece serio e sul suo palmo destro si accese una sfera di potentissime Fiamme della Fenice... aveva riversato in quell'attacco tutta la sua forza, e lanciò la sfera infuocata verso Yun Che con un grido rabbioso.


Nonostante il contrattacco di Feng Chihuo, Yun Che non rallentò e non cambiò direzione, come se fosse disposto a rischiare la vita ricevendo quel colpo pur di poterne sferrare uno a sua volta... ormai Feng Chihuo aveva attaccato con tutte le sue forze, e anche se lo avesse voluto non avrebbe più potuto trattenersi. Dovendosi confrontare con lo stile di combattimento spregiudicato di Yun Che, che era quasi basato sul barattare una vita per una vita, Feng Chihuo lo fissò con gli occhi spalancati e gridò: “Stai firmando la tua condanna a morte!!”


BOOOOM!!


Spadone del Drago e il palmo di Feng Chihuo colpirono entrambi l'avversario... molti vasi sanguigni del braccio di Yun Che si spezzarono istantaneamente e dal suo petto schizzarono altri fiotti di sangue. Parecchie delle sue costole e il suo sterno si ruppero, causando anche alcuni danni ai suoi organi interni. Fu scagliato ad oltre trecento metri di altezza.


Il lato sinistro della cassa toracica di Feng Chihuo fu sbriciolato e persino il suo cuore si spostò di qualche centimetro. Dalla ferita sgorgò un getto di sangue simile a un geyser. Feng Chihuo non riuscì a credere di essere davvero stato ridotto in quelle condizioni da un ragazzo all'Stadio della Terra Misteriosa e che, invece, il suo attacco non aveva ucciso l'avversario sul colpo. Anzi, non era riuscito neppure a danneggiare gravemente i suoi organi interni e la forza del suo colpo era stata completamente assorbita.


Quella potenza, quella resistenza... come poteva essere solo all'Stadio della Terra Misteriosa... com'era possibile!!


Dopo quel breve scambio di colpi, i due erano ricoperti di sangue e ferite. Infatti Yun Che non mirava a salvarsi, né a sconfiggere Feng Chihuo, desiderava soltanto la sua morte! Per uccidere Feng Chihuo, avrebbe dovuto attaccare con tutte le sue forze in quei pochi secondi a sua disposizione, non aveva tempo di difendersi o schivare.


“Sky – – Wolf – – Slash!!”


Senza prestare attenzione alle sue ferite interne ed esterne, Yun Che concentrò di nuovo tutta la sua forza misteriosa nello spadone senza neppure aspettare di recuperare interamente l'equilibrio, mentre era ancora a mezz'aria. La sagoma del Lupo Celeste ululò e caricò verso Feng Chihuo, colpendolo con forza al petto... Feng Chihuo richiamò tutta la sua forza misteriosa per bloccare l'attacco, ma l'impatto lo costrinse comunque ad arretrare. Solo quando le sue gambe ebbero scavato a terra due solchi lunghi trenta metri riuscì con grande fatica a neutralizzare la potenza dello Fendente del Lupo Celeste. Tuttavia, prima che potesse riprendere fiato Yun Che lo attaccò di nuovo dall'alto.


Feng Chihuo gridò a squarciagola e creò una spada con le Fiamme della Fenice. Ma stavolta non attaccò Yun Che, si limitò a usare tutte le sue forze per parare il fendente dello spadone... Yun Che combatteva senza preoccuparsi della sua vita, ma come poteva Feng Chihuo essere disposto a sacrificarsi per ucciderlo? Contro quell'avversario così potente e quasi impazzito, che accettava degli scambi di colpi, la sua rabbia si era velocemente trasformata in paura e orrore.


Ogni volta che Yun Che attaccava, varie decine di piccole ferite comparivano sulle sue braccia. Ormai erano ricoperte di sangue, come se vi fossero state immerse. Dal suo torace sgorgavano senza sosta fiumi di sangue e i danni ai suoi organi interi crescevano sempre più, eppure continuava ad attaccare senza trattenersi. Ma non gli importava; ognuno dei suoi fendenti era estremamente feroce.


Boom! Boom! Boom! Boom...
                                


                                



