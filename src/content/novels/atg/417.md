---
title: Capitolo 417 - Una Danza Fra la Neve (1)
pubDate: 2025-01-31T17:03:16.126Z
tags:
    - atg
---


<strong>Capitolo regolare, 0 capitoli in coda, 0/10 donazione</strong>


<strong>-Alstor</strong>


“Sei stata tu... a salvare Piccola Chan?”


Quando vide che la Fenice delle Nevi era sana e salva e che le sue ferite erano già migliorate di molto, Yun Che si sentì decisamente sollevato.


“Esatto” la Principessa Snow si voltò e gli disse, entusiasta: “È precipitata subito dopo di te e ho dovuto rallentare la sua caduta con la mia forza misteriosa. Altrimenti, Bianchina sarebbe sicuramente morta. Eh? Piccola Chan? Si chiama così? Ehhhh... che nome strano, secondo me Bianchina suona molto meglio, vero Bianchina?”


Screee.... La Fenice delle Nevi abbassò il capo ed emise un grido lungo e grave. Da quella reazione sembrava quasi che... fosse d'accordo con la Principessa Snow.


Attraverso il Marchio Profound, Yun Che percepì che le ferite di Piccola Chan erano già guarite circa al settanta percento. Volare via dalla Catena Montuosa della Fenice non sarebbe stato un problema. Anche se Yun Che era ancora in pessime condizioni, restare in quel luogo sarebbe stato troppo pericoloso. Ora che aveva ripreso i sensi, doveva andarsene subito,


Yun Che richiamò a sé tutte le forze che aveva in corpo e si rialzò in piedi barcollando. Non appena si fu rialzato, la Principessa Snow lo fissò spalancando i suoi bellissimi occhi ed esclamò preoccupata: “Tu... perché ti sei alzato? Con dei danni così gravi agli organi interni, dovresti rimanere immobile.”


Yun Che scosse gentilmente la testa e rispose: “Principessa Snow, la ringrazio per aver salvato me e Piccola Chan. Mi ricorderò per sempre della sua gentilezza. Tuttavia, questo luogo le appartiene. Anche solo il fatto che io sia precipitato qui è un crimine imperdonabile. Non oserei mai... disturbarla, Sua Maestà... Piccola Chan... Andiamo.... Ugh!”


Yun Che avvertì improvvisamente un acuto dolore al petto e impallidì, sputando un fiotto di sangue con un “puu”. Barcollò e dovette inginocchiarsi a terra per non cadere.


“Ahhhh!” la Principessa Snow urlò scioccata e corse verso di lui, volendo istintivamente di dargli una mano. Tuttavia, non appena si avvicinò, si fermò all'improvviso e ritrasse il braccio che aveva teso. Indietreggiò persino di qualche passo e disse in tono nervoso: “Tu... come ti senti? Ti ho già detto che con delle ferite interne così gravi non dovresti muoverti. Svelto, riposati. Io... io farò del mio meglio per aiutarti con la mia Energia Misteriosa e guarirti.”


Yun Che si appoggiò a terra con una mano. Dopo un po', riuscì finalmente a riacquistare il controllo. Scosse la testa e insistette: “Sto bene, non oserei mai continuare a disturbarla, Sua Altezza. Inoltre, se il Maestro della setta mi scoprisse, sicuramente... Cough... Cough cough...”


Il petto di Yun Che si gonfiò intensamente, mentre sputava molti altri grumi di sangue. Anche se si era svegliato, le sue ferite erano ancora gravissime.


“Non preoccuparti.” la Principessa Snow fece un cenno con una delle sue mani minuscole e bianche come la neve: “Non ti incolperò di nulla, né racconterò l'accaduto a mio padre, quindi puoi tranquillamente restare qui, riposarti e guarire. Se continuerai ad insistere, le tue condizioni peggioreranno. E poi... e poi, Bianchina mi piace moltissimo. È la Bestia Misteriosa più bella che io abbia mai visto. Se tu te ne andassi, dovrebbe venire con te... non potrei mai sopportarlo.”


“...” Yun Che, finalmente, capì perché la Principessa Snow non voleva che se ne andasse. Aveva addirittura promesso di non raccontare nulla a sua padre. Questo era dovuto per metà al suo carattere, e sicuramente per metà alla... Fenice delle Nevi!


La Principessa Snow gli aveva spiegato che solo lei e suo padre potevano visitare quel luogo. Ora che aveva promesso di non parlare con suo padre, quello era diventato il rifugio più sicuro di tutto l'Impero della Divina Fenice. Inoltre, Yun Che non sarebbe stato in grado di fuggire in quelle condizioni... dopo averci pensato, si calmò immediatamente e il suo battito cardiaco tornò nella norma. Si sedette per terra: “In questo caso... Sua Altezza, perdoni la mia intrusione...”


Non appena ebbe finito di parlare, Yun Che chiuse gli occhi e cominciò ad incanalare la Grande Via del Budda, così da usare l'energia vitale del Cielo e della Terra per curarsi... le capacità rigenerative dell'utilizzo passivo della Grande Via del Budda non potevano essere paragonate a quelle del suo utilizzo attivo. Ora che Yun Che aveva ripreso i sensi, sarebbe guarito ad una velocità incredibilmente maggiore.


Quando capì che Yun Che era disposto a restare, la Principessa Snow si abbandonò ad un sospiro di sollievo. Lo guardò con attenzione per qualche minuto, poi balzò accanto alla Fenice delle Nevi e le saltò in groppa. Abbracciandola, esultò con gioia: “È fantastico, Bianchina. Ora potremo giocare insieme. Wahh~~~ le tue piume sono così soffici, così fresche... come fai ad essere così carina...”


Anche se Yun Che aveva gli occhi chiusi, riusciva a sentirla chiaramente. Quella voce fata scivolò nelle sue orecchie, mischiandosi al vento e facendo tremare la sua mente... così bella, così pura e perfetta, con una voce così graziosa... era davvero un essere umano? O era nata dall'unione di tutte le cose più belle del mondo...?


Tre lati della Valle della Fenice erano circondati da monti e l'unico libero, quello meridionale, era protetto dal Precipizio della Fenice, alto tre chilometri. In quel luogo sembrava concentrarsi tutta l'energia spirituale della Catena Montuosa della Fenice e si poteva notare a colpo d'occhio che lì l'erba era verde e rigogliosa, a differenza delle zone circostanti dove era secca e di un cremisi spento. Persino il vento era eccezionalmente rinfrescante e delicato. Nel mezzo della Valle della Fenice, c'era un lago dalle acque trasparenti e tranquille. Sulle sue rive, la Fenice delle Nevi dalle piume bianche e meravigliose stava bevendo. Accanto a lei, c'era una ragazza che sembrava una fata proveniente da un dipinto.


Indossava un'elegante veste decorata con una fenice, che però impallidiva di fronte alla lucentezza della sua pelle simile alla giada. Anche se vista di spalle o di lato, dava sempre l'impressione di far parte di un sogno. Pur non vedendo il suo viso, ma solo le sue spalle, chiunque avrebbe potuto capire che solo una dea avrebbe potuto essere altrettanto bella.


La giovane ragazza assaporò per qualche istante l'aria pura, poi si abbandonò ad una risata melodiosa. Sollevò le sue dita di giada e si tolse delicatamente un laccio per capelli, lasciando sparpagliare la sua chioma nera e brillante come l'acqua che sfugge ad una diga distrutta. Ogni ciocca dei suoi capelli sembrava avere vita propria, danzando nell'aria prima di ricadere sulle sue spalle.


Abbassando una mano, sciolse delicatamente anche i lacci della sua veste. L'abito dorato, su cui era ricamata una fenice d'oro, scivolò lentamente dalle sue spalle... senza vestiti, era così perfetta da essere ipnotica. Il suo corpo di giada, così meraviglioso da poter sconvolgere l'animo di chiunque, restò completamente nudo, avvolto soltanto dalla brezza di montagna... la sua schiena bianca come la neve, la sua vita sottile, le sue gambe slanciate ed eleganti... chiunque le avesse viste, avrebbe potuto soltanto pensare alla parola “perfezione”. Anche solo vedendola di spalle, un uomo avrebbe perso il controllo e sarebbe impazzito.


Si tolse le scarpe dorate, i suoi piedi erano come dei fiori di loto. Fece un cenno alla Fenice delle Nevi, e avanzò di qualche passo dentro al lago con un sorriso incantevole. Ancora prima di toccare l'acqua del lago, i suoi piedi di giada erano sorprendentemente lucidi.


“Bianchina, vuoi fare un bagno con me? Qui è dove faccio il bagno tutti i giorni.”


L'intera Catena Montuosa della Fenice era avvolta da un caldo ustionante, eccetto quella valle fresca e silenziosa. L'acqua del lago era addirittura leggermente fredda. La ragazza fece scivolare le mani lungo la superficie dell'acqua, lasciando che scorresse fra le sue dita. Gli angoli delle labbra le tremarono, mentre guardava in silenzio l'acqua che cadeva dalle sue braccia e scorreva lungo le curve del suo petto bianco come la neve.


L'acqua del lago era estremamente pura e così trasparente che si poteva vedere anche il più piccolo granello di sabbia sul fondo. La meravigliosa sagoma della ragazza era ben definita ma, purtroppo, lì non c'era nessuno che potesse ammirare quella bellissima scena. Con lei c'era soltanto quella stupenda Bestie Misteriose, a cui però interessava soltanto dissetarsi.


“Bianchina, davvero non vuoi fare il bagno con me... Ugh, perché sei già di qualcun altro... mi piaci davvero un sacco... a me piace il bianco, perché è il colore della neve... Quando avevo tredici anni, nella Città della Divina Fenice c'è stata una grande nevicata. È stata la cosa più bella che io abbia mai visto. Ho avuto la sensazione di essermi completamente fusa con il suo candore... ma da allora non ha mai più nevicato...”


La ragazza appoggiò il mento su una mano e fissò la Fenice delle Nevi. Nei suoi meravigliosi occhi brillava una luce sfocata. Mentre mormorava tra sé e sé, le sue spalle emersero dall'acqua e lei sembrò diventare la personificazione della bellezza stessa, era una scena incantevole.


“Ahhhh....” la ragazza urlò all'improvviso e si voltò verso sud, dicendo tranquillamente: “Bianchina, credo che il tuo padrone si sia già svegliato. Andiamo da lui.”


Volò graziosamente fuori dall'acqua e si rimise la lussuosa veste, che tornò a coprire il suo stupendo corpo di giada. Atterrò sulla larga schiena della Fenice delle Nevi e urlò con entusiasmo: “Andiamo.”


La Fenice delle Nevi emise un grido gioioso e spalancò le ali, per poi volare verso Yun Che.


Stavolta Yun Che rimase in meditazione per due interi giorni. Quando riprese conoscenza, le sue ferite sia interne che esterne erano guarite circa al trenta percento e aveva recuperato anche il venti o trenta percento della sua forza misteriosa. In meno di una settimana si sarebbe ristabilito più o meno del tutto, a patto che nel frattempo non combattesse con nessuno. Altrimenti, sicuramente le sue condizioni sarebbero peggiorate... quindi, quel luogo in cui non poteva essere disturbato da nessuno era il miglior nascondiglio che potesse desiderare.


Per poter rimanere lì doveva essere sicuro che nessuno l'avrebbe scoperto, ma soltanto la Principessa Snow, che credeva che lui fosse un discepolo della setta della Divina Fenice, avrebbe potuto informare qualcun altro.


Una sagoma bianca attraversò rapidamente il cielo e disegnò dei cerchi sopra la sua testa, per poi atterrare lentamente davanti a lui. La Principessa Snow saltò giù dalla Fenice delle Nevi e lo fissò con un sorriso radioso: “Finalmente ti sei svegliato. Bianchina era tremendamente preoccupata per te. Ti senti meglio?”


Il sorriso della ragazza era semplicemente stupendo. Yun Che ne fu rapito per qualche istante, poi rispose affrettatamente: “Le mie ferite sono migliorate di molto, grazie per la sua preoccupazione, Principessa. Guardi.”


Mentre parlava distese le braccia e le gambe, che riusciva già a muovere liberamente.


“Wah! Ti sei davvero ripreso così in fretta. Ero convinta che ti sarebbe servito molto più tempo.” mentre parlava, lanciò un'occhiata alla Fenice delle Nevi e il suo tono divenne all'improvviso piuttosto imbarazzato: “Però non sei ancora guarito del tutto. Dovresti muoverti il meno possibile. Resta qui ancora per qualche giorno, non dirò nulla a mio padre.”


“Grazie, Sua Maestà.” Yun Che sorrise. Ormai era certo che la Principessa Snow era disposta a farlo rimanere lì soltanto perché le piaceva molto la Fenice delle Nevi. Era una Bestie Misteriose elegante e dalle piume candide come la neve. Inoltre, era una Bestie Misteriose del Ghiaccio, molto rare nell'Impero della Divina Fenice. Nei territori caratterizzati dall'elemento del Fuoco intorno alla Città della Divina Fenice non ne viveva nessuna. Quindi, aveva incuriosito la Principessa e, in un certo senso, aveva suscitato in lei un po' di invidia. O forse, si sentiva troppo sola ed era felice di avere accanto a sé la Fenice delle Nevi, nella quale vedeva un'amica con cui giocare.


Non avendo mangiato per giorni e avendo il corpo coperto di ferite, Yun Che non appena si sedette fu assalito da una fame sconfinata. Prese dalla Perla del Veleno Celeste della carne di Drago e la cucinò utilizzando le Fiamme della Fenice. Nonostante il Drago Fiamma fosse enorme, ormai di lui restava ben poco siccome Yun Che non mangiava nient'altro. Ormai, aveva divorato almeno il novantanove percento del Drago. Gli rimanevano soltanto venticinque miseri chili di carne. Però, con il passare del tempo la sua abilità nell'arrostire la carne di Drago era diventata impareggiabile. Aveva imparato alla perfezione a che temperatura usare le Fiamme, per quanto tempo, e quali spezie aggiungere alla carne di Drago per ricavarne un pasto delizioso.
                                


                                



