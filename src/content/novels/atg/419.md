---
title: Capitolo 419 - Cambiamenti nell'Arca Misteriosa
pubDate: 2025-01-31T17:03:16.127Z
tags:
    - atg
---


Capitolo regolare.
0 in coda, 0/10 donazione
-Schadenfreude


Alla fine tutti i fiocchi di neve caddero a terra. La ragazza smise di danzare e guardò con un'espressione addolorata lo strato di ghiaccio che si stava sciogliendo sotto i suoi piedi. Guardò Yun Che e disse con un tono di voce adorabile: "Com'era la mia danza?"


"Bella..." Yun Che annuì con un'espressione stordita. Sembrava stesse parlando nel sonno da quanto era rimasto incantato.


La Principessa Snow aveva sentito troppe volte questo genere di complimento, ma rise comunque con soddisfazione: "Allora... Puoi fare un po' di altra neve? Posso continuare a danzare per te. Quando guardo cadere i fiocchi di neve non posso trattenermi dal ballare insieme a loro."


"Va bene..." Come poteva Yun Che rifiutare? Sembrava una creatura celeste, vederla anche per un istante era un incredibile lusso. Era uno spettacolo che una persona comune non sarebbe mai riuscita ad osservare in tutta la sua vita. Stese la mano verso il cielo e condensò Energia Misteriosa...


Ma non appena l'Arte della Nuvola Gelida si attivarono, sentì un dolore straziante al petto. Yun Che gemette e usò velocemente la mano per premersi il torace, inghiottendo il sangue che stava affluendo verso l'alto. Comunque il suo colorito era diventato mortalmente pallido.


"Ah!!" Esclamò sorpresa la Principessa Snow. Senza nemmeno preoccuparsi di rimettersi le scarpe, i suoi piedi delicati come dei loti calpestarono l'erba morbida. Stava per stendere le mani ma poi le ritrasse e chiese nervosamente: "Stai... Stai bene? È tutta colpa mia, ero solo concentrata sulla neve e mi sono dimenticata delle tue ferite... mi dispiace... mi dispiace così tanto..."


Il tesoro dell'Impero della Divina Fenice si stava scusando con lui, un "comune discepolo". I suoi bellissimi occhi erano pieni di preoccupazione e senso di colpa. Yun Che ne fu toccato e fece del suo meglio per sorridere: "Non si preoccupi, sto bene. Ho solo avuto una ricaduta, starò meglio dopo un breve riposo."


Dopo aver finito di parlare, Yun Che si sedette con cautela. Chiuse gli occhi, calmò il suo respiro e la sua sensazione di disagio scomparve velocemente.


La Principessa Snow si tranquillizzò solo dopo aver visto che il colorito del giovane stava migliorando gradualmente. Poi, dato che non era completamente rassicurata, iniziò a fissarlo. Non sapeva nemmeno lei perché voleva guardare con attenzione quest'uomo, forse era perché le dava una sensazione strana e misteriosa... Questa era la prima volta in tutta la sua vita che aveva guardato con così tanta attenzione una persona.


Dopo aver calmato le sue ferite interne, Yun Che aprì gli occhi, incontrando direttamente lo sguardo della Principessa Snow. Dopo essere stata scoperta mentre lo fissava, la ragazza batté gli occhi e rise dolcemente, mostrando un sorriso che incantò il giovane. Anche lui rise e disse con rammarico: "Sua altezza, è colpa mia. Non solo non posso fare della neve per lei, l'ho anche fatta preoccupare... Starò molto meglio domani, allora creerò molta neve per lei."


"Va bene!" La Principessa Snow accettò subito e poi inclinò lievemente la testa: "Ma puoi non chiamarmi sua altezza? È un po' imbarazzante."


"Allora... come dovrei chiamare sua altezza?"


"Il mio nome è Feng Xue'er, puoi chiamarmi Xuexue o Xue'er. Mi piacciono davvero quei due nomi, 'sua altezza' non suona bene." Disse con una risata la Principessa Snow.


Di fronte a delle parole del genere, un membro della setta della Divina Fenice ne sarebbe rimasto terrorizzato, ma Yun Che non si preoccupò e sorrise: "Va bene, allora d'ora in poi ti chiamerò... Xue'er."


"Sì!" La Principessa Snow sorrise lievemente mentre annuiva: "Allora posso chiamarti... Fratellone Lingyun?"


"Naturalmente puoi... ma mi piacerebbe ancora di più che Xue'er mi chiamasse Fratellone Yun perché sembra più intimo." Yun Che sorrise... Anche se mancava solo una parola, "Fratellone Lingyun" e "Fratellone Yun" erano completamente diversi perché il precedente... andava tutto a vantaggio di quel Ling Yun!


"Sì!" La Principessa Snow annuì con entusiasmo: "Fratellone Yun... Fratellone Yun... Fratellone Yun... eheh!"


Lo chiamò tre volte di fila. Quella voce dolcissima intenerì Yun Che.


---


Palazzo Imperiale della Divina Fenice, sala principale della Fenice.


"Porgo i miei saluti al padre." Disse con deferenza Feng Ximing.


Anche se il Torneo delle Sette Nazioni stava per iniziare, rimaneva comunque un evento secondario.
Era molto più importante il fatto che la porta dell'Arca Primordiale Misteriosa si stesse per aprire.
Anche se in tutti questi millenni nessuno aveva scoperto i suoi segreti, di sicuro conteneva un tesoro incredibile. Perciò, nonostante tutti questi fallimenti, la comparsa dell'Arca Primordiale Misteriosa poteva essere ritenuta un'occasione importantissima per la setta della Divina Fenice. Se avessero scoperto il segreto dell'arca e ne avesse ottenuto il tesoro, la loro forza sarebbe stata alla pari con i Quattro Luoghi Sacri... forse avrebbe potuto perfino superarli.


Quando vide arrivare suo figlio, Feng Hengkong non alzò nemmeno la testa e disse a bassa voce: "Cosa c'è?"


Feng Ximing aveva il capo lievemente piegato, la sua postura era umile: "Abbiamo ricevuto delle notizie dalla Sala della Terra Spirituale, questa mattina è avvenuto un cambiamento nel sigillo profound della porta dell'arca. Considerando cos'è successo in passato, questo tipo di cambiamento significa che la porta si aprirà tra dodici giorni, è in anticipo di quattro giorni rispetto al previsto." La preparazione per l'Arca Primordiale Misteriosa era il motivo per cui Feng Hengkong era apparso in pubblico durante questo periodo di tempo.


L'imperatore alzò la testa con un'espressione seria: "Quattro giorni prima?"


Feng Ximing annuì: "Sì. All'inizio avevamo intenzione di finire il torneo nel giorno in cui l'arca si sarebbe aperta, ma ora gli eventi si sovrappongono. Anche se anticipassimo il torneo non avremo comunque abbastanza tempo. Quindi vorrei chiedere un suo parere su come gestire la questione."


Feng Hengkong si alzò mentre si accigliava lentamente. L'ingresso dell'Arca Primordiale Misteriosa si sarebbe aperto per un solo giorno, non potevano sprecare un solo secondo di questo tempo. Comunque, quando aveva mandato le gli inviti alle sei nazioni, aveva indicato esplicitamente che i primi tre posti avrebbero avuto il diritto di salire sull'Arca Primordiale Misteriosa. Se la competizione non fosse finita come potevano decidere i primi tre posti? E anticipare il torneo era ancora più inappropriato.


Feng Hengkong mormorò con un tono di voce basso e maestoso: "Il torneo in origine doveva durare per cinque giorni. La questione riguardo all'Arca Primordiale Misteriosa non può essere rimandata e il torneo non può essere anticipato. Allora possiamo solo fare un torneo di un solo giorno!"


"Un giorno? Questo..." Feng Ximing mostrò un'espressione scioccata. Era un evento senza precedenti in tutta la storia del Torneo delle Sette Nazioni. Era un periodo di tempo troppo limitato e forse sarebbe stato impossibile rispettare questa tempistica.


"È l'unico modo. Per quanto riguarda l'organizzazione, potrai decidere tu." Feng Hengkong lo guardò intensamente: "Non ci dev'essere alcun incidente durante l'esplorazione dell'Arca Primordiale Misteriosa e il torneo coinvolge il prestigio della nostra setta della Divina Fenice, non devono esserci errori. Le decisioni che farai al riguardo possono essere anche considerate una prova per te. Hai qualche domanda?"


Anche se era nervoso, Feng Ximing ovviamente non ebbe il coraggio di rifiutare e abbassò la testa: "Sì, gestiro appropriatamente la questione secondo i suoi desideri e non la deluderò padre."


"Sì." Feng Hengkong annuì: "In tal caso, puoi andare se non hai altro da dire. Ricordarti di informare il Grande Anziano e il Maestro del Padiglione così che possano prepararsi in anticipo."


"Sì... Avrei un'altra questione di cui parlare. Non è né importante, né insignificante, ma credo che sia meglio informarla."


"Parla."


Feng Ximing disse con cautela: "Pochi giorni fa ci sono state delle esplosioni nella Catena Montuosa della Fenice. Quando siamo venuti a controllare, abbiamo scoperto che Feng Chihuo, la guardia del corpo personale del Tredicesimo Fratello, era morto miserabilmente. L'area attorno era completamente distrutta, evidentemente ha combattuto una lotta disperata."


Naturalmente Feng Hengkong ne era a conoscenza, ma disse comunque con indifferenza: "Solo i membri della nostra setta possono entrare nella Catena Montuosa della Fenice. Dato che è morto lì, allora è stato ucciso da qualcuno nel nostro setta. Lo sapremo subito una volta che indagheremo."


"Infatti dopo un po' di indagini abbiamo scoperto che Feng Chihuo stava inseguendo qualcuno che era uscito dall'ingresso a sud nella mattina di quel giorno. Secondo le guardie, faceva ancora buio e quindi non hanno visto bene il volto di quella persona.
Hanno visto vagamente che quella persona sembrava avere meno di trent'anni e..."


"Non c'è bisogno di dire altro!" L'imperatore fece un cenno impaziente: "Non ho il tempo di prestare attenzione a questioni così insignificanti. Dato che Feng Chihuo è stato ucciso da qualcuno della setta, allora significa che è un incapace. Stai dicendo che dovrei indagare personalmente su chi ha ucciso quella spazzatura buona a nulla?"


"Padre, si calmi... la tragica morte di Feng Chihuo è insignificante ma... ma..."
Feng Ximing mostrò un'espressione nervosa: "Il luogo in cui Feng Chihuo è morto è a meno di cinque chilometri di distanza dal Precipizio della Fenice e vicino c'è la Valle della Fenice dov'è Xue'er. Ha ordinato alle guardie di difendere il perimetro a venticinque chilometri di distanza della valle a est, ovest e nord, ma nessuno sta sorvegliando il lato meridionale. Temo che Xue'er possa essere disturbata e che forse quella persona oserebbe introdursi nella Valle della Fenice..."


Prima ancora che finisse di parlare, rabbrividì e non osò continuare. Feng Hengkong aveva stretto gli occhi ed emanava un'aura gelida.


"Così... stai dicendo che vuoi andare nella Valle della Fenice per vedere se Xue'er è al sicuro?"


"No, non ho assolutamente quell'intenzione, solo... solo che temo che qualcuno possa disturbarla." Disse terrorizzato Feng Ximing. Sapeva che reazione avrebbe avuto, ma non era riuscito a trattenersi... Feng Hengkong era davvero troppo occupato al momento, quindi forse avrebbe potuto permettergli di andare lì a dare un'occhiata... Anche se fosse stata una probabilità insignificante, ci avrebbe comunque provato.
Comunque era evidente che fosse una speranza vana. Feng Xue'er era il tesoro più grande dell'imperatore... un tesoro intoccabile.


"Umpf! A sud della valle non c'è solo il Precipizio della Fenice, ma anche la formazione. A parte i membri della setta nessuno è in grado di entrare. Nel nostro setta della Divina Fenice non c'è nessuno abbastanza coraggioso da osare introdursi nella Valle della Fenice!!
Xue'er può anche mandarci subito un messaggio. Se è stata davvero disturbata, ci avvertirebbe immediatamente. Non c'è bisogno che ti preoccupi... Smamma!"


"Padre, si calmi, io... io mi stavo preoccupando troppo. Mi congederò."


Colto dal panico, Feng Ximing se ne andò... Una volta uscito dalla Sala Principale della Fenice, si girò con i denti stretti e uno sguardo risentito.
                                


                                



