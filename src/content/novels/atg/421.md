---
title: Capitolo 421 -  Lascia Che Ti Insegni, Fratellone Yun
pubDate: 2025-01-31T17:03:16.127Z
tags:
    - atg
---


<strong>Capitolo SPONSORIZZATO! Grazie a Giuli Giuliano!! (0 capitoli in coda, 0/10 donazione)</strong>


<strong>-Alstor</strong>


Solo per averle sfiorato la spalla... e con anche la veste fra la mano e la sua pelle... ed era il suo stesso figlio... gli aveva addirittura spezzato il polso senza esitare e l'aveva rinchiuso per sei mesi...


Quell'Imperatore era così protettivo nei confronti della figlia da scioccare persino i cieli e la terra! In confronto al gesto del Principe, ciò che Yun Che aveva fatto negli ultimi giorni sarebbe stato sufficiente a farlo condannare ottocento volte alla morte dai mille tagli!


Poiché era sempre stata protetta così severamente, Feng Xue'er era cresciuta con un cuore e un corpo estremamente puri. E più qualcosa è puro, più facilmente suscita nel profondo dei cuori degli uomini il desiderio di possederlo e corromperlo –– specialmente nelle persone che, come Yun Che, non riescono mai a trattenersi.


Yun Che non ritrasse il mignolo e, al contrario, la guardò negli occhi e le disse sorridendo: “Xue'er, sei davvero importante per tuo padre. Non vuole che gli altri ti sfiorino perché teme che possano farti del male.”


“Mn, lo so, mio padre è la persona che in assoluto si preoccupa di più per me.” rispose Feng Xue'er, con un debole sorriso.


“Tuttavia, se si tratta di qualcuno che ti piace e con cui hai un legame molto stretto, naturalmente non c'è nulla di sbagliato nel contatto fisico che, anzi, può rafforzare il vostro rapporto e farvi andare ancora più d'accordo. Xue'er, credi che io sia qualcuno che vuole farti del male oppure qualcuno con cui vai d'accordo?” chiese Yun Che con uno sguardo serio e innocente.


Feng Xue'er rispose immediatamente: “Sei così gentile, Fratellone Yun, è ovvio che mi piaci. Stare con te mi rende molto felice, Fratellone Yun, hai anche esaudito il desiderio che portavo nel cuore da anni.”


“Mhm.” Yun Che sorrise, e porse di nuovo il mignolo a Feng Xue'er: “Allora facciamo giurin giurello.”


“Ah... ma... ma...” Feng Xue'er esitò ancora, timida.


“Tranquilla, ci siamo soltanto noi due qui, tuo padre non può vederci, non potrà mai saperlo, quindi non si arrabbierà. E poi, hai già sedici anni, Xue'er. Ormai sei grande. Tuo padre non potrà proteggerti per sempre, quindi devi imparare ad essere matura ed indipendente. Innanzitutto, devi saper prendere decisioni seguendo il tuo cuore, basandoti sui tuoi sentimenti e sui tuoi giudizi, senza affidarti sempre alle scelte di altri.”


Considerando quanto fosse protettivo l'Imperatore, ovviamente nessuno avrebbe mai osato dire qualcosa del genere a Feng Xue'er. Si può immaginare facilmente quanto quelle parole, pronunciate da Yun Che, colpirono il cuore immacolato di Feng Xue'er. Si era abituata da tempo a quel tipo di vita, che l'aveva accompagnata per sedici anni. Ma liberarsi dal mondo di regole e restrizioni in cui si ha vissuto in passato è un desiderio innato nella coscienza umana. Quelle frasi che Feng Xue'er non aveva mai sentito dire da nessuno la fecero sentire come se fosse improvvisamente entrata in un mondo completamente nuovo. Restò in silenzio, ascoltando il battito del proprio cuore e ripetendo nella propria mente le parole di Yun Che, ancora e ancora... Seguire il suo cuore, prendere le decisioni che lei voleva prendere...


Alla fine, con grande fatica Feng Xue'er fece una scelta, la più importante che avesse mai fatto da quando era nata. Imitò Yun Che, distendendo lentamente un mignolo magro e bianco come la giada, avvicinandolo gradualmente a quello di Yun Che... era nervosa, spaesata e insicura... ma provava anche uno strano, debole senso di serenità...


Finalmente, il suo mignolo toccò quello di Yun Che. Subito dopo, come se avesse preso una scossa, ritrasse rapidamente la sua piccola mano. Ma Yun Che non le lasciò scampo, fece scattare velocemente il mignolo e lo avvolse delicatamente intorno al suo... ebbe immediatamente la sensazione di aver toccato qualcosa di incredibilmente morbido e liscio, come la giada più pura e perfetta al mondo.


“Ah...” Feng Xue'er si lasciò sfuggire un gridolino, e si irrigidì per qualche istante. Tentò inconsciamente di ritrarre la mano, ma Yun Che tenne stretto il suo mignolo. Mentre lo agitava nervosamente, si strinse ancora di più a quello di Yun Che e Feng Xue'er sembrò pietrificarsi, rimase immobile e chiuse gli occhi senza trovare il coraggio di riaprirli.


“Giurin giurello, non infrangeremo mai la nostra promessa. Quando Feng Xue'er avrà compiuto vent'anni, andremo insieme nella Regione di Ghiaccio Estremo dell'Impero Ventoblu per guardare assieme la neve che cade senza sosta.” disse Yun Che in tono molto serio, sollevando il polso e tirando delicatamente la mano di Feng Xue'er. Tuttavia, dopo aver finito di parlare non la lasciò. Quella promessa aveva fatto scomparire molto del nervosismo e dell'insicurezza di Feng Xue'er, facendola finalmente sentire, in un certo senso, rassicurata.


Nella Perla del Veleno Celeste, Jasmine fissò con freddezza Yun Che mentre stringeva il mignolo di Feng Xue'er. Il suo viso così innaturalmente bello era carico di disprezzo: “Umpf, eccolo che ricomincia. Non importa dove vada questo dannato idiota, ogni volta che incontra una donna abbastanza bella rivela la sua vera natura, è una bestia, un pervertito, e non cambierà mai!!”


“Xue'er, come ti senti? Sei triste o non riesci a darti pace?” notando che Feng Xue'er, pur essendosi calmata, non aveva ancora riaperto gli occhi, Yun Che si avvicinò di pochi centimetri.


“Oh... è una sensazione stranissima.” rispose a bassa voce Feng Xue'er, mentre le tremavano gli angoli degli occhi.


“Stranissima?”


“È una specie di... sensazione indescrivibile, ma non è triste né spiacevole... Uu... Non ho mai provato qualcosa di così strano... e poi, il mio cuore ha cominciato improvvisamente a battere così in fretta... Fratellone Yun, sai dirmi che cos'è la sensazione che sto provando?”


“Non posso saperlo, devi essere tu a capirlo.” disse Yun Che con lieve sorriso. In quel momento aveva la stessa identica espressione di un lupo affamato che si avvicina di soppiatto a un piccolo coniglietto. Dopo qualche secondi di esitazione, afferrò senza preavviso l'intera mano di Feng Xue'er... era molto piccola, e Yun Che poté stringerla completamente con un solo movimento, senza fatica.


“Ah...” Feng Xue'er gridò a bassa voce, ma era meno agitata di prima. Stavolta, tentò di divincolarsi solo per pochi istanti.


“Ora, invece, cosa provi, Xue'er?” Yun Che tenne delicatamente per mano Feng Xue'er... era impossibile descrivere quanto fosse morbida; soltanto tenerla per mano in quel modo, avvolti dal silenzio, Yun Che avvertì rilassarsi tutti i muscoli del suo corpo, non avrebbe mai voluto lasciarla andare per nulla al mondo.


“Il mio cuore... batte ancora più velocemente...” mormorò a bassa voce Feng Xue'er: “Quindi toccare la mano di qualcun altro dà una sensazione così strana, Fratellone Yun... Fratellone Yun, potremmo tenerci per mano ancora un po'... Vorrei davvero capire cos'è questa sensazione.”


Come poteva Yun Che rifiutare quella proposta? In quel momento desiderava soltanto di poter stringere per sempre la sua mano.


Con gli occhi chiusi, Feng Xue'er indagò le sue emozioni. Dopo un po', mormorò debolmente: “Non riesco ancora a capire... mi sembra quasi di... percepire il battito del tuo cuore, Fratellone Yun. Wah! Il tuo Sangue della Fenice è così puro, Fratellone Yun, persino più di quello dei miei fratelli... Eh?”


Feng Xue'er spalancò gli occhi e fissò Yun Che, stupita: “Che strano, Fratellone Yun, perché non hai ancora coltivato la [Ode della Fenice] ?”


Yun Che possedeva il quinto e il sesto stadio della [Ode della Fenice], ma non la arte misteriosa di base. L'attivazione di un'Abilità Profound richiedeva l'uso della arte misteriosa corrispondente, però Yun Che era riuscito ad aggirare questa regola grazie al potere del Seme del Fuoco del Dio Malvagio e alle sue capacità di comprensione, attivando l'Danza Empirea Ala di Fenice e loLoto Demoniaco Inferno Astrale con delle Fiamme della Fenice basilari. Ma erano molto meno potenti di quanto sarebbero stati se li avesse utilizzati con la arte misteriosa vera e propria.


Quindi, non era scorretto dire che Yun Che non avesse mai studiato o fatto pratica con la [Ode della Fenice]. Chiunque l'avesse coltivata avrebbe potuto accorgersene anche solo ispezionando distrattamente l'attributo della sua Energia Misteriosa.


Yun Che disse, trattenendosi dall'usare un tono sorpreso: “Perché ho sempre vissuto nell'Impero Ventoblu. Per nascondere la mia identità ho dovuto tenere nascosto anche il mio Sangue della Fenice e, a maggior ragione, non ho potuto studiare la Ode della Fenice. Quest'anno sono tornato alla setta, ma il Diciannovesimo Anziano è sempre stato troppo occupato per potermi insegnare. Inoltre, siccome ho trascorso così tanto tempo lontano dal setta non conosco molto nessuno dei miei compagni, quindi ovviamente non sono stati disposti ad insegnarmi la Ode della Fenice.


“In questo caso~, non mi sorprende...” Feng Xue'er rifletté per qualche secondo, poi nei suoi occhi comparve una luce ed assunse un tono entusiasta: “Quindi vorresti imparare la Ode della Fenice, Fratellone Yun?”


“Certamente.” Yun Che annuì senza esitare: “Ma...”


“Dato che vuoi impararla, lascia che ti insegni, Fratellone Yun, d'accordo?” disse Feng Xue'er con un'espressione allegra e sorridente, come se questo l'avrebbe resa molto felice.


“Tu... mi vorresti insegnare?” il cuore e la mente di Yun Che sobbalzarono violentemente.


Quando Feng Xue'er aveva menzionato la [Ode della Fenice], naturalmente gli era passato per la testa di chiederle se potesse insegnargliela, ma aveva subito abbandonato l'idea. Infatti aveva già mentito a Feng Xue'er riguardo alla sua identità e non aveva la forza di approfittare ingannarla ulteriormente... anche se la [Ode della Fenice] era estremamente importante per lui.


Ma non si sarebbe mai aspettato che Feng Xue'er si sarebbe davvero proposta di insegnargliela.


Yun Che si sentì improvvisamente molto combattuto.


Notando che Yun Che non aveva risposto subito e che stava esitando, Feng Xue'er si innervosì stranamente a sua volta. Fece oscillare la mano di Yun Che e gli disse, come se stesse facendo i capricci per qualcosa: “Fratellone Yun, accetta e basta, okay? Fratellone Yun, mi hai cucinato dei piatti così buoni e pur di farmi vedere la bellissima neve hai promesso di portarmi nella Regione di Ghiaccio Estremo... era da tempo che non mi sentivo così felice. Voglio fare anche io qualcosa per te. Anche se non ho mai insegnato niente a nessuno, sicuramente sono una maestra davvero davvero davvero brava... Fratellone Yun, dammi ragione e basta, okay? Okay?”


Yun Che la guardò e rispose con un sorriso non del tutto sincero e convinto: “Xue'er, lo dici solo perché vuoi che io resti qui ancora un po' e così potrai giocare tutti i giorni con Piccola Chan?”


Ora che Yun Che aveva scoperto poco meno di metà delle sue motivazioni, Feng Xue'er cominciò a sorridere timidamente: “Non solo Piccola Chan, ora capisco che anche tu mi piaci un sacco, Fratellone Yun, e voglio che tu stia con me ancora qualche giorno... prima di incontrarti sono sempre stata qui da sola, facendo le stesse cose tutti i giorni, era incredibilmente noioso. Ma da quando siete arrivati tu e Piccola Chan, sono così felice che potrei impazzire. Lascia che ti insegni la Ode della Fenice, Fratellone Yun. Quando l'avrai imparata potrai andartene, okay?”


Dal punto di vista di Feng Xue'er, insegnare la [Ode della Fenice] a un discepolo del suo stesso setta non era nulla di che, siccome si trattava di una arte misteriosa che tutti i membri della setta conoscevano e per coltivarla era sufficiente possedere il Sangue della Fenice. Anzi, sarebbe stato molto più strano incontrare qualcuno con il Sangue della Fenice che non l'avesse coltivata.


Considerando come Feng Xue'er si sentiva in quel momento, se Yun Che avesse rifiutato lei ne sarebbe stata molto delusa. Inizialmente non intendeva “rubare” la [Ode della Fenice] a Feng Xue'er, ma...


“Okay.” Yun Che alla fine scelse di accettare di buon grado, e rispose a metà per scherzo e a metà per sincero stupore: “Lasciare che Xue'er... la Principessa Snow in persona mi insegni la Ode della Fenice, mi sembra di sognare.”


“Hehe!” Feng Xue'er rise allegramente: “È la prima cosa che faccio per te, Fratellone Yun, ti assicuro che sarò molto seria. Allora... cosa ne dici di cominciare?”


“...Okay.”


“Sei ancora ferito, Fratellone Yun, quindi per pura coincidenza potrai comprendere con calma la Formula Profound mentre ti rimetti in sesto. Allora, adesso ti insegnerò la formula fondamentale, Fratellone Yun, devi studiarla con attenzione, okay?”


Mentre parlava a bassa voce, Feng Xue'er sollevò un dito e lo avvicinò alla fronte di Yun Che, in mezzo alle sue sopracciglia, senza però toccarlo. Una scintilla luminosa lampeggiò debolmente... istantaneamente, la formula fondamentale della [Ode della Fenice] apparve chiaramente nella coscienza interiore di Yun Che.


Nota di Alstor: mi sto ancora chiedendo perché diavolo nelle parti narrate ci sia la parentesi quadra in [Ode della Fenice].
                                


                                



