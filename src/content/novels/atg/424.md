---
title: Capitolo 424 - La Città della Fenice
pubDate: 2025-01-31T17:03:16.128Z
tags:
    - atg
---


<em>0 Capitoli in coda, 0/10€ Donazione
-Schadenfreude</em>


Yun Che discese dal Precipizio della Fenice, lasciò la catena montuosa e, dopo aver riflettuto per un po', tornò direttamente nella città della Divina Fenice dirigendosi nell'area sud-ovest.


Lì era stata costruita la Città della Fenice, che era un'entità indipendente nonostante appartenesse alla Città della Divina Fenice e, proprio come il Palazzo Imperiale, la città della Fenice era una base della setta principale. Uno era il centro del potere e l'altro dell'autorità, entrambi possedevano un'incredibile forza deterrente.


Nella Città della Fenice c'era un posto che si chiamava Regno della Fenice, il luogo in cui si conduceva il Torneo delle Sette Nazioni.


C'era una pressione che faceva palpitare e un'aria ardente soffiava contro il volto. Sopra il gigantesco cancello della città c'era un'enorme e maestosa fenice. Yun Che si fermò sul posto senza entrare. In quanto partecipante, doveva essere stato già disposto un alloggio, ma ci sarebbero stati diversi fattori incerti se si fosse trasferito lì dato che la sua identità era speciale. Era venuto solo per perlustrare la zona, dopo aver confermato la strada, si girò e se ne andò, poi si travestì velocemente e cercò una locanda lontana e tranquilla.


Mancavano tre giorni al Torneo delle Sette Nazioni.


Questo periodo di tempo sarebbe stato sufficiente per finire di assorbire Pillola Universale Sky Profound.


Dopo essere entrato nella locanda e aver sondato i dintorni per poi chiudere la porta. Yun Che prese il Pheonix Helianthus, il Cristallo Sangue Ardente di Demone e gli altri materiali, poi li raffinò velocemente con la Perla del Veleno Celeste. Ben presto una pillola scarlatta che sembrava essere stata immersa nel sangue fresco emerse dal palmo del giovane. Quando la pillola si formò, emanò un'aura potente che scosse l'aria attorno.


Yun Che la mangiò senza esitare.


La Pillola Universale Sky Profound si sciolse non appena entrò nella sua bocca e si trasformò istantaneamente in un'ondata di calore simile a lava, inondando le Vene Misteriose e i meridiani del suo corpo.
Istantaneamente Yun Che sentì un'ondata di  dolore acuto e formicolante e chiuse gli occhi con un'espressione tranquilla, come se non sentisse nulla. Questo genere di pillola che poteva aumentare forzatamente la forza misteriosa in un breve periodo di tempo certamente avrebbe avuto un'energia violenta e pericolosa.
Ma Yun Che dopotutto aveva il Sangue della Fenice il Midollo di un Drago, con la Grande Via del Budda come protezione; poteva perfino consumare la carne e bere il sangue di un drago Imperatore con una coltivazione allo Stadio Spirito Misterioso. Assumere la Pillola Universale Sky Profound sarebbe stato ancora meno rischioso.


Anche così fu molto spiacevole per lui a causa delle proprietà medicinali della pillola. Mentre la sua energia si dissolse lentamente, il calore che inondava le sue Vene Misteriose divenne sempre più intenso. Anche se la sua espressione era calma, la sua fronte divenne madida di sudore.


.........


Quando finì di assorbirla e aprì gli occhi, era già il mattino del terzo giorno.


Yun Che si alzò e stese le mani. In questi tre giorni i suoi abiti si erano infradiciati di sudore e emettevano un forte odore. Aprì il palmo e un piccolo vortice di Energia Misteriosa apparì al centro del suo palmo. Mentre lo chiudeva, il turbine si disperse velocemente emanando uno schiocco.


"L'aumento di forza è lo stesso. Mi manca solo un passo dallo Stadio del Cielo Misterioso" Yun Che strinse il pugno e mormorò tra sé e sé: "Jasmine, quanto tempo ci ho messo ad assorbirla?"


"Tre giorni."


"Oh... Cosa? Tre giorni?!"


Yun Che tremò e balzò sul posto. Diede un'occhiata veloce alla finestra, cercò di capire che ora era e poi corse rapidamente verso la porta: "Perché non mi hai chiamato! Oggi è il giorno dell'inizio del Torneo sai, questo posto è distante dalla città della Fenice!"


"Non ho l'obbligo di avvisarti."


Mentre si avvicinava alla porta, Yun Che si fermò. Si annusò le maniche e chiuse la porta: "Oh beh, fammi fare un bagno prima."


Jasmine: "..."


---


Quando Yun Che si precipitò nella città della Fenice, erano già le nove di mattina. Mancava mezz'ora all'inizio del torneo.


Di fronte all'ingresso c'era una folla enorme. Erano tutte persone che non avevano i requisiti per entrare, né erano riuscite ad ottenere un biglietto e potevano solo passeggiare avanti e indietro al di fuori del cancello, sperando di poter ricevere notizie del torneo. Yun Che si fece strada tra la folla e passò per il cancello, dove fu fermato da due discepoli della setta della Fenice.


"Mostra i tuoi requisiti per entrare." Disse pigramente uno dei discepoli. Probabilmente aveva ripetuto moltissime volte queste parole.


"Sono il partecipante della Nazione Ventoblu." Disse in modo succinto Yun Che e allo stesso tempo tirò fuori il suo emblema di partecipante.


Nel momento in cui lo tirò fuori, gli sguardi dei due discepoli divennero più attenti. Quando videro le parole "Ventoblu" si guardarono l'un l'altro e mostrarono una strana espressione. Un discepolo gridò: "Fratello Maggiore Zhanyun, è arrivato il partecipante della Nazione Ventoblu!"


"Ah? Ventoblu?"


Ben presto arrivò un giovane dal fisico robusto. Vide l'emblema di Yun Che e poi disse: "Pensavamo che la tua Nazione Ventoblu non avrebbe osato presentarsi, ma siete davvero venuti stavolta. State trattando questo torneo in modo troppo superficiale... Vabbè, lascia che vi porti dentro personalmente. Dov'è il resto del tuo seguito?"


"Non c'è nessun altro." Yun Che scosse la testa: "Solo io."


"Ah? Solo tu?"


"Esatto. Stavolta Ventoblu ha solo me come partecipante. Non ci sono altre persone, né altre scorte. Portami dentro per favore, il torneo sta per iniziare." Disse con calma Yun Che.


Feng Zhanyun squadrò il ragazzo da capo a piedi, poi sondò la sua forza misteriosa.
La sua espressione si appiattì visto che era troppo pigro per dire altro. Disse con noncuranza: "Oh beh, dato che sei venuto, allora vieni con me."


"Fratello Maggiore Zhanyun, dovremmo riferirlo al Grande Anziano?"


"Non c'è bisogno." Feng Zhanyun fece un cenno: "Il torneo sta per iniziare, non c'è bisogno di distrarlo con una questione così insignificante. Dopotutto sono qui solo per formalità, organizzatevi come volete."


La Città della Fenice era il territorio principale della setta della Divina Fenice e naturalmente non avrebbe lasciato entrare degli estranei così facilmente. Per arrivare al centro del Regno della Fenice bisognava attraversare un passaggio lungo e stretto. Da entrambe le parti c'erano delle Formazioni Misteriose di tipo fuoco. Chiaramente chi avesse osato andare nelle aree al di fuori del passaggio avrebbe subito l'attacco delle formazioni.


Dopo che entrò nel Regno della Fenice, Yun Che sentì un clima vivace ed entusiasta. Dopo che arrivò all'arena, il giovane rimase sorpreso per un po'.


Cang Wanhe gli aveva detto che, per i praticanti del mistero di Ventoblu, il Torneo delle Sette Nazioni era fonte di imbarazzo, ma per le altre sei nazioni era l'occasione più importante per i coltivatori. Quando si avvicinava il torneo, tutti quanti, dagli imperatori alle persone comuni, l'avrebbero seguito con fervore. Si sarebbero preparati cinque anni prima per questa occasione.


E in quel momento Yun Che iniziò finalmente a capire cosa significava.


L'enorme scala dell'arena superava di gran lunga le sue aspettative e la maggior parte dello spazio naturalmente era riservato al pubblico. I posti brulicavano di persone, da cima a fondo era pieno di gente e di sicuro non c'erano meno di diversi milioni di ospiti. Nel cielo c'erano anche molti coltivatori stavano volando sopra l'arena come delle locuste.


Non poteva nemmeno essere paragonato al Torneo Ventoblu...


I posti erano divisi in molte sezioni e ognuna di esse era piena di gente, non c'era una sedia libera. Nell'area più avanti, Yun Che vide le insegne di cinque nazioni e lì erano seduti i partecipanti e il seguito di questi paesi. Dietro di loro c'erano i tifosi del loro paese e poter assistere a questo torneo per loro era un onore di cui potevano vantarsi per tutta la vita.


L'area principale dell'arena naturalmente apparteneva alla setta della Divina Fenice. Tuttavia i posti più avanti erano vuoti, i pezzi grossi non erano ancora arrivati.


Yun Che si scorse attorno con lo sguardo, eppure non riuscì a trovare l'area per la Nazione Ventoblu.


"Eheh, com'è? Sei sorpreso, non hai mai visto uno spettacolo del genere da quando sei nato?" Chiese Feng Zhanyun guardandolo di sottecchi.


"Perché non c'è un'area per la Nazione Ventoblu?" Chiese accigliato Yun Che.


"Perché dovrebbe esserci?" Feng Zhanyun rispose con una domanda. "Non venite solo per fare numero? O forse... eheh, per aggiungere un po' di divertimento. Comunque dovreste avere dei posti, dopotutto siete una nazione indipendente. Ma fino a tre giorni fa non abbiamo ricevuto alcuna notizia dalla Nazione Ventoblu e credevo non vi sareste disturbati a venire, quindi non abbiamo preparato nulla per voi, inclusi i posti."


Yun Che si accigliò, ma non disse nulla.


Non era un problema di posti, anche se la Nazione Ventoblu avesse dichiarato che non avrebbe partecipato, ci sarebbero comunque dovuti essere dei posti... Perché sarebbe stato il rispetto e il riconoscimento più elementare per una nazione.


Ma nell'intera arena, c'erano posti per tutte le nazioni a parte Ventoblu... Era praticamente come non considerarla! Poteva essere perfino un deliberato atto di disprezzo.


Yun Che pensò che ci dovevano essere molti spettatori della Nazione Ventoblu nell'arena che dovevano essersi infuriati vedendo una scena del genere.


"Ed è una fortuna che non ci siamo preparati, è venuto solo un ragazzino. Tsk tsk, se riservassimo una sezione sarebbe stato uno spreco. Per quanto riguarda te... uh, non ci sono dei posti vuoti, puoi stare in piedi qui. Quando dovrai entrare nel palco potrai volare laggiù, dovrebbe essere conveniente... Oh giusto, sembra che tu sia solo all'Stadio della Terra Misteriosa e non puoi ancora usare la Tecnica Fluttuante. Allora fai come vuoi. Io ti ho portato qui e ti ho anche dato un posto dove stare in piedi, ti ho già dato abbastanza rispetto abbastanza da poterti vantare per un decennio."


Il "posto" che gli aveva dato era un angolo lontano della colossale arena. Non solo era una posizione estremamente scomoda, non si poteva vedere nemmeno il palco e non poteva essere nemmeno considerato un posto! Se uno avesse cercato di trovare un pregio di questa posizione, si poteva dire che da lì si poteva guardare gran parte della metà dell'arena.
                                


                                



