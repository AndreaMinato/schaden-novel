---
title: Capitolo 428 - Un Cambio di Programma
pubDate: 2025-01-31T17:03:16.129Z
tags:
    - atg
---


<strong>0 capitoli in coda, 0/10 donazione, capitolo SPONSORIZZATO, grazie mille Weed!!</strong>


<strong>-Alstor</strong>


Ormai era giunto il momento in cui sarebbe cominciato il Torneo, ma i posti a sedere del Santuario Absolute Monarch erano ancora vuoti. Feng Hengkong non diede subito inizio al Torneo Profound Sky ma, al contrario, fissò il cielo... se ad essere in ritardo fosse stato uno degli altri tre Luoghi Sacri, avrebbe potuto non aspettare. Ma si trattava del Santuario Absolute Monarch, quindi non aveva altra scelta.


Senza che Feng Hengkong dovesse attendere molto, da in alto nel cielo risuonò una voce anziana, eppure molto calma.


“Sigh... Questo vecchietto è arrivato in ritardo perché ha dovuto occuparsi di alcune faccende e vi ha fatto aspettare tutti per troppo tempo. Me ne vergogno, me ne vergogno enormemente.”


Quella voce era irreale e persistente, come se provenisse dall'orizzonte stesso. Nello stesso istante, dal cielo discese un'aura gentile e sconfinata che avvolse l'intera arena. Era estremamente densa e intensa, chiunque la percepisse non poteva che pensare istantaneamente all'oceano, all'infinità del cosmo e agli abissi... era così enorme da sembrare infinita, così maestosa da non avere limiti.


“Un Monarca!” Yun Che sentì nella sua mente la voce di Jasmine, leggermente sorpresa.


Yun Che ne fu immediatamente stupito.


Un Monarca!? A parlare era stato un Monarca!?


Era già fin troppo strano che un Luogo Sacro avesse inviato il suo Giovane Maestro... perché mai avrebbero dovuto mandare un Monarca!


Nel continente del Cielo Misterioso, il Stadio Divino Misterioso era un concetto leggendario, si diceva che fosse un livello che gli essere umani semplicemente non avrebbero mai potuto raggiungere. Il Stadio Sovrano Misterioso era il picco più alto che si potesse raggiungere in quel mondo; un Monarca era a tutti gli effetti una delle persone più potenti di tutto il continente del Cielo Misterioso! Soltanto i Quattro Luoghi Sacri e l'Impero della Divina Fenice avevano tra le loro fila dei Monarchi. Ma anche per loro si trattava di individui tremendamente rari.


Si potrebbe dire che durante quel Torneo Yun Che avesse finalmente ampliato i suoi orizzonti. Anche se si trovavano nello stesso continente, l'Impero della Divina Fenice e l'Impero Ventoblu erano come due mondi separati. Nell'Impero Ventoblu, i Troni erano le persone più forti in assoluto. Ma lì, c'erano Troni pressoché ovunque, i Signori regnavano quasi incontrastati, ed ora si era fatto vivo addirittura un Monarca!


Una persona scese lentamente dal cielo fluttuando a mezz'aria. Si trattava di un uomo piuttosto anziano, vestito con una leggera tunica gialla e con in mano un Fu Chen. Aveva capelli e sopracciglia bianchi, la sua postura e il suo atteggiamento erano come quelli di un dio, tuttavia aveva un volto dall'aspetto gentile. Sembrava una divinità daoista sul punto di ascendere al cielo.
Nota di Alstor: Il Fu Chen è <a href="https://www.google.it/search?q=horsehair+whisk&amp;source=lnms&amp;tbm=isch&amp;sa=X&amp;ved=0ahUKEwiRxIKajMHVAhUMmbQKHWWaCjUQ_AUICigB&amp;biw=1536&amp;bih=735">una particolare arma daoista</a>, usata da chi intende impegnarsi duramente nello studio del Dao e delle arti marziali. Secondo un detto, "La persona che impugna un Fu Chen non è una persona comune".


Quando erano giunti gli altri rappresentanti dei Quattro Luoghi Sacri, Feng Hengkong si era soltanto alzato in piedi per accoglierli. Ma stavolta, lasciò immediatamente la sua sedia e si diresse con passi affrettati verso l'uomo. Alle sue spalle, anche Feng Feyian e tutti gli Anziani si alzarono in piedi e lo seguirono uno dopo l'altro.


Feng Hengkong raggiunse rapidamente l'uomo e lo salutò con grande rispetto: “Il Giovane Feng Hengkong della setta della Divina Fenice porge i suoi saluti al Maestro Spirituale Ancient Blue.”


Il Santuario Absolute Monarch era il più potente dei Quattro Luoghi Sacri. E quell'uomo era al livello di un Grande Anziano, all'interno del Santuario Absolute Monarch. Persino il Sacro Imperatore avrebbe dovuto mostrargli un certo rispetto. Inoltre, le interazioni fra il Santuario Absolute Monarch e la setta della Divina Fenice erano sempre state molto frequenti. Anche se non sempre era evidente, la setta della Divina Fenice da secoli tentava di stringere con esso dei rapporti molto stretti.


Il Maestro Spirituale Ancient Blue non aveva né l'atteggiamento sprezzante né l'arroganza che ci si sarebbe aspettati da un Grande Anziano di uno dei Luoghi Sacri. Ricambiò il saluto con un movimento del Fu Chen e rispose ridendo: “Questo vecchietto è arrivato in ritardo, vi ho davvero mancato di rispetto, spero che sia generoso e accetti di perdonarmi, Maestro della setta.”


Feng Hengkong disse: “Cosa dice, Maestro Spirituale Ancient Blue. Il fatto che sia venuto di persona è il più grande onore che il nostro setta della Divina Fenice potesse sperare di ricevere... Oh? Se non ricordo male avrebbe dovuto portare con sé un suo discepolo, Maestro Spirituale Ancient Blue, come mai...”


“Haha.” il Maestro Spirituale Ancient Blue rise con spensieratezza: “Questo vecchietto in effetti ha portato con sé un allievo per permettergli di assistere al torneo delle sette nazioni e di esplorare l'Arca Profound Primordiale, così da acquisire esperienza. Tuttavia, contro ogni mia aspettativa ha incontrato qui nella Città della Divina Fenice una persona che aveva conosciuto in passato, quindi ha deciso di trascorrere un po' di tempo con lei e ho dovuto affrettarmi a venire da solo, hahahahaha.”


“Ora si spiega tutto. Se è diventato il suo discepolo personale, deve sicuramente possedere un talento straordinario, Maestro Spirituale Ancient Blue. Maestro, prego.” Feng Hengkong distese una mano, indicandogli i posti riservati al Santuario Absolute Monarch.


Non appena il Maestro Spirituale Ancient Blue si fu seduto, Ling Kun, Ye Xinghan e persino Ji Qianrou si alzarono in piedi e, con estremo rispetto e assoluta serietà, lo accolsero con un saluto formale riservato agli Anziani. Questo colpì molto Yun Che. Da quella scena si poteva tutto sommato comprendere quanto fosse alto lo status del Maestro Spirituale Ancient Blue all'interno del Santuario Absolute Monarch.


Finalmente erano arrivati tutti i rappresentanti dei Quattro Luoghi Sacri e l'intera arena era avvolta da un silenzio irreale. Era giunto il momento, ora il torneo delle sette nazioni poteva avere inizio.


Dopo aver scambiato uno sguardo d'intesa con Feng Hengkong, il Grande Anziano della setta della Fenice, Feng Feiyan, spiccò il volo e raggiunse il centro dell'arena, dove si fermò a mezz'aria. Si sentì il maestoso e assordante grido di una fenice. Dopodiché, ci fu un'esplosione di fiamme e le colonne di fuoco raggiunsero un chilometro di altezza, facendo sì che tutti fissassero con attenzione Feng Feiyan.


Feng Feiyan guardò intorno a sé, in tutte e quattro le direzioni, e annunciò con una voce chiara e tonante: “Sono l'umile Capo degli Anziani della setta della Divina Fenice, Feng Feiyan, ed è per me un onore incontrarvi, eroi e giovani talenti da tutto il mondo. A nome della setta della Divina Fenice, ringraziò tutti voi, amici provenienti da terre lontane, per aver visitato la nostra Città della Fenice. Questa è la trentanovesima sessione del Torneo delle Sette Nazioni e sarà interamente supervisionato da me, Feng Feiyan, mentre i nostri onorevoli ospiti dei Quattro Luoghi Sacri faranno da testimoni! Ogni venticinque anni, combattiamo questo Torneo per mettere alla prova la forza dei nostri giovani, per far conoscere i loro nomi in tutto il continente del Cielo Misterioso e per permettere loro di portare prestigio alla propria nazione...”


“Wah! È davvero supervisionato dal Grande Anziano in persona. Hm? Che strano! Perché mai dovrebbe essere lui ad occuparsene?” chiese Feng Zhanyun, sorpreso. Ovviamente, non era stato informato del fatto che il Torneo sarebbe stato organizzato da Feng Feiyan. E anche se qualcuno lo avesse fatto, probabilmente non gli avrebbe creduto. Infatti, in passato il Torneo era stato supervisionato da Anziani di basso rango, nel migliore dei casi.


“Che ci sia qualcosa di speciale nel Torneo di quest'anno?” chiese a bassa voce Feng Zhanyun.


Escludendo la Generazione Anziana e la Principessa Snow, Feng Feiyan era secondo solo a Feng Henkgong all'interno della setta. Persino il Principe Ereditario, Feng Ximinig, doveva comportarsi con enorme rispetto nei suoi confronti. Persino i membri dei Quattro Luoghi Sacri erano lievemente sorpresi che fosse lui ad occuparsi del Torneo. Il resto del pubblico, a maggior ragione, era col fiato sospeso e fissava Feng Feiyan con rispetto e ammirazione. Ogni sua parola risuonava nelle orecchie dei presenti come un tuono.


Affidare al Grande Anziano in persona l'incarico di supervisore era completamente diverso dall'affidarlo ad un Anziano di basso rango o ad un Maestro di un Padiglione. Tutti avevano capito che c'era qualcosa di piuttosto strano. In effetti, dopo aver finito di leggere il suo discorso formale, Feng Feiyan guardò improvvisamente verso l'alto e indicò un punto del cielo: “Tutti voi, per favore alzate lo sguardo. Esatto, quella gigantesca ombra che oscura il cielo e il sole stesso è proprio l'Arca Primordiale Misteriosa che appare solo ogni trecento anni e che cela misteri sconosciuti!”


“L'Arca Primordiale Misteriosa da sempre appare nel cielo che sovrasta la Città della Divina Fenice e, nel corso degli anni, soltanto noi della setta della Divina Fenice abbiamo avuto diritto ad esplorarla. Ma quest'anno il nostro Maestro della setta, che ha un cuore generoso, ha deciso di permettere a voi delle Sei Nazioni di visitarla, e di condividere con voi i misteri che nasconde. Quest'anno, le prime tre Nazioni classificate potranno scegliere tre persone ognuna per esplorare insieme l'Arca Primordiale Misteriosa.”


Anche se l'annuncio era rivolto alle prime tre Nazioni classificate, tutti sapevano che la prima sarebbe stata senza ombra di dubbio l'Impero della Divina Fenice. Quindi, ad avere la fortuna di poter entrare nell'Arca Primordiale Misteriosa sarebbero state al massimo sei persone da due Nazioni.


“Tuttavia” il tono di voce di Feng Feiyan cambiò leggermente: “Solo pochi giorni fa, il nostro setta ha notato che il Sigillo Profound della porta principale dell'Arca Primordiale Misteriosa si è improvvisamente indebolito in anticipo. Questo significa che l'ingresso si aprirà quattro giorni prima del previsto!”


“Hm?” tutti i membri dei Quattro Luoghi Sacri corrugarono le sopracciglia.


“Quattro giorni prima del previsto? Quindi, l'Arca Primordiale Misteriosa si aprirà domani?” mormorò Ye Xinghan.


“Sembrerebbe proprio che sia così... non mi sorprende che Feng Feiyan in persona sia stato incaricato di supervisionare il Torneo. C'è davvero stato un imprevisto così grande.” disse Ling Kun, a bassa voce: “In tal caso, immagino che cercheranno di concludere questo Torneo il prima possibile.”


Feng Feiyan continuò: “Il nostro setta inizialmente voleva dare inizio all'esplorazione dell'Arca Primordiale Misteriosa due giorni dopo la fine del Torneo, tuttavia l'Arca Primordiale Misteriosa si aprirà domani! Purtroppo, rimane aperta soltanto per un giorno ogni volta che appare. Ventiquattro ore ogni trecento anni, ovviamente non possiamo sprecare il tempo che ci è concesso! Ma la setta della Divina Fenice ritiene che mantenere la parola data sia di vitale importanza, non infrangeremmo mai una promessa. Di conseguenza, per poter esplorare insieme l'Arca Primordiale Misteriosa dovremo ridurre al minimo la durata di questo torneo delle sette nazioni... i primi tre posti in classifica saranno decisi oggi stesso!”


Clamore~~~~


Non appena Feng Feiyan ebbe pronunciato queste parole, l'intera arena cadde nel caos. Tutti avevano compreso perfettamente, l'Arca Primordiale Misteriosa si sarebbe aperta in anticipo... e il Torneo doveva svolgersi interamente in un giorno solo... quindi si sarebbe concluso quel giorno stesso!


In passato i Tornei erano sempre durati almeno cinque giorni, senza eccezioni. Tutti i settanta ragazzi delle Sette Nazioni avrebbero dovuto combattere contro ogni altro partecipante. Come minimo servivano cinque giorni di duelli ad un ritmo serrato, e spesso si doveva prolungare la durata del Torneo di qualche giorno. Era praticamente impossibile riuscirci in un giorno solo.


Tutti i concorrenti, gli Imperatori delle Sei Nazioni e i potenti individui che li avevano accompagnati erano confusi... il torneo delle sette nazioni era vitale per le Nazioni; in base alla classifica, ci sarebbero stati cambiamenti nella posizione e nel prestigio di ogni Impero per i venticinque anni successivi. Tutte le Nazioni si preparavano per quell'evento con anni di anticipo e utilizzavano sempre tesori di inestimabile valore accumulati in almeno vent'anni... per i partecipanti, quel Torneo era l'occasione migliore per mostrare le proprie capacità, per farsi conoscere in tutto il mondo! Se davvero i cinque giorni di combattimenti fossero stati ridotti ad uno soltanto... avrebbero avuto l'ottanta percento di tempo in meno per lottare!


Considerando quell'enorme cambiamento, come potevano essere soddisfatti della situazione?


E gli spettatori, più di tre milioni, che avevano fatto immensi sacrifici per poter assistere al Torneo e godersi cinque giorni di combattimenti straordinari, ovviamente erano estremamente delusi dal cambio di programma.


“Non mi sorprende che fosse necessario affidare il ruolo di supervisore al Grande Anziano in persona.” mormorò Yun Che tra sé e sé: “Hanno dovuto sfruttare il suo status e l'ammirazione dei presenti per evitare che si verificassero situazioni spiacevoli. Se i combattimenti dureranno soltanto un giorno...” giunto a questo punto, aggrottò la fronte e sentì il suo cuore venire invaso da una sensazione tutt'altro che rassicurante.


Ovviamente la setta della Divina Fenice aveva previsto che quell'annuncio avrebbe fatto esplodere una confusione così grande nell'arena. Feng Feiyan mantenne il sangue freddo e alzò bruscamente il tono di voce: “Anche se siamo stati costretti a ridurre la durata del Torneo, non dovete preoccuparvi. Il Torneo sarà comunque valutato giustamente ed equamente! A dire il vero... sarà ancora più corretto di tutti i Tornei precedenti! Determinerà la reale forza delle Sette Nazioni con una precisione ancora maggiore!”


Le parole di Feng Feiyan stupirono tutti... il Torneo sarebbe durato un giorno anziché cinque, eppure la valutazione sarebbe stata ancora più equa e precisa?


Feng Feiyan continuò: “Nei Tornei passati, i settanta giovani geni hanno combattuto a turni, l'uno contro l'altro, e la posizione in classifica di ogni Nazione era decisa in base a quella del suo partecipante migliore. Tuttavia, questo metodo di valutazione tiene conto soltanto della forza dei migliori giovani praticanti del mistero. Nella realtà, la forza complessiva di una Nazione è rappresentata dal livello medio dei suoi componenti. Per questo, i duelli individuali saranno sostituiti da incontri di squadra! Ad ogni battaglia, tutti i partecipanti delle due Nazioni che si sfideranno dovranno combattere contemporaneamente, insieme!”


L'arena fu avvolta da discussioni accese e concitate, che continuarono senza sosta. Yun Che spalancò gli occhi, fissò il volto freddo e indifferente di Feng Feyan e lo maledì con tutto se stesso:


“Vaffanculo!!”
                                


                                



