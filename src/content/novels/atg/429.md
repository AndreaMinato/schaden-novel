---
title: Capitolo 429 – torneo delle sette nazioni, Inizio
pubDate: 2025-01-31T17:03:16.129Z
tags:
    - atg
---


<strong>Capitolo regolare, 0 in coda, 0/10 sponsorizzazione</strong>


<strong>-Alstor</strong>


Feng Feiyan ignorò la confusione e continuò: “Anche se si tratta di incontri di squadra, ogni singolo partecipante potrà comunque dare prova della sua forza! Inoltre, verrà valutata equamente anche la potenza complessiva dei giovani di ogni Nazione! E al tempo stesso, riusciremo a ridurre al minimo la durata del Torneo senza rendere ingiusta la competizione! Amici delle Sei Nazioni, avete per caso qualche obiezione? Se siete contrari alla nostra scelta, potete parlare liberamente.”


Feng Feiyan affrontò le Sei Nazioni... parlava chiaramente, guardando uno dopo l'altro i posti a sedere di ogni Nazione e mantenendo un tono calmo e uno sguardo indifferente.


Di fronte ad un così drastico cambio di programma, gli Imperatore e i potenti delle Sei Nazioni avrebbero in effetti avuto abbastanza prestigio da poter ribattere, se avessero dovuto confrontarsi con un normale Anziano della setta della Divina Fenice.


Ma ora erano faccia a faccia con il Grande Anziano della setta della Divina Fenice! Aveva un'autorità ancora maggiore di quella dei Principi dell'Impero! La sua forza, la sua fama e il suo prestigio non erano affatto inferiori a quelli degli Imperatori delle Sei Nazioni sommati insieme. Sotto lo sguardo di Feng Feiyan, tutti loro si sentivano come se avessero delle piastre d'acciaio incatenate al petto, trovavano incredibilmente difficile anche solo respirare. Come potevano trovare il coraggio di contraddirlo? Era evidente che la setta della Divina Fenice aveva scelto autonomamente di imporre quella decisione, quindi come potevano rifiutare? Tutti loro annuirono frettolosamente, facendo intuire di essere d'accordo.


“Ottimo!” continuò Feng Feiyan: “Dato che non avete obiezioni, amici delle Sei Nazioni, la decisione è presa. Le regole degli incontri di squadra sono fondamentalmente identiche a quelle dei normali duelli individuali, e ogni gruppo dovrà affrontare tutti gli altri. Poi, le due Nazioni con il punteggio migliore si sfideranno in una semifinale. Infatti, per ridurre ulteriormente la durata del Torneo e far sprecare meno forze ai partecipanti, il nostro setta della Divina Fenice non parteciperà alla prima fase del Torneo. Solo la Nazione migliore fra voi sei potrà affrontare la squadra della setta della Divina Fenice e, in caso di vittoria, i suoi partecipanti otterranno il titolo di campioni del Torneo! In questo modo, ognuno dovrà combattere soltanto cinque incontri, per un totale di sedici combattimenti! Un giorno di tempo sarà sicuramente sufficiente.”


Il significato delle parole di Feng Feiyan era evidente, la setta della Divina Fenice avrebbe affrontato soltanto la squadra più forte fra quelle delle Sei Nazioni. Riguardo a questo, Feng Feiyan non chiese neppure se qualcuno avesse obiezioni, siccome non era affatto necessario. Del resto, nessuno degli Imperatori delle Sei Nazioni era contrario o credeva che si trattasse di una scelta inappropriata, perché tutti sapevano di non avere praticamente nessuna speranza di vittoria contro la setta della Divina Fenice. Considerando la sua tremenda potenza, anche se tutti i partecipanti delle Sei Nazioni avessero unito le forze sarebbero stati facilmente sconfitti ed umiliati dalla squadra della setta della Divina Fenice.


Dopo tutti i Tornei Profound Sky delle Sette Nazioni che erano stati combattuti, per le altre Nazioni era diventato soltanto un “Torneo delle Cinque Nazioni”, perché l'Impero della Divina Fenice era fin troppo forte e l'Impero Ventoblu troppo debole. Ad ogni Torneo, cambiava solo la posizione in classifica delle altre cinque Nazioni. Per loro, ottenere il secondo posto era come arrivare primi. E arrivare sesti era una terribile umiliazione, una sconfitta vergognosa. Non si illudevano di poter sconfiggere la setta della Divina Fenice, ma al tempo stesso erano sicuri di non potersi abbassare al livello dell'Impero Ventoblu.


“Immagino che non sia necessario perdere tempo spiegando le ovvie regole degli incontri...” Feng Feiyan fece scivolare il suo calmo sguardo sul pubblico, trasmettendo uno strano senso di intangibile autorità... il torneo delle sette nazioni era l'evento più prestigioso nel mondo del Profound. Ogni sessione riceveva enorme attenzione. Eppure, un così rande cambio di programma era stato proposto e confermato sul momento, con poche parole. Nessuno osò opporsi, né lamentarsi.


Questo era il totale e soverchiante terrore di offendere la setta della Divina Fenice.


“Eyoyo~, mi aspettavo di assistere a intere giornate di duelli, ma a quanto pare finirà tutto entro oggi... mi sento improvvisamente di buonumore mhmnn... Piccolo Hanhan, anche tu sei felice quanto me?” Ji Qianrou socchiuse gli occhi, simili a fiori di ciliegio, e rivolse a Ye Xinghan uno sguardo provocante.


Ye Xinghan assunse un'espressione orribile e rispose bruscamente a bassa voce: “Ji Qianrou! Se oserai parlarmi ancora, ti ucciderò!”


“Yoh...” come se fosse stato spaventato, Ji Qianrou ritrasse la testa e sollevò le spalle, poi il suo sguardo si riempì d'innocenza e al tempo stesso di rabbia, come se si sentisse offeso: “Piccolo Hanhan, perché mi hai spaventato così improvvisamente? Mi hai quasi paralizzato dalla paura. Se lo farai di nuovo, mi arrabbierò davvero molto, okay~. Se mi infuriassi, potrei diventare piuttosto cattivo e fare in modo che tu non abbia più neppure una ragazza con cui giocare la notte~.”


Dopo aver detto questo con una voce dolce e sommessa, quasi singhiozzante, Ji Qianrou diede una timida occhiata alle due meravigliose donne incollate ai fianchi destro e sinistro di Ye Xinghan. Le due cominciarono istantaneamente a tremare, le loro pupille si dilatarono e provarono un terrore indescrivibile... infatti, non appena le aveva guardate avevano provato una profonda paura... come se il loro collo fosse intrappolato fra le zanne velenose di un cobra reale,


“Tu...” Ye Xinghan sapeva meglio di chiunque altro quanto fosse spaventoso quel mostro. Stringendo i denti, rimase in silenzio.


“Dichiaro ufficialmente iniziato il trentanovesimo torneo delle sette nazioni!”


La voce di Feng Feiyan risuonò per tutta l'arena. Con un movimento del braccio, fece divampare una rapida fiammata e subito dopo al centro dell'arena comparve una gigantesca Pietra Profound rossa come il fuoco. Guardandola, Yun Che si ricordò del torneo Ventoblu e capì immediatamente per cosa sarebbe stata utilizzata.


Yun Che distese una mano e si guardò il palmo. Uno dopo l'altro, tutti gli eventi che si erano verificati alla Villa della Spada Celestiale gli tornarono in mente. Mormorò fra sé e sé, amareggiato: “Beh, ancora una volta verrò deriso dal pubblico! Dannazione, quando sono nato era già scritto nel mio destino che sarei stato preso in giro dalla folla, ancora e ancora!?”


Ad ogni torneo Ventoblu, la valutazione della forza misteriosa rappresentava un momento cruciale. Lo stesso valeva per il torneo delle sette nazioni. La Valutazione della forza misteriosa aveva due obiettivi, di cui il primo era vantarsi del livello della forza misteriosa dei vari partecipanti... del resto, il livello della forza misteriosa rappresentava quasi sempre la forza reale. L'altro scopo era assicurarsi che le restrizioni sull'età venissero rispettate.


“Come in tutti i precedenti Tornei Profound Sky delle Sette Nazioni, i partecipanti per essere ammessi non devono avere più di venticinque anni. Se qualcuno dovesse superare questo limite, verrà immediatamente squalificato.” Feng Feiyan discese lentamente dal cielo e atterrò accanto alla Pietra Profound Assessment, annunciando a gran voce: “Ora chiamerò i concorrenti usando come ordine la classifica dello scorso Torneo. Leggerò il nome della Nazione, poi tutti i suoi partecipanti dovranno raggiungere l'arena assicurandosi di avere l'emblema di ammissione, dovranno annunciare il proprio nome e verificare la propria età e il livello della propria forza misteriosa usando la Pietra.”


“Nazione Navy Tide!”


Feng Feiyan aveva detto che avrebbe chiamato le Sette Nazioni in base alla loro posizione in classifica nel Torneo precedente, eppure chiamò la seconda classificata. A prima vista avrebbe potuto sembrare un gesto cortese e modesto, e che così la setta della Divina Fenice sarebbe stato chiamato per ultimo in quanto Impero ospitante. Ma il significato nascosto fra le righe era semplice ed evidente: l'Impero della Divina Fenice disprezzava così tanto le altre Sei Nazioni da non voler neppure essere paragonato a loro.


Alla fine del Torneo precedente, la Nazione Navy Tide era arrivata al secondo posto, prima fra le Sei Nazioni. Non appena le tre parole “Nazione Navy Tide” furono pronunciate, nella zona ad essa riservata si accese una sfera di Energia Misteriosa che emanò una fredda luce e scrisse nel cielo “Navy Tide”. Sette ragazzi e tre ragazze spiccarono il volo e atterrarono nell'arena, con i lembi degli abiti sollevati dal vento. Immediatamente, dal Palco della Fenice si diramarono rivoli di gelida Energia Misteriosa.


La Nazione Navy Tide si trovava all'estremo nord del continente del Cielo Misterioso, dove tutto l'anno regnavano cieli freddi e terre ghiacciate. Per questo motivo, praticamente tutti i suoi abitanti coltivavano arte misteriosa con l'attributo del Ghiaccio. Dei dieci giovani, il più grande sembrava avere circa venticinque anni e il più piccolo a malapena venti. Non appena salirono sul palco, il pubblico nella zona della Nazione Navy Tide esplose come dell'olio bollente in una padella e gridò così forte da far tremare il cielo e la terra.


“Navy Tide! Navy Tide! Navy Tide!!”


“Forza Navy Tide! Distruggete le altre cinque Nazioni!”


“Wah! Quello è il 'Principe dei Fiori', Han Ruyu! Ha vinto il Navy Tide torneo per due volte di fila... immaginavo che sarebbe venuto!”


“Waaaaaah... è davvero il Principe dei Fiori... il mio idolo... Ah!! È così stupendo! Sto per svenire...” alcune ragazze follemente innamorate di lui urlarono e si coprirono il volto con le mani.


L'enorme confusione creata dai tifosi sembrava un tuono, era così assordante da far tremare i timpani di Yun Che. La voce di Jasmine risuonò nella sua mente: “Sette di loro sono ai livelli avanzati dello Stadio del Cielo Misterioso, due sono a un passo dall'Stadio Imperatore Misterioso... e l'ultimo è un Trono di basso livello. Nonostante provengano dallo stesso continente e abbiano la stessa età, i giovani dell'Impero Ventoblu sono davvero incredibilmente inferiori a loro!”


“È inevitabile, purtroppo.” rispose Yun Che con indifferenza: “L'Impero Ventoblu è il più piccolo di tutti ed è stato fondato da molto poco. Non ha ancora avuto abbastanza tempo da poter accumulare potere e tesori, quindi è naturale che non possa sperare di essere al livello delle altre Nazioni.”


“Feng Wuhui della Nazione Navy Tide, dal setta Snow Mountain, parteciperà al Torneo!”


Il primo ragazzo si fece avanti, mostrò l'emblema e annunciò altezzosamente il suo nome e la setta da cui proveniva. Poi fece un passo e si fermò di fronte a Feng Feiyan, appoggiando il palmo della mano alla Pietra Profound Assessment.


La Pietra Profound Assessment brillò e poco dopo apparvero la sua età e il livello della sua forza misteriosa.


Ventitré anni, ottavo livello dello Stadio del Cielo Misterioso.


I tifosi della Nazione Navy Tide gridarono a squarciagola, incoraggiandolo. Riuscire ad ottenere un tale risultato a quell'età era raro anche nelle sette più straordinari di tutte le Sei Nazioni.


I partecipanti della Nazione Navy Tide si fecero avanti uno dopo l'altro, la loro forza misteriosa era precisamente quella annunciata da Jasmine... sette ai livelli avanzati dello Stadio del Cielo Misterioso, due a un passo dall'Stadio Imperatore Misterioso. A quel punto, finalmente fu il turno dell'ultimo partecipante della Nazione Navy Tide.


Tutti gli altri nove giovani avevano volti superbi, ma questo aveva mantenuto per tutto il tempo uno sguardo calmo e un debole sorriso, quasi nascosto. Sembrava incredibilmente giovane; il suo viso sembrava giada bianca, le sue labbra erano di un rosso vermiglio. Era davvero un ragazzo bellissimo. Nei suoi occhi aleggiava una lieve traccia di eccentricità, in grado di inebriare facilmente qualsiasi donna. Camminò lentamente e tranquillamente, come se stesse passeggiando in un giardino. Non appena si mosse, i tifosi della Nazione Navy Tide persero completamente il controllo. Varie grida semplicemente esagerate... specialmente quelle delle donne, sembrava che quei soli urli sarebbero stati in grado di spezzare il Palco della Fenice.


“Principe dei Fiori? Chi diavolo è?” Yun Che si portò una mano al mento e ascoltò le grida delle ragazze... quel soprannome era così banale e noioso da risultare insopportabile.


“Quello è Han Ruyu, si dice che sia il migliore della nuova generazione della Nazione Navy Tide. Ha partecipato due volte al Navy Tide torneo, la prima a diciassette anni e la seconda a venti, ed è arrivato primo ad entrambi i Tornei. Si potrebbe dire che nella Nazione Navy Tide ha un prestigio grande quanto il sole stesso, persino l'Imperatore lo tratta come un ospite estremamente onorevole... Heh, è così famoso che anche io ho sentito parlare di lui.” Feng Zhanyun accennò un sorriso e aggiunse con enorme disprezzo: “Sarà pure profondamente rispettato nella Nazione Navy Tide, ma qui nel setta della Divina Fenice non è niente di che, forse sarebbe persino al di sotto della media.”


Sorridendo, Han Ruyu distese una mano e la appoggiò alla Pietra Profound Assessment...


Ventitré anni, secondo livello dello Stadio Imperatore Misterioso!


WHOAAAA!!!


Il pubblico nell'area della Nazione Navy Tide impazzì completamente e le grida di incoraggiamento da un mare in tempesta divennero un tuono che squarciò il cielo. Le espressioni dei concorrenti delle altre cinque Nazioni si incupirono leggermente.


“Cosa... quest'anno la Nazione Navy Tide ha davvero un Trono!?”


“Pensavo che il nostro Trono avrebbe scioccato l'intera arena, ma non credevo che anche la Nazione Navy Tide ne avesse uno! A quanto pare, dovremo ancora scontrarci aspramente con loro. Ma non siamo in svantaggio, possiamo vincere!” disse l'Imperatore della Nazione Black Fiend, leggermente agitato.


“Non male!” Feng Hengkong, che era rimasto in silenzio per tutto il tempo, annuì: “A quanto pare, la Nazione Navy Tide finalmente è migliorata un po'.”


“Porca troia! È davvero un Trono... e addirittura al secondo livello dello Stadio Imperatore Misterioso!” Feng Zhanyun era stupefatto: “È sul serio comparso un Trono con meno di venticinque anni fra i concorrenti di quelle sei insignificanti Nazioni, tsk tsk, fantastico, davvero straordinario. Quel ragazzino, Han Ruyu, ora diventerà famoso non solo nella Nazione Navy Tide ma anche nelle altre cinque. Forse la Nazione Navy Tide potrebbe riuscire anche quest'anno ad agguantare il secondo posto.”


“Nazione Black Fiend!”


I partecipanti della Nazione Navy Tide avevano finito, ma non tornarono al posto e, al contrario, si diressero verso l'area del Palco riservata alla preparazione per gli incontri. Feng Feiyan urlò di nuovo e dieci giovani, tutti completamente vestiti di nero, raggiunsero il Palco... stavolta, furono i tifosi della Nazione Black Fiend ad esplodere; le loro grida non erano affatto meno assordanti di quelle del pubblico della Nazione Navy Tide.


“Wu Huihong della Nazione Black Fiend, dal setta Yin Hell, parteciperà al Torneo!”


“Lu Haoyan della Nazione Black Fiend, dall'Isola Purple Fiend, parteciperà al Torneo!”


…........


Nazione Navy Tide, Nazione Black Fiend, Nazione Grand Asura, Nazione Sunflower Dew, Nazione Divine Incense... le cinque Nazioni del continente del Cielo Misterioso si presentarono sul palco nell'ordine in cui si erano classificate al Torneo precedente. Dopo quindici minuti, tutti avevano verificato la propria età e il livello della propria forza misteriosa, per poi cominciare a prepararsi. Restavano solo i due estremi... l'Impero della Divina Fenice e l'Impero Ventoblu.


Nota dell'Autore:
【Promemoria： Stadio Elementare Misterioso —→ Stadio Nascente Misterioso —→ Stadio del Vero Misterioso —→ Stadio Spirito Misterioso —→ Stadio della Terra Misteriosa —→ Stadio del Cielo Misterioso —→ Stadio Imperatore Misterioso (Trono) —→ Stadio Tiranno Misterioso (Signore) —→ Stadio Sovrano Misterioso (Monarca) —→ Stadio Divino Misterioso (Dei) —→—→—→—→—→。】
