---
title: Capitolo 430 - Scherno di Gruppo
pubDate: 2025-01-31T17:03:16.129Z
tags:
    - atg
---


<strong>Capitolo regolare, 2 in coda, 0/10 donazione. Scusate l'ora, ho avuto qualche piccolo problema con internet</strong>


<strong>-Alstor notturno</strong>


Yun Che osservò con attenzione le età e i livelli di forza misteriosa dei ragazzi delle altre cinque Nazioni e sospirò mentalmente. Ormai stava cominciando a capire sempre meglio quanto fosse prestigioso il torneo delle sette nazioni e perché nell'Impero Ventoblu nessuno si interessava ad esso né ne parlava. Era, praticamente, un triste tabù. Anche se fra i vari partecipanti delle altre cinque Nazioni c'era qualche lieve disparità, le differenze di forza non erano molto grandi. La seconda classificata del Torneo precedente, la Nazione Navy Tide, quest'anno aveva un Trono di basso livello, due giovani a un passo dall'Stadio Imperatore Misterioso e sette nella fase avanzata dello Stadio del Cielo Misterioso. In quanto alla Nazione Divine Incense, ultima fra le altre cinque Nazioni, aveva un ragazzo a un passo dall'Stadio Imperatore Misterioso, altri otto nella fase avanzata dello Stadio del Cielo Misterioso e uno nella fase intermedia... non era un divario troppo grande. Con un po' di fortuna, qualsiasi Nazione avrebbe potuto sperare di guadagnarsi il secondo posto.


In confronto alle altre Nazioni, l'Impero Ventoblu era in una situazione così disperata da non poter essere descritta.


Escludendo Xia Qingyue, fra i ragazzi dell'Impero Ventoblu con meno di venticinque anni non c'era neppure qualcuno che avesse raggiunto lo Stadio del Cielo Misterioso.


Mediamente, i giovani delle altre cinque Nazioni avevano raggiunto la fase avanzata dello Stadio del Cielo Misterioso, mentre nell'Impero Ventoblu soltanto gli individui più forti erano a quel livello!


Inoltre, sia la Nazione Navy Tide che la Nazione Black Fiend avevano un Trono con meno di venticinque anni!


Ora era il turno dell'Impero Ventoblu e dell'Impero della Divina Fenice. Feng Feiyan fece scorrere lo sguardo lungo il pubblico, poi annunciò con indifferenza: “Come tutti avrete notato, anche se non sappiamo perché, l'Impero Ventoblu non si è presentato al Torneo e non ha neppure dato notizie di sé. Umpf, in ogni caso l'Impero Ventoblu non è molto forte, quindi anche se non parteciperà non ci sarà alcuna ripercussione sulla classifica finale. Anzi, così il Torneo durerà ancora meno, non avremmo potuto chiedere di meglio.”


Tutto il pubblico scoppiò a ridere fragorosamente, tutti sapevano quanto fosse insignificante l'Impero Ventoblu rispetto alle altre Nazioni che partecipavano al Torneo. Le altre sei Nazioni combattevano per il prestigio e la gloria, mentre l'Impero Ventoblu... si presentava soltanto per fare in modo che tutte le Nazioni partecipassero. E, a quanto pare, quell'anno non aveva trovato neppure il coraggio di farsi avanti e riempire l'ultimo posto.


Nell'arena c'erano alcuni cittadini dell'Impero Ventoblu, ma erano davvero pochi. Le parole del Grande Anziano li fecero sentire completamente umiliati. Poterono solo stringere i pugni, digrignare i denti e sopportare in silenzio, non avevano il coraggio di dire qualcosa.


“Tsk tsk, ragazzino del Ventoblu, hai ancora la possibilità di scappare con la coda fra le gambe. Con una forza misteriosa così debole, se davvero salirai sul palco... e per di più da solo, figuriamoci salvarti la faccia, potresti non riuscire neppure a salvarti il culo... Ehi! Merda!”


Prima ancora che Feng Zhanyun avesse finito di parlare, Yun Che si era allontanato da lui e aveva spiccato un balzo. Dopo qualche altro salto, scattò verso il Palco della Fenice.


“Aspettate! Chi ha detto che l'Impero Ventoblu non ha intenzione di partecipare!!”


Un grido assordante risuonò nell'arena. Non appena ebbe pronunciato l'ultima parola, Yun Che balzò l'ultima volta. Davanti agli sguardi stupefatti di tutti i presenti, atterrò violentemente al centro del Palco, facendolo vibrare rumorosamente. Guardò Feng Feiyan con un'espressione calma ma orgogliosa e sollevò la mano destra, nella quale stringeva l'emblema con impresse le parole “Ventoblu”: “Yun Che dell'Impero Ventoblu parteciperà al Torneo!”


“Ah!”


Feng Xue'er si fece sfuggire involontariamente un grido sommesso.


“Xue'er, qualcosa non va?” chiese stupito Feng Hengkong, voltandosi di scatto.


“N... nulla.” Feng Xue'er scosse la testa e rispose, con la voce quasi tremante: “È solo che poco fa ero assorta nei miei pensieri, ero piuttosto distratta e ho visto quella persona saltare improvvisamente sul Palco... non me l'aspettavo... davvero, non è nulla.”


Feng Hengkong non le credette del tutto, ma non le fece altre domande. A quel punto Feng Xichen, seduto alle loro spalle, si alzò in piedi all'improvviso ed esclamò: “Onorevole padre, è lui... è quel Yun Che!”


“È venuto davvero.” disse Feng Ximing a bassa voce: “A quanto pare, tutto sommato ha un po' di buon senso e ha capito che ovunque scappi non potrà mai sfuggirci, che lo abbiamo in pugno.”


“È lui?” Feng Hengkong assunse uno sguardo leggermente più serio e mormorò: “Ha osato presentarsi, devo riconoscere che ha un bel coraggio. Non pensate a lui, o il Torneo ne risentirà. Ormai si è fatto avanti, non dovrebbe credere ancora di poter fuggire.”


Feng Xue'er ascoltò in silenzio la loro conversazione, con la mente nel caos.


Feng Lingyun...


Yun Che...


Il Fratellone Yun... è Yun Che...


Non Feng Lingyun...


Come... può... essere...


“Cazzo! Non ci credo, è lui!!”


In un angolo dell'arena, una persona dall'aspetto incredibilmente anonimo cominciò a tremare, con un'espressione sbalordita dipinta sul volto, non appena vide Yun Che salire sul Palco. Proprio mentre esclamava mentalmente quella frase, un ragazzino seduto alla sua destra, che sembrava avere circa diciassette anni, si alzò in piedi di scatto con un “woosh”. Era così eccitato da avere il viso completamente rosso, non riusciva a tenere ferme le braccia e gridò: “Capo! Ovviamente sei venuto. Sapevo che non ti saresti tirato indietro!! Non sono venuto fin qui invano... sapevo che saresti venuto a qualsiasi costo!”


Notando quel ragazzino euforico, così agitato da non riuscire quasi a respirare, l'uomo diede un lieve strattone al suo vestito e gli chiese: “Ehi, fratellino, conosci quella persona? Per caso sei un cittadino dell'Impero Ventoblu?”


“Certo che lo conosco!” rispose gioiosamente il ragazzino: “È il mio capo, sai! Sono venuto fin qui da così lontano solo per vederlo combattere!”


“È il tuo capo? Cazzo, che coincidenza! È anche il mio Fratello Maggiore di sangue! Anche io sono venuto soltanto... uh, uh. Oh oh, per assistere ai suoi incontri!”


“Sul serio?” chiese il ragazzino, fissandolo con sospetto.


“Come ti chiami?”


“Ling Jie! Ling Jie dell'Impero Ventoblu, dalla Villa della Spada Celestiale!” si presentò con orgoglio il ragazzo.


“Ling Jie? Conosci per caso un certo Ling Yun?”


“È mio fratello... come fai a conoscere il nome di mio fratello maggiore?”


“Ovvio, me ne ha parlato il Capo Yun.”


“Davvero conosci il mio capo? Che coincidenza! Giusto, come ti chiami? Da quale Nazione vieni?”


“Oh, il mio nome è Yan Xiaohua, non ho una casa e non provengo da nessuna Nazione. A colpo d'occhio, direi che sono più grande di te. Puoi chiamarmi Fratellone Hua, Capo, Vecchio Hua... insomma, come vuoi!”


“Yan Xiaohua? Che nome effeminato!”


“Fin da quando sono nato sono meraviglioso ed elegante, quindi ovviamente anche il mio nome deve avere un certo stile. Di sicuro è più bello del tuo, che è assolutamente anonimo e mediocre.”


“Tch!”


La comparsa di Yun Che naturalmente attirò l'attenzione di tutta l'arena. Quando i partecipanti delle altre Nazioni erano saliti sul Palco, erano stati incoraggianti con grida assordanti. Ma ora, tutti ridevano e discutevano... nessuno faceva il tifo per lui.


“Tutti gli altri sono saliti sul Palco volando, invece lui saltando... non può non aver neppure raggiunto lo Stadio del Cielo Misterioso, vero?”


“Razza di deficiente! È dell'Impero Ventoblu. Tsk tsk, l'Impero Ventoblu, capisci? Non dirmi che hai mai sentito parlare di qualcuno dell'Impero Ventoblu che abbia raggiunto lo Stadio del Cielo Misterioso prima dei venticinque anni? Quel tizio sarà al massimo all'Stadio della Terra Misteriosa... mi ricordo che anche allo scorso Torneo il più forte dei ragazzi dell'Impero Ventoblu era all'Stadio della Terra Misteriosa... ad essere sinceri, ce n'erano addirittura alcuni allo Stadio Spirito Misterioso, hahahaha. Mi viene da ridere ogni volta che ci ripenso.”


“Wah! Qualcuno dell'Impero Ventoblu si è davvero fatto avanti? la setta della Divina Fenice non aveva neppure preparato dei posti per loro. Chiaramente non pensavano che avrebbero avuto il coraggio di farsi vivi, eppure quel ragazzo è salito sul Palco da solo... tsk tsk, è solo all'Stadio della Terra Misteriosa. Persino io sono più forte di lui, davvero desidera così tanto farsi umiliare?”


“Devi sapere una cosa. Nell'Impero Ventoblu, raggiungere l'Stadio della Terra Misteriosa a meno di venticinque anni è rarissimo. Ho sentito dire che gli insegnanti del Palazzo Misterioso della Famiglia Imperiale sono soltanto allo Stadio Spirito Misterioso. Qualcuno all'Stadio della Terra Misteriosa potrebbe tranquillamente essere il Capo di un Palazzo Misterioso di provincia.”


“Merda! Dici sul serio? Quindi, anche io sarei il Capo di un grande Palazzo se andassi nell'Impero Ventoblu? Hahahaha... eh? Solo lui è salito sul Palco? Non dirmi che è l'unico partecipante dell'Impero Ventoblu?”


“Hahahaha... è così divertente che potrei perdere la testa dal ridere. Anche se l'Impero Ventoblu si è presentato, avrebbero dovuto perlomeno portare dieci persone, del resto per puro caso quest'anno si combatteranno solo battaglie di squadra... questo papino potrebbe davvero morire dalle risate.”


“Beh, è un bene che siano venuti. Se partecipa anche l'Impero Ventoblu, nessuna delle altre Nazioni avrà paura di essere ultima in classifica.”


…............


…............


Ogni centimetro della gigantesca arena era scosso da risate scomposte e da scherni. Tutti i cittadini delle altre sei Nazioni si sentivano superiori, sapendo che un ragazzo all'Stadio della Terra Misteriosa poteva rappresentare l'Impero Ventoblu al torneo delle sette nazioni. Uno dopo l'altro, tutti lo guardarono con sguardi divertiti, impietositi e sprezzanti... sembrava che Yun Che fosse sotto processo.


Yun Che conosceva fin troppo bene quel tipo di situazione. Anche al torneo Ventoblu, quando aveva rappresentato la Famiglia Imperiale, era stato l'iscritto con la forza misteriosa più bassa ed era stato deriso da quasi tutti i presenti. Le voci e le espressioni del pubblico erano le stesse. Sembrava che si stesse ripetendo quello stesso istante di due anni prima. Quella volta, gli insulti e le provocazioni non suscitarono in lui nessuna reazione, e neanche ora riuscirono a fargli perdere il controllo.


Anche se nell'arena c'erano pochi cittadini dell'Impero Ventoblu, quelli che erano venuti volevano soltanto vedere di persona la potenza di Yun Che. Un mese prima, quando Yun Che era partito dalla Città Imperiale, il giorno successivo alla sua partenza Cang Wanhe aveva diffuso la notizia e annunciato che avrebbe rappresentato da solo l'Impero Ventoblu al Torneo. Cang Wanhe aveva già detto a Yun Che che se avesse partecipato, forse nei cuori dei cittadini dell'Impero Ventoblu sarebbe nata una speranza inaspettata... la speranza di potersi lasciare alle spalle l'umiliazione! Infatti, Yun Che aveva compiuto un miracolo dopo l'altro nell'Impero Ventoblu! Era diventato una leggenda per tutti i praticanti del mistero dell'Impero.


Se avesse partecipato al Torneo, avrebbe stupito il mondo intero e cancellato la vergogna dell'Impero Ventoblu!


Durante quel mese, molti abitanti dell'Impero Ventoblu si erano sentiti rincuorati e motivati e avevano deciso di partire per il lontano Impero della Divina Fenice... anche se c'era ancora una gigantesca differenza fra il numero dei tifosi dell'Impero Ventoblu e di quelli delle altre sei Nazioni, se ne erano presentati molti in più rispetto ai Tornei precedenti.


Mentre sopportavano le risate e gli insulti del resto del pubblico, i vari abitanti dell'Impero Ventoblu sparsi qua e là fissarono Yun Che. Alcuni strinsero i pugni, altri si sentirono rassicurati, altri ancora sogghignarono aspettando che Yun Che spazzasse via i suoi avversari. Alcuni non riuscirono a trattenersi e urlarono a gran voce: “State zitti, dannazione! Yun Che non è solo il numero uno della nostra nuova generazione, è il numero uno dell'intero Impero... anche se è all'Stadio della Terra Misteriosa, può tenere testa ad un Trono!”


“All'Stadio della Terra Misteriosa... può tenere testa ad un Trono? BWAHAHAHAHA!” sembrava che le altre persone avessero appena sentito la barzelletta più divertente del mondo e scoppiarono a ridere senza contegno: “Ragazzino, quando sei uscito di casa hai dimenticato di prendere le tue medicine? All'Stadio della Terra Misteriosa? Un Trono? Hahahahaah....”


Il cittadino dell'Impero Ventoblu che aveva parlato era così infuriato da essere diventato completamente rosso in volto. Un suo compagno lo prese per una spalla e lo fece allontanare, scuotendo la testa: “Lasciali perdere! Aspetta solo che Yun Che faccia vedere a tutti la sua forza, vedrai che chiuderanno la bocca... Yun Che! Stavolta... dovrai lottare per la gloria del nostro Impero Ventoblu di fronte a tutti gli individui più straordinari al mondo!!”
                                


                                



