---
title: Capitolo 432 - Primo Incontro, Navy Tide VS Ventoblu
pubDate: 2025-01-31T17:03:16.129Z
tags:
    - atg
---


<em>Capitolo regolare
0 Capitoli in coda, 0/10€ Donazione
-Schadenfreude</em>


Vedendo Ling Jie così scoraggiato, Hua Minghai iniziò a consolarlo: "Non devi essere troppo pessimista, anche io ho visto la forza del tuo Capo Yun. Anche se non potrà sconfiggere i discepoli della Divina Fenice, affrontare le altre cinque nazioni non sarà un problema per lui... Sì, sì. Anche uno contro dieci! Combattere contro dieci da solo, quanto sarebbe impressionante! Scioccante! La Nazione Ventoblu ne trarrebbe grande prestigio! Il nome del tuo Capo Yun risuonerebbe per le sette nazioni stupendo il mondo! E tu... umh e io potremo assistere a tutto questo!"


Dopo aver sentito queste parole, Ling Jie si rallegrò e annuì: "Giusto, giusto! Fratellone Hua, hai ragione! Capo, devi mettercela tutta... Aaah! Solo a pensare a come li sconfiggerà e gliela farà vedere a tutti quelli che hanno sottovalutato Ventoblu... Quasi non posso controllare il mio entusiasmo!"


"Sì! Così va meglio." Hua Minghai annuì con soddisfazione. Poi il suo sguardo divenne più intenso mentre rivolgeva lo sguardo verso l'arena...


Gli incontri e la loro conclusione erano una question minore...


Ma la questione riguardo al sangue della Fenice nel tuo corpo... come riuscirai a risolverla? Devi essere venuto per questo...


"Oh, giusto, Fratellone Hua, ti chiami davvero Yan Xiaohua? Perché continuo ad avere l'impressione che il tuo nome... sembri un po' falso."


Hua Minghai si girò, fissò Ling Jie e disse con un tono solenne: "Non riesco a capire... se sei un po' furbo oppure no."


Molto presto i nove partecipanti finirono la loro valutazione. A parte il quinto livello all'Stadio Imperatore Misterioso di Feng Feiban, gli altri otto erano al sesto.


Fu in quel momento che arrivò un'altra persona... La sua espressione era tranquilla e aveva un portamento nobile. Il suo abito era un po' diverso dagli altre nove, su di esso vi erano ricamati una fenice e un carattere dorato, questo significava che era un diretto successore della Famiglia Imperiale della Divina Fenice.


Tra il pubblico nei posti dell'Impero della Divina Fenice iniziarono a risuonare delle grida sorprese.


"Quello è il... Quattordicesimo Principe!"


"Wow! Il Quattordicesimo Principe in persona parteciperà a questo torneo!"


"Ho sentito che il Quattordicesimo Principe è estremamente talentuoso, perfino il Principe Ereditario non è dotato come lui. Si può dire che sia il numero uno della giovane generazione della setta della Divina Fenice! Quando aveva solo dieci anni era già avanzato allo Stadio del Cielo Misterioso."


Le voci fecero attirare lo sguardo di Yun Che su questo Quattordicesimo Principe. Dava una sensazione molto più diversa rispetto al Tredicesimo Principe Feng Xichen, aveva un'aura nobile e un tipo di... oppressione che poteva colpire lo spirito di una persona.


Questa persona...


Feng Xiluo - Ventidue anni - Ottavo livello dello Stadio Imperatore Misterioso.


WOOOOW!!!!


La sorpresa che i primi nove avevano suscitato non era paragonabile a quella provocata dal Quattordicesimo Principe. Anche i praticanti dell'Impero della Divina Fenice erano esterrefatti.


Anche se era estremamente scioccante, essere negli stadi intermedi dello Stadio Imperatore Misterioso a venticinque anni era accettabile per gli abitanti dell'impero.


Ma arrivare negli stadi avanzati a soli ventidue anni... Un Trono di alto livello ventiduenne! Anche nell'Impero della Divina Fenice, dove i coltivatori forti erano comuni come nuvole nel cielo, era quasi una leggenda!


Lo sguardo di Feng Xiluo era tranquillo come uno specchio d'acqua limpido. Sorridendo lievemente, mentre veniva accolto dalle grida scioccate del pubblico, sembrava il figlio degli dei. Yun Che lo fissò per un po' accigliato...


La forza di questa persona... era paragonabile a quella di Feng Chihuo che era riuscito a sconfiggere usando tutti i suoi assi nella manica, rischiando quasi di perdere la vita!


Anche nel setta della Divina Fenice la posizione di Feng Chihuo non era bassa e aveva almeno cento anni... Ma questo Quattordicesimo Principe aveva solo ventidue anni!


Questa era la persona più talentuosa che Yun Che avesse mai visto nel continente del Cielo Misterioso.


"Umh, sorprendente, il Quattordicesimo Principe è avanzato di nuovo di livello." Esclamò il Terzo Anziano della setta della Divina Fenice Feng Feiran. "Un tale talento, davvero sbalorditivo. Sembra che il Quattordicesimo Principe diventerà un Signore a quarant'anni... in futuro, tra cento anni, potrà sicuramente diventare un Monarca."


"Ha ragione, il talento del Quattordicesimo Principe è davvero scioccante e raro. In quanto suo fratello maggiore, mi vergogno davvero della mia inadeguatezza." Disse Feng Ximing con modestia.


Alcuni principi avevano delle espressioni calme e annuivano... Ma nelle profondità dei loro sguardi nascondevano con grande sforzo la loro gelosia.


"Non male." Feng Hengkong, che era sempre estremamente severo con i suoi figli, annuì lentamente con un sorriso contento.


"Ohoh, sembra che sia apparso un prodigio nel setta della Divina Fenice." Disse Ji Qianrou giocando con le sue dita sottili.


"Umpf! È degno di essere chiamato in quel modo solo in queste sette nazioni." Rise con sdegno Ya Xinghan, poi socchiuse gli occhi mentre accarezzava i corpi delle donne acanto a lui. Rivolse ogni tanto uno sguardo pieno di desiderio verso Feng Xue'er.


"Un peccato che sia il mio tipo. Altrimenti poteva venire anche lui mentre io e il piccolo Kongkong andavamo a bere insieme... mhhh."


Ye Xinghai chiuse la bocca con saggezza e si rifiutò assolutamente di continuare la conversazione.


I dieci partecipanti della setta della Divina Fenice discesero sul palco entrando nell'area di attesa. La voce di Feng Feiyan risuonò: "I partecipanti sono pronti. Anche se la forza misteriosa è il più importante fattore per un praticante del mistero, non si può trascurare la potenza! Ci sono dieci miliardi di coltivatori e le persone che possono superare il proprio livello sono innumerevoli! La classifica del torneo sarà decisa dalla vera forza di ogni praticante del mistero... Inoltre verrà valutata dalla forza generale dei dieci partecipanti!"


"L'assegnazione degli incontri sarà casuale, usando la pietra Profound. Durante la battaglia, tutti i partecipanti non hanno il permesso di lasciare l'area centrale e non possono usare alcuna medicina proibita che aumenti temporaneamente la propria forza. Altrimenti verrà revocato subito il diritto di partecipare. Durante l'incontro, se non si riesce a rialzarsi per dieci respiri di tempo, si perdono i sensi, ci si arrende o si viene respinti dal palco, sarà considerata una sconfitta. Una volta che tutti i partecipanti di una nazione saranno sconfitti, l'incontro finirà. Sul palco della Fenice si può usare ogni tipo di arma e protezione, ma nessun veleno o arma nascosta. Si può usare qualsiasi tattica, non importa quanto sia spregevole e spudorata; perché l'intelletto e la flessibilità fanno comunque parte della propria forza!"


"Non dirò altre parole superflue. Che il Trentanovesimo Torneo delle Sette Nazioni abbia inizio!!"


La sua voce riecheggiò per tutta l'arena. Quando smise di parlare, stese il palmo e scagliò una sfera di fuoco sulla pietra profound.


Una luce scarlatta brillò su di essa facendo emergere lentamente tre parole color rosso: Nazione Navy Tide.


Nel primo incontro ci sarebbe stata proprio la Nazione Navy Tide che era seconda in classifica.


"Molto bene, entrare nel palco prima significa che ci sarà più tempo per riprendersi dopo." I praticanti della Nazione Navy Tide alzarono le teste e guardarono il palco con un'espressione piena di sicurezza. In questa battaglia, dato che l'imepro della Divina Fenice non stava partecipando, non avrebbero potuto perdere... E solo loro erano degni di poter sfidare l'Impero della Divina Fenice ed entrare nell'Arca Primordiale Misteriosa.


"Andiamo."


I dieci partecipanti balzarono in direzione del palco allo stesso tempo. Ognuno di loro aveva un'espressione arrogante e una determinazione incredibile. Nel frattempo guardarono la pietra profound, aspettando il loro primo avversario.


"Navy Tide vincerà!"


"Sarà un incubo per il suo avversario!"


"Navy Tide! Distruggi il tuo avversario quanto vuoi!"


"Woooow... Il Principe dei Fiori è così fico!"


Le grida del pubblico della Nazione Navy Tide erano assordanti e le loro espressioni divennero piene di aspettative e solennità. Questa era una battaglia che coinvolgeva il prestigio e la posizione della Nazione Navy Tide per i prossimi venticinque anni. Anche se erano stati i secondi in classifica nell'ultimo torneo, stavolta erano sicuri di poter vincere, ma comunque erano sotto pressione... Prima di incontrare l'Impero della Divina Fenice nella finale non potevano assolutamente permettersi di perdere.


Ben presto apparì il nome del contendente.


Nazione Ventoblu.


L'atmosfera cambiò in un attimo.


"Ca**o! È davvero Ventoblu! Che sarebbe questo?"


"All'inizio credevo di poter vedere la potenza di Navy Tide... Come può essere definito un incontro? Chiunque potrebbe stenderlo con una scoreggia."


"Ahahahah! La Nazione Navy Tide è davvero fortunata, hanno incontrato subito una comparsata."


Yun Che socchiuse gli occhi e poi balzò sul campo mentre nell'arena scoppiava un grande trambusto.


"Guardate, quel ragazzino sta salendo. Uno contro dieci, tsk tsk ts tsk, quanto è impressionante!"


"Cavolo! Devono davvero combattere contro la Nazione Ventoblu prima. Che noia, sbrigatevi a scacciare via quel moccioso, passate al prossimo incontro!"


"Anche se quel moccioso è spazzatura, ha davvero una faccia tosta fuori dal comune. Io al suo posto non avrei nemmeno il coraggio di umiliarmi in questo modo. Credo che verrà buttato giù al massimo dopo tre secondi."


"Tre secondi? I geni della mia Nazione Navy Tide hanno davvero bisogno di tre secondi per sconfiggere un moccioso? Anche un attacco qualunque lo metterebbe subito al tappeto! Se questo ragazzino fosse un po' più intelligente si sarebbe arreso immediatamente. Altrimenti... se qualcuno di loro lo attaccasse con un po' più di forza rischierebbe di morire."


"Forza! Mostra loro la tua potenza!!" Nell'arena ci furono un po' di grida di persone che tifavano per Yun Che, ma erano sparse e deboli e furono sovrastate dal coro della Nazione Navy Tide.


"Ahh, che noia. All'inizio volevo fare una splendida prima battaglia per aumentare il mio prestigio... ma inaspettatamente ho incontrato questo ragazzino." Disse con furia un praticante di Navy Tide mentre incrociava le braccia al petto. Diede un'occhiata noncurante verso Yun Che, poi non si disturbò a guardarlo una seconda volta.


Anche l'atteggiamento degli altri nove era più o meno uguale. Alcuni di loro non avevano nemmeno guardato bene Yun Che prima di salire sul palco.


"Primo incontro del trentanovesimo Torneo delle Sette Nazioni, Navy Tide contro Nazione Ventoblu... che l'incontro abbia inizio!"


Nonostante la dichiarazione di Feng Faiyan, nessuno era pronto a combattere. Yun Che rimase sul posto a fissare impassibile i praticanti del mistero della Nazione Navy Tide, che a loro volta lo guardarono con pigrizia. Figuriamoci mettersi in posizione di guardia, stavano perfino chiudendo gli occhi con sdegno.


"Cosa facciamo? Chi se ne occuperà?" Chiese un praticante del mistero Navy Tide. "Comunque non ci vado io."


"Me**a! Perché diavolo mi state guardando? Non andrò io. Da sei anni non mi disturbo nemmeno a maltrattare i novellini al di sotto dello Sky Profound."


"Il motivo per cui sono venuto fin qui è per combattere contro i signori del mondo e aumentare la mia fama. Lottare contro questo tipo è un insulto alla mia forza... Se uno vuole può andarci, ma io non ci andrò nemmeno se mi picchiate a morte!"


"Allora... Sorella Minore Ji, che ne dici di andare?"


"Umpf! Un uomo così inutile non è degno di spingermi ad agire."


I dieci praticanti del mistero di Navy Tide continuavano a scaricare il barile l'uno sull'altro. Nessuno era disposto a farsi avanti, come se lottare contro Yun Che fosse la più grande umiliazione in assoluto... Sarebbe stato impossibile che andassero tutti e dieci contemporaneamente. Se l'avessero fatto forse avrebbe iniziato a diffondersi la diceria di come la Nazione Navy Tide avesse sconfitto un singolo praticante della Nazione Ventoblu con dieci persone... Non avrebbero potuto sopportare un'umiliazione del genere.


Al momento la situazione di Yun Che poteva essere riassunta con una sola frase: guardare in silenzio un branco di idioti che fingevano di essere chissacchì.
