---
title: Capitolo 433 – Schiaffo in Faccia
pubDate: 2025-01-31T17:03:16.130Z
tags:
    - atg
---


<strong>Capitolo sponsorizzato, ringraziamo Stefano!!!! 1 capitolo in coda (che dovrei pubblicare domani sera) 0/10 donazione</strong>


<strong>-Alstor</strong>






“Quelli della Nazione Navy Tide stanno davvero esagerando!” Ling Jie strinse i pugni e disse, risentito: “Tutti voi, aspettate, tra poco non riuscirete neppure a ridere.”


Non appena ebbe finito di parlare, vide Yan Xiaohua digrignare i denti, graffiarsi le braccia e pestare i piedi a terra, come se fosse stato improvvisamente colto da un attacco epilettico. Spalancò gli occhi e gli chiese preoccupato: “Fratellone Hua, va tutto bene?”


“Io... lo odio... Ahhh!” Hua Minghai si afferrò i capelli, sul punto di strapparseli: “Se avessi saputo che quel pazzo... oh, no, che il Capo Yun avrebbe partecipato al Torneo, ora non sarei qui, avrei potuto aprire una bancarella per scommesse fuori dall'arena... avrei quotato la vittoria della Nazione Navy Tide a 1-1,2 e quella dell'Impero Ventoblu a 1-10. Tutti mi avrebbero sicuramente preso per un idiota e avrebbero scommesso come dei pazzi sulla Nazione Navy Tide... Sarei diventato ricco... ricco!! Purtroppo non posso più farlo! Era la mia occasione, avrei potuto diventare uno dei più grandi miliardari di tutto il continente del Cielo Misterioso, AHHH!!!”


“...” Ling Jie distolse lo sguardo, disgustato.


Dopo che i partecipanti della Nazione Navy Tide ebbero perso un po' di tempo, il “Principe dei Fiori” Han Ruyu, che era rimasto in silenzio, finalmente aprì bocca. Accennò un sorriso e disse, con un tono carico di disprezzo e commiserazione: “È solo un misero pagliaccio che non capisce a cosa sta andando incontro, non merita neppure di essere preso sul serio... non sprechiamo forze e tempo, lasciamo che si arrenda spontaneamente.”


Han Ruyu era il numero uno della nuova generazione della Nazione Navy Tide, il più forte dei dieci e il leader del gruppo, quindi ovviamente i suoi compagni gli diedero ragione: “Il nobile Han ha ragione, lasciamo perdere questo tizio. Immagino che anche lui non veda l'ora che questo incontro finisca.”


A quel punto, furono raggiunti alle spalle dalla voce di Yun Che: “Ragazzi, avete finito di discutere o volete perdere altro tempo? Sbrigatevi, per favore, sono piuttosto di fretta.”


Nelle aspre parole di Yun Che c'era una traccia di arroganza... qualcuno che non sembrava neppure in grado di resistere ad uno solo dei loro colpi, un mucchio di spazzatura che non ritenevano neanche degno di essere affrontato, aveva parlato loro con quel tono. Erano dei campioni potenti ed altezzosi, perciò naturalmente questo li fece infuriare. Il più vicino dei dieci si voltò e rise in faccia a Yun Che: “Cosa c'è, hai fretta di andartene?”


“Non esattamente.” ridacchiò Yun Che: “Ho fretta di scaraventarvi giù dal Palco.”


“Stai firmando la tua condanna a morte!” il ragazzo che aveva parlato perse immediatamente il controllo... quel mucchio di spazzatura che non meritava neppure la sua attenzione aveva davvero avuto il coraggio di provocarlo, non poteva sopportarlo!


“Ma a quanto pare, voi idioti non riuscite neanche a mettervi d'accordo.”


Quando sentirono la parola “idioti”, tutti i partecipanti della Nazione Navy Tide assunsero espressioni minacciose... loro potevano insultare e deridere Yun Che quanto volevano, perché si credevano potenti e famosi. Era naturale che insultassero i più deboli, ma sentirsi chiamare “idioti” da qualcuno nettamente inferiore a loro era un affronto che non potevano affatto tollerare.


Proprio quando stavano per schernirlo ferocemente, Yun Che sembrò scattare e scomparve nel nulla... nessuno di loro dieci riuscì a capire come avesse fatto a sparire. Prima ancora che potessero voltarsi, sentirono alle loro spalle il rumore di una terribile tempesta di vento. 


Boom!!


Il Palco della Fenice fu scosso da un'esplosione simile ad un tuono assordante. Quattro dei partecipanti della Nazione Navy Tide, vicini l'uno all'altro, non riuscirono affatto a capire cosa stesse accadendo e si sentirono come se fossero stati colpiti violentemente da un gigantesco martello da guerra. Le loro menti caddero nel caos, mentre venivano scagliati in lontananza come delle foglie trasportate dal vento...


Con Spadone del Drago già stretta fra le mani, Yun Che aveva fatto cadere dal Palco quattro avversari con un colpo solo. Poi, scattò con l'Ombra del Dio Stellare e sferrò due Furie del Signore Supremo consecutive.


Boom!!


Boom!!


“AHHHH!!”


Uno dei ragazzi della Nazione Navy Tide riuscì finalmente a riprendersi dallo shock, ma poté solamente... lanciare uno stridulo grido di terrore.


In due soli secondi, Yun Che aveva sferrato tre fendenti. E quei tre attacchi avevano scaraventato via nove avversari, riempiendo il cielo di fiotti di sangue simili a frecce... tutti e nove erano stati fatti cadere dal Palco. Quello scagliato più lontano atterrò a più di seicento metri di distanza, schiantandosi fra le tribune degli spettatori.


Al terzo secondo dall'inizio dell'assalto, Yun Che stava già correndo verso l'ultimo membro della squadra Navy Tide...Han Ruyu.


Quell'improvviso colpo di scena fece contrarre le pupille di Han Ruyu fino allo spessore di uno spillo. Il terribile ciclone che si stava dirigendo verso di lui gli fece venire istantaneamente i nervi a fior di pelle. Nel mezzo di quella spaventosa confusione, non ebbe neppure l'occasione di schivare o contrattaccare, poté solo costruire istintivamente una barriera di Energia Misteriosa difensiva.


Bang!!


Colpita dalla potenza sfrenata di Spadone del Drago, le Energia Misteriosa difensiva di Han Ruyu andò in pezzi come sottilissimo vetro. Han Ruyu tremò violentemente, come se una montagna gli fosse caduta sul petto, e fu costretto a sputare un fiotto di sangue. Fu scagliato verso l'alto, ma Yun Che non si fermò. Al contrario, balzò senza preavviso e raggiunse immediatamente l'altezza a cui si trovava Han Ruyu, con un ghigno crudele...


“Prima continuavi a chiamarmi 'misero pagliaccio', giusto? E allora tu cosa diavolo saresti? Heh... Principe dei Fiori? Credo che da oggi in poi dovrai farti chiamare... Principe dei Fiori Sfregiati!!”


Nel mezzo di quella minaccia pronunciata in tono grave, Spadone del Drago si diresse verso il basso... e sferzò brutalmente Han Ruyu... sul viso!


SMACK!!!!


Il rumore secco della lama che colpiva Han Ruyu spezzandogli le ossa raggiunse tutti i presenti. La parte destra della sua mascella e i suoi denti furono immediatamente polverizzati e metà del suo intero volto collassò su se stesso. Con delle raggelanti urla di agonia, Han Ruyu ruotò rapidamente su se stesso come una trottola fatta girare il più velocemente possibile. Fu scagliato fuori dal Palco e si schiantò violentemente fra i posti riservati alla Nazione Navy Tide con un “bang” assordante.


“Uu...” Han Ruyu aveva gli occhi quasi fuori dalle orbite e il viso ricoperto di sangue. La forma del suo volto, che prima era praticamente perfetta, ora era rovinata ed orribile... se in passato fosse stato nell'Impero Ventoblu, se avesse sentito parlare della forza di Yun Che e di quanto fosse spietato, non avrebbe osato dargli del pagliaccio neppure se avesse avuto dieci volte più fegato. Fissando la pozza di sangue intorno a sé, emise un rantolo di dolore e svenne, con la faccia contro il pavimento.


La gigantesca arena fu avvolta da un silenzio di tomba. Tutti avevano gli occhi spalancati e si sentivano come paralizzati, sembrava che fossero stati improvvisamente trascinati in un sogno.


Era successo tutto troppo in fretta; Yun Che aveva scagliato nove partecipanti della Nazione Navy Tide fuori dal Palco in soli due secondi! E nei due secondi successivi, con due soli fendenti aveva scaraventato il decimo contro le tribune.


Quattro secondi... in soli quattro secondi, completamente da solo... aveva gettato fuori dal Palco tutti e dieci i suoi avversari! E il più forte di loro, Han Ruyu, il cosiddetto “Miracolo della Nazione Navy Tide”, era stato ferito gravemente ed era svenuto!!


Tutti... tutti coloro che lo avevano preso in giro, che avevano riso e lo avevano trattato con disprezzo, ignorandolo, deridendolo e considerandolo spazzatura... tutti loro erano rimasti scioccati. Persino Feng Hengkong, per un istante, lo guardò con sorpresa.




Bang!!


Yun Che cadde a terra; scelse liberamente di non controllare lo slancio della caduta e quando atterrò sul palco, trascinato dagli oltre diecimila chili di peso di Spadone del Drago, l'impatto emise un fragore assordante. Quel boato stupì ancora di più gli spettatori...


“Co-... Co-... Co-... Com'è possibile... cosa diavolo è successo?” un praticante del mistero stava fissando il Palco con gli occhi spalancati. Non riusciva ancora a credere a ciò che aveva visto.


“È solo... all'Stadio della Terra Misteriosa? È davvero all'Stadio della Terra Misteriosa... e ha sconfitto istantaneamente la Nazione Navy Tide... da solo?” la voce della persona che aveva parlato tremava. Aveva lo sguardo fisso davanti a sé; fissava Yun Che come se fosse un demone o un dio da un altro mondo.


“È un'illusione... dev'essere tutto... finto, vero...?”


I cittadini della Nazione Navy Tide erano ammutoliti. Fissavano quel ragazzo dell'Impero Ventoblu che avevano deriso, insultato e sottovalutato. Aveva scagliato i giovani migliori della loro Nazione fuori dal Palco, come foglie trascinate dal vento autunnale; il loro genio prodigioso, Han Ruyu, che ritenevano invincibile, era stato colpito da due fendenti che l'avevano sfregiato rendendo il suo volto uno spettacolo raccapricciante... 


Si sentivano come se il mondo fosse crollato loro addosso.


“Yun Che!! Yun Che! Questo è Yun Che, del nostro Impero Ventoblu!! Lo vedete!? Questo è il nostro Yun Che!!”


Anche i cittadini dell'Impero Ventoblu si ripresero dallo shock solo allora. Si alzarono in piedi quasi tutti, così commossi ed emozionati da non riuscire a controllarsi. Quello a cui avevano appena assistito... quattro secondi, soltanto quattro secondi! Yun Che, da solo, aveva sconfitto i dieci partecipanti della Nazione Navy Tide... e la Nazione Navy Tide al Torneo precedente si era classificata al secondo posto; ma davanti allo spadone di Yun Che, figurarsi tenergli testa, non avevano potuto neanche opporre resistenza!


Era stato davvero entusiasmante! Così soverchiante... così valoroso!! Tutti gli scherni, le risate e le umiliazioni erano state cancellate in pochi istanti. L'orgoglio pervase interamente il loro corpo e il loro spirito. In tutta la loro vita, non erano mai stati così orgogliosi di essere cittadini dell'Impero Ventoblu.


“Capo!! S-s-s-s-s... sei troppo figo!!” Ling Jie si alzò di scatto, con il volto rosso dall'emozione. Era così eccitato da non riuscire a descrivere a parole il suo stato d'animo. Quella volta, al torneo Ventoblu, Yun Che aveva mostrato a tutti la sua forza e aveva guadagnato il primo posto. Ma la potenza che aveva sfoggiato in quei quattro secondi era almeno dieci milioni di volte più incredibile! Questo perché stava partecipando al Torneo più prestigioso del continente del Cielo Misterioso e aveva spazzato via i ragazzi più talentuosi della Nazione Navy Tide di fronte alle persone più potenti di tutto il continente!!


“Ssss...” Hua Minghai inspirò a fondo. Naturalmente non perché fosse spaventato, ma perché era entusiasta: “Ben fatto... Sss! Questo schiaffo in faccia all'intera Nazione Navy Tide è stato così fragoroso e soddisfacente! Ho vissuto per così tanti anni, ma è la prima volta che assisto a uno schiaffo così... rigenerante. Probabilmente quelli della Nazione Navy Tide si sentono come se fossero stati costretti a ingoiare un mucchio di feci. Ohahahahaha...”


Gli altri nove partecipanti della Nazione Navy Tide si erano rialzati. In piedi, immobili, fissavano Yun Che con lo sguardo perso nel vuoto, pallidi come spettri, tremando come se le loro anime avessero lasciato i loro corpi...
                                


                                



