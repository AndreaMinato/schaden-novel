---
title: Capitolo 436 – Fiamme della Fenice
pubDate: 2025-01-31T17:03:16.130Z
tags:
    - atg
---


<strong>Capitolo regolare, 0 in coda, 0/10 donazione
-Alstor, che probabilmente ora va a fare uno spuntino notturno</strong>


“Nazione Navy Tide, zero vittorie, sesta classificata fra le Sei Nazioni!”


“Nazione Divine Incense, una vittoria, quinta classificata fra le Sei Nazioni!”


“Nazione Grand Asura, due vittorie, quarta classificata fra le Sei Nazioni!”


“Nazione Sunflower Dew, tre vittorie, terza classificata fra le Sei Nazioni!”


“Nazione del Demonio Nero, quattro vittorie, seconda classificata fra le Sei Nazioni!”


“Impero Ventoblu, cinque vittorie, primo classificato fra le Sei Nazioni!”


Dopo l'annuncio ufficiale di Feng Feiyan, l'arena fu riempita da grida d'entusiasmo. I punteggi delle Sei Nazioni si erano incastrati alla perfezione e non c'era stato bisogno di tenere spareggi. In quanto alla classifica, nessuno prima del Torneo avrebbe potuto prevederla. La Nazione Navy Tide, che al Torneo precedente era arrivata prima ed era la favorita, aveva portato al Torneo un vero e proprio genio, ma era stata spazzata via da Yun Che; il morale della squadra crollò subito dopo quella sconfitta umiliante. Al contrario l'Impero Ventoblu, che aveva sempre partecipato solo per pura formalità ed era preso in giro da tutti, aveva schiacciato con facilità tutte le altre Nazioni. Con un solo partecipante... le aveva travolte! Aveva scioccato l'intero pubblico.


I pochi cittadini dell'Impero Ventoblu presenti nell'arena erano straordinariamente commossi... l'Impero Ventoblu era sempre stato lo zimbello di tutti e nei precedenti Tornei Profound Sky delle Sette Nazioni aveva collezionato soltanto umiliazioni. Ma quel giorno aveva completamente surclassato le altre cinque Nazioni! Finalmente avevano riconquistato il loro onore e potevano guardare gli altri con orgoglio. Era un evento senza precedenti, in passato molte persone non avrebbero neppure osato sognarlo.


E ad aver conquistato quell'enorme gloria era Yun Che.


Ormai i cittadini dell'Impero Ventoblu volevano solo che il Torneo finisse il prima possibile. Si sarebbero precipitati nelle gigantesche Gilde di Mercanti della città e. anche a costo di spendere tutti i loro averi, avrebbero acquistato immediatamente dei Talismani per la Trasmissione del Suono da Centomila Chilometri, annunciando a tutto l'Impero Ventoblu la grande notizia, che avrebbe portato loro una gloria eterna.


Eppure, sul volto di Yun Che non c'era alcuna traccia di gioia. Da quando era salito sul Palco, aveva mantenuto un'espressione imperscrutabile... perché dentro di sé sapeva chiaramente di aver combattuto quegli incontri solo per realizzare il sogno di Cang Wanhe; solo per recuperare l'onore dell'Impero Ventoblu, nulla di più. Non era quello il vero motivo per cui aveva scelto di partecipare al Torneo.


Per lui, la vera e crudele battaglia... cominciava soltanto adesso!


“La classifica delle Sei Nazioni è stata stilata. Yun Che, desideri continuare ed affrontare il mio Impero della Divina Fenice?” dopo aver annunciato i punteggi delle Sei Nazioni, Feng Feiyan si voltò verso Yun Che e lo interrogò in tono solenne. Quando ebbe finito di parlare, trasmise a Yun Che un messaggio quasi sussurrato: “Ma ti consiglierei di non sprecare forze.”


Ormai, nella zona di preparazione erano rimasti solo Yun Che e i dieci straordinari discepoli della setta della Divina Fenice.


Gli occhi di tutti i presenti puntarono su Yun Che ed attesero la sua risposta. Che decidesse di sfidare l'Impero della Divina Fenice o si ritirasse, il suo nome sarebbe diventato famoso in tutto il continente del Cielo Misterioso entro il giorno successivo, sarebbe stato ammirato da tutti i praticanti del mistero. Non sarebbe stato un problema se si fosse tirato indietro, né se se avesse accettato la sfida subendo però una sconfitta schiacciante, non sarebbe cambiato nulla... perché doveva affrontare l'Impero della Divina Fenice, la setta della Divina Fenice!


Prima ancora che Feng Feiyan avesse finito la domanda, Yun Che era già saltato sul Palco e Spadone del Drago era comparsa fra le sue mani. L'enorme pressione esercitata dallo spadone creò un ululante vortice di vento, che quasi lacerò l'aria circostante. Rimase fermo sul Palco, sollevò lo sguardo e rispose: “Certo che combatterò! Non sono venuto per accontentarmi di un misero secondo posto! Anzi... Sono venuto per calpestare il vostro setta della Divina Fenice!”


Quando Yun Che pronunciò quelle parole estremamente arroganti, l'intero pubblico si zittì di colpo. Poi, fu circondato da insulti e scherni che lo raggiungevano da ogni direzione.


“Cazzo! Questo tizio è davvero così arrogante. Per dire una cosa del genere, è davvero convinto di poter sconfiggere la setta della Divina Fenice? Assurdo!”


“Che arroganza! È semplicemente così stupido da essere ridicolo.”


“Solo perché hai sconfitto le altre cinque Nazioni da solo, credi davvero d'essere degno di sfidare la setta della Divina Fenice? E affermi pure di volerlo calpestare... è davvero la barzelletta più divertente che abbia mai sentito in vita mia!”


“Hai già dimostrato di essere straordinariamente forte, perché cazzo devi essere così avventato da provocare la setta della Divina Fenice... mi sento in imbarazzo per lui.”


…................


Quella singola affermazione di Yun Che trasformò la sincera ammirazione del pubblico in offese e lamenti. In particolare, i cittadini dell'Impero della Divina Fenice ridevano e sghignazzavano selvaggiamente, come se avessero sentito la più divertente delle barzellette senza senso. I membri delle altre cinque Nazioni, che avevano visto le loro squadre venire spazzate via con facilità, avevano trattenuto tutto il loro rancore per lui, ma ora avevano trovato una valvola di sfogo per la loro rabbia. Lo insultarono senza ritegno, come se stessero guardando un rospo che voleva assaggiare della carne di cigno.


“Haha...” uno dei dieci discepoli dell'Impero della Divina Fenice rise con freddezza: “Inizialmente pensavo che fosse un tipo interessante, ma a quanto pare è solo un idiota che sopravvaluta le proprie capacità.”


“È normale, ha schiacciato le altre cinque Nazioni, quindi è comprensibile che il suo ego sia improvvisamente cresciuto a dismisura.” uno dei suoi compagni scrollò le spalle.


“Purtroppo, ha sfidato l'avversario sbagliato. A quanto pare, crede che noi siamo come quei mocciosi delle altre cinque Nazioni, che non meritano neppure la nostra attenzione. Haa, dopotutto, viene dall'Impero Ventoblu. Posso solo immaginare quanto poco conosca del mondo.” il discepolo che aveva parlato poco prima incurvò verso il basso gli angoli della bocca, agitando il mignolo.


Nella tribuna riservata all'Impero della Divina Fenice, tutti i vari Principi, Anziani e Maestri di Padiglioni risero con disprezzo. Tuttavia, Feng Hengkong corrugò la fronte e il suo sguardo si fece affilato e concentrato. In quel momento, capì di essersi sbagliato... inizialmente pensava, come Feng Ximing e gli altri, che Yun Che avesse deciso di partecipare al Torneo per sfidare la setta della Divina Fenice, sapendo di non potersi nascondere. Dopotutto, possedeva il Sangue della Fenice ed era costretto a scegliere fra due solo opzioni.


La prima era giurare lealtà alla setta della Divina Fenice e diventarne membro per sempre, salvandosi la vita.


L'altra era morire.


Se si era presentato al Torneo, doveva aver scelto la prima. Se avesse continuato a scappare finché la setta della Divina Fenice non l'avesse trovato, sarebbe stato chiaro che aveva scelto la seconda.


Feng Hengkong era convinto che avesse liberamente partecipato al Torneo mettendo in mostra tutta la sua potenza per provare alla setta della Divina Fenice di essere forte, di non essere spazzatura e meritare di entrare nel setta.


Ma ora, con quelle parole aveva apertamente provocato la setta della Divina Fenice!


E aveva volontariamente spazzato via con rapidità i suoi avversari in ognuno degli incontri precedenti... guardando le cose da quella prospettiva, non l'aveva fatto per vantarsi e dimostrarsi degno di entrare nel setta, ma... per dare un avvertimento alla setta della Divina Fenice!


Cosa aveva in mente di fare, di preciso? Forse, pensava davvero di essere abbastanza forte da potersi permettere di affrontare la setta della Divina Fenice a testa bassa?


“Haha, quindi vorresti combattere contro l'Impero della Divina Fenice per rubarci il primo posto e farlo ottenere al tuo Impero Ventoblu?” Feng Feiyan rise debolmente. Tuttavia, la sua risata era spenta e priva di emozioni. In quel momento, i suoi pensieri erano esattamente identici a quelli Feng Hengkong... aveva partecipato al Torneo non per arrendersi alla setta della Divina Fenice e raggiungere un compromesso, ma chiaramente per risolvere la questione con la forza!


Feng Feiyan sogghignò mentalmente... Yun Che a soli diciannove anni era così forte da poter essere paragonato ai più talentuosi discepoli della setta della Divina Fenice. In quanto alla sua capacità di combattere contro avversari di livello superiore, era semplicemente incomprensibile. Dopo la sua prova di forza di quel giorno, se avesse voluto diventare un membro della setta, Feng Feiyan, un Anziano, sarebbe stato il primo ad acconsentire. Anche se in passato aveva offeso il Tredicesimo Principe, si poteva dimenticare quello screzio. Era convinto che anche Feng Hengkong e gli altri anziani sarebbero stati d'accordo.


Dopotutto, nessun setta avrebbe voluto fra i suoi membri un imbranato e nessun setta avrebbe allontanato un ragazzo incredibilmente talentuoso.


Prima pensava che Yun Che si fosse creato una via d'uscita dalla situazione in cui si trovava, riuscendo persino ad ottenere un buono status all'interno della setta della Divina Fenice, ma evidentemente aveva scelto di firmare la sua condanna a morte!


“Hai proclamato di voler calpestare il mio Impero della Divina Fenice durante il torneo delle sette nazioni, non c'è mai stato nessuno di così coraggioso da osare farlo.” Feng Feiyan sorrise con falsità: “Persino io, all'improvviso, ammiro stranamente la tua audacia.”


Aveva detto “audacia”, non “coraggio” o “fegato”. Naturalmente, quel termine aveva una sfumatura che conteneva uno scherno molto maggiore.


“Tuttavia, non otterrai il primo posto con le sole parole, né illudendoti; anzi, dipenderà soltanto dalla tua forza e dalle tue capacità!” la voce di Feng Feiyan si fece ancora più solenne e si voltò verso i dieci partecipanti della setta della Divina Fenice: “Miei discepoli della Fenice, avete sentito? Il praticante del mistero dell'Impero Ventoblu vi ha sfidato apertamente e ha anche affermato che conquisterà il primo posto in classifica. Chi di voi lo affronterà?”


Aveva chiesto chi avrebbe combattuto contro di lui, facendo capire che non sarebbe stato un incontro di squadra.


Yun Che era da solo. Anche se farlo combattere contro tutti e dieci i partecipanti della setta della Divina Fenice non sarebbe stato affatto contro le regole, avrebbe indubbiamente attirato l'ironia del pubblico. E con il loro status, avrebbero sicuramente pensato che sarebbe stato disonorevole affrontarlo in gruppo. Quindi, sebbene Feng Feiyan avesse posto quella domanda per far capire che un solo discepolo della Fenice avrebbe combattuto contro Yun Che, c'era un secondo significato nascosto fra le righe... ovvero, che uno a caso di loro avrebbe potuto facilmente battere Yun Che.


Non appena Feng Feiyan ebbe finito di parlare, uno dei discepoli della Fenice si fece avanti lentamente. Annunciò con un tono superbo ma al tempo stesso indifferente, continuando a camminare: “Ormai sono quasi le cinque di pomeriggio. Fra sole due ore farà buio. Ma l'esplorazione dell'Arca Primordiale Misteriosa è ancora più importante dei Cieli e i preparativi richiederanno parecchio tempo. Quindi, sarebbe meglio che questo incontro finisca il prima possibile.”


Mentre parlava, il ragazzo si sollevò in volo. La sua Veste della Fenice svolazzò emettendo numerosi bagliori dorati, e lui atterrò sul Palco con la leggerezza di una piuma. Fissò Yun Che sorridendo: “Quindi, sarà questo Principe ad affrontarti.”


“Ah... è il Quattordicesimo Principe!” delle grida scioccate si sollevarono dalle tribune. Nessuno si aspettava che si sarebbe fatto avanti.


“Il Quattordicesimo Principe intende davvero occuparsi personalmente di Yun Che? Non lo stanno sopravvalutando troppo!?”


“Hai sentito cos'ha detto il Quattordicesimo Principe? Lo sta facendo solo per risparmiare tempo e concludere rapidamente il Torneo. Dopotutto, domani si aprirà l'Arca Primordiale Misteriosa.”


Sorprendentemente, ad essere salito sul Palco e a trovarsi di fronte a Yun Che era il Quattordicesimo Principe dell'Impero della Divina Fenice... colui che possedeva un talento mostruoso, con una forza misteriosa all'ottavo livello dello Stadio Imperatore Misterioso – – Feng Xiluo!


Guardando Yun Che negli occhi, sorrise leggermente e senza neppure un briciolo di quella tensione che si prova prima di una battaglia.


Feng Hengkong annuì senza farsi notare... sperava che Feng Xiluo combattese di persona contro Yun Che. Anche se Yun Che aveva sconfitto facilmente tutti i suoi avversari e aveva dimostrato di essere forte più o meno quanto un Trono di quarto livello, uno qualsiasi dei dieci partecipanti della setta della Divina Fenice avrebbe potuto schiacciarlo. Tuttavia, nessuno poteva essere davvero sicuro che quella fosse la sua massima potenza. Se in realtà avesse scelto di trattenersi parecchio e di nascondere dei pericolosi assi nella manica, il suo avversario avrebbe potuto non riuscire a sconfiggerlo, o addirittura perdere.


Sebbene fosse pressoché impossibile, sebbene ci fosse solo una possibilità su un miliardo, non potevano assolutamente correre il rischio!


Infatti la setta della Divina Fenice era da cinquemila anni il più potente del continente del Cielo Misterioso, non poteva permettersi di perdere! Non dovevano perdere per nulla al mondo.


Ma se a salire sul Palco fosse stato Feng Xiluo, sicuramente non avrebbe potuto essere sconfitto.
Inoltre, Feng Xiluo aveva ideato una giustificazione geniale; le sue parole non lasciavano trasparire minimamente il loro vago timore per Yun Che, anzi, li facevano sembrare ancora più sicuri di sé... perché aveva detto di voler affrontare personalmente Yun Che per “risparmiare tempo”. Era praticamente come dire che per lui battere Yun Che sarebbe stato facile come bere un bicchiere d'acqua.


“Hm!” Feng Feiyan annuì: “Direi che va bene. A quanto apre, assistere ad un'intera giornata di combattimenti ha fatto prudere un po' le mani al Quattordicesimo Principe. Quindi, la setta della Divina Fenice permetterà al Quattordicesimo Principe Feng Xiluo di affrontare Yun Che! Anche se potremmo combattere in dieci contro uno, non potremmo sopportare l'idea di sfavorirti sfruttando il mero vantaggio numerico!”


“Che la finale del Trentanovesimo torneo delle sette nazioni abbia inizio!!”


Con un movimento del palmo della mano, Feng Feiyan diede rapidamente e inequivocabilmente inizio all'incontro.


Whooosh!!


Feng Xiluo sollevò le braccia e una sfera di fiamme ustionanti si accese su ognuna delle sue mani. Guardando Yun Che, disse con un sorriso spento: “Yun Che, anche se non so come tu possa essere così sicuro di te stesso, capirai subito quanto la tua arroganza sia ridicola. Tu e gli avversari che hai sconfitto siete su due livelli completamente diversi; ma lo stesso vale anche per me e te. Prima di sconfiggerti, ti darò l'opportunità di sperimentare come si deve la forza delle nostre inimitabili Fiamme della Fenice.”


“Sperimentare la forza delle Fiamme della Fenice?” rispose Yun Che con lo stesso, vuoto sorriso: “Non sarà necessario. Fiamme della Fenice, eh, mi chiedo chi di noi due assaggerà per davvero la loro potenza!!”


Yun Che distese una mano e subito divampò una sfera di fiamme scarlatte. Quelle fiamme raggiunsero persino un'altezza molto maggiore di quelle di Feng Xiluo.


Clamore————


Non appena tutti i presenti videro le Fiamme della Fenice fra le mani di Yun Che, l'intera arena esplose. Le espressioni sui volti dei discepoli della setta della Divina Fenice cambiarono repentinamente. Anche Feng Hengkong, Feng Feiyan e gli altri Anziani si accigliarono, scuri in volto.


Hua Minghai e Ling Jie quasi caddero dalle sedie dallo stupore. Sapevano bene che Yun Che possedeva il Sangue della Fenice... già quando aveva provocato apertamente l'Impero della Divina Fenice, si erano spaventati parecchio. Ma ora, dopo che la setta della Divina Fenice aveva deciso di non menzionare in pubblico la questione del suo Sangue, aveva davvero utilizzato spontaneamente le sue Fiamme della Fenice di fronte a tutti gli individui più straordinari del continente del Cielo Misterioso...


Era venuto fin lì solo per porre fine alla faida, o per affrontarli in uno scontro all'ultimo sangue!?
                                


                                



