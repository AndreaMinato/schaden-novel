---
title: Capitolo 440 - Fiamma Celeste della Fenice
pubDate: 2025-01-31T17:03:16.131Z
tags:
    - atg
---


<em>0 Capitoli in coda, 0/10€</em>
<em>-Schadenfreude</em>


"È... È Yun Che! È davvero... non è morto!!"


"Non solo è ancora vivo, sembra che non abbia subito alcuna grave ferita."


"Con un attacco così feroce che ha pure bruciato il palco, non è ancora morto... com'è possibile?!"


L'intera arena esplose per lo shock, questa era la scena più inconcepibile che avessero mai visto.


Perfino i quattro coltivatori provenienti dai Luoghi Sacri mostrarono un'espressione sbalordita.


"Ah... ah... ah..." Ling Jie rimase a bocca spalancata, incapace di chiuderla per molto tempo. Yun Che era ancora vivo e non aveva subito selle ferite serie, eppure la prima emozione che sentì non fu gioia, ma stupore e perfino paura. Tutti avevano visto Yun Che travolto dalla Luna della Fenice per poi essere bombardato da una miriade di lance... in questo tipo di situazione come poteva essere sopravvissuto?!


"Che... cos... Questo è anormale... Completamente anormale!!" Hua Minghai che si era proclamato uno dei guerrieri più potenti del continente del Cielo Misterioso stava strabuzzando gli occhi.


Yun Che fece un passo avanti... facendo sussultare Feng Xiluo. Stavolta era davvero spaventato, finalmente cominciava a capire di averlo sottovalutato enormemente e che allo stesso tempo l'altra parte stava nascondendo le sue vere abilità.


"A parte sapere come dire cose ridicole e impudenti, non sai fare altro." Yun Che lo derise.


Lo strato superiore di giada del palco era stato frantumato completamente e l'area sotto i piedi di Yun Che era perfino stata ridotta in polvere. I due rimasero a trenta metri di distanza, l'atmosfera era incredibilmente fredda. Yun Che aveva un'espressione calma con un lieve sorriso beffardo. Feng Xiluo aggrottò le sopracciglia, ma ad un certo punto recuperò la calma.


Invece rivelò un sorriso sinistro...


"Molto bene... Ottimo." Si incupì ed emanò una lieve aura omicida mentre riaccendeva le fiamme della fenice sul suo corpo. Il fuoco salì a spirale, le sue ossa iniziarono a scricchiolare mentre cominciava ad esplodere una potente aura dal suo corpo: "Non avrei mai pensato che un bastardo potesse davvero essere così forte, ti ho sottovalutato."


"Ma un bastardo rimarrà sempre tale, al tuo livello sei degno solo di farmi usare tutto il mio potere, puoi sentirti orgoglioso di poter andare all'inferno per mano mia!"


Le fiamme continuarono a bruciare e la sua aura si espandeva sempre di più. In pochi secondi era aumentata drasticamente!


Ciò che aveva detto non era sbagliato, in effetti non aveva usato tutte le sue forze prima.


Ma aveva perso un po' il controllo, pronunciava ogni parola con un tono di disprezzo che mostrava la sua agitazione e la sua furia. Era un principe della setta della Divina Fenice, il più forte della giovane generazione. In futuro sarebbe diventato il governatore dell'intero continente del Cielo Misterioso, ma era stato costretto di fronte ad un'enorme folla ad usare tutte le sue forze contro un praticante del mistero sconosciuto all'Stadio della Terra Misteriosa e che era più giovane di lui!


Ora stava attivando la sua forza misteriosa senza trattenersi minimamente usando l'Ode della Fenice... Se non avesse usato il suo metodo più violento per polverizzare Yun Che non sarebbe mai stato soddisfatto!


"Sua Altezza finalmente sta facendo sul serio... Cavolo! È stato davvero costretto ad usare tutte le sue forze contro Yun Che!" Dissero i discepoli della setta della Divina Fenice con un'espressione sbalordita.


"Sua Altezza dev'essere completamente furiosa ora! Non può non ucciderlo ora!!" Disse stringendo i denti un altro allievo. Non solo Feng Xiluo, anche loro erano stupefatti e si sentivano umiliati.


Le fiamme della fenice sul corpo di Feng Xiluo si alzarono e la sua aura continuò ad aumentare. Sotto l'immensa pressione della sua presenza, l'area attorno a lui divenne uno spazio vuoto, ogni cosa all'interno di questo raggio veniva spazzata via.


Bang!!


Con una violenta esplosione, il fuoco continuò ad ascendere. Feng Xiluo era avvolto completamente dalle fiamme, avevano uno sguardo cupo mentre sorrideva in modo sinistro. Il suo abito si gonfiò e i suoi capelli neri svolazzavano in continuazione mentre il fuoco sibilava e si contorceva per il suo corpo... Dietro di lui si stavano spiegando due ali scarlatte!


Le ali erano ricoperte di fuoco e non sembravano affatto un'illusione!


A questo punto Feng Xiluo sembrava un demone ardente.


"Eh? Questo è il leggendario... quarto stadio dell'Ode della Fenice, il livello più alto, il 'Corpo della FenicÈ?" Disse pieno di interesse Ye Xinghan.
Mentre parlava, ignorando completamente gli sguardi delle persone attorno, stava frugando con entrambe le mani tra gli abiti delle due donne seducenti che erano accanto a lui.


"Esatto." Ling Kun annuì. "Questo stadio attiva il sangue della fenice facendo assumere parzialmente la forma di una fenice. La tecnica 'Fiamma Celeste della Fenice' è la mossa per eccellenza della setta della Divina Fenice."


"Un Trono di ottavo livello che attiva l'Ode della Fenice fino a questo punto, la sua aura sta addirittura superando quella di un Trono di nono livello, questo metodo in effetti è un po' speciale." Disse Ye Xinghan.


"Ahah, non capisco le parole del piccolo Hanhan."


Nel momento in cui Ye Xinghan finì di parlare, la voce di Ji Qianrou arrivò alle sue orecchie facendolo rabbrividire: "Questo principino sta aumentando al massimo di due livelli la sua forza. Questo ha ricevuto la lode del piccolo Hanhan, eppure Yun Che, ah... Può superare dieci livelli della sua coltivazione come niente, perché non ho sentito il piccolo Hanhan dire qualcosa al riguardo?"


Le parole di Ji Qianrou sorpresero Ye Xinghan e Ling Kun, perfino il Maestro Spirituale Ancient Blue aggrottò lievemente le sopracciglia. Dopo l'incredibile dimostrazione di forza di Yun Che si erano quasi dimenticati... che la forza misteriosa del giovane era soltanto al decimo livello dell'Stadio della Terra Misteriosa!!


Contendere contro un Trono di ottavo livello, Feng Xiluo, con solo una forza all'Stadio della Terra Misteriosa...


Che tipo di segreti celava Yun Che?!


Come un dio del fuoco disceso sulla terra, Feng Xiluo rilasciò un'energia maestosa che intimorì i cuori dei giovani coltivatori nell'arena. I discepoli lo guardavano con ammirazione come se fosse una divinità impareggiabile. Anche loro non si erano immaginati che Feng Xiluo non avesse usato ancora tutte le sue forze. Il potere del principe era il doppio rispetto a prima!!


"Questo è il livello più alto dell'Ode della Fenice del mio setta." Feng Xiluo stese il palmo verso Yun Che, le fiamme sibilavano sul suo palmo: "Un peccato che tu sia solo un bastardo che non ha alcun diritto di imparare questa imbattibile Tecnica Misteriosa donata dallo spirito divino. Puoi lottare quanto vuoi, tanto non avrai più la possibilità di opporti."


Yun Che guardò il principe come se fosse un idiota: "L'hai già detto, provi così piacere a fare la figura dell'imbecille ogni volta? Che idiota!"


Le parole di Yun Che girarono il coltello nella piaga. L'ultima parola in particolare lo fecero infuriare ancora di più... Fin da giovane chi non lo aveva trattato con rispetto? Perfino Feng Hengkong lo aveva sempre lodato con orgoglio. Con un talento del genere poteva essere sprezzante anche di fronte al principe ereditario Feng Ximing.
Chi avrebbe osato chiamarlo idiota?!


Feng Xiluo rispose con una risata piena di rabbia e poi sogghignò: "Piccolo bastardo, perfino sull'orlo della morte osi ancora provocarmi. All'inizio avevo intenzione di darti una morte piacevole, ma ora... ho cambiato idea. Ti torturerò con le mie fiamme!!"


"Credi davvero di essere degno di usare il fuoco della fenice contro di me con una stirpe di cinquemila anni fa che si è mischiata e assottigliata per centinaia di generazioni?" Mormorò Yun Che.


Queste non erano affatto parole presuntuose. Nel Palazzo Imperiale Ventoblu, di fronte a quegli Anziani che seguivano Feng Xichen, aveva usato le più semplici fiamme della fenice ed era riuscito a sopprimere il loro fuoco. Dato che il sangue della setta della Divina Fenice era stato trasmesso da una generazione alla prossima, per garantire la sua purezza, la setta della Divina Fenice permetteva dei matrimoni solo tra membri dell'organizzazione, raramente si sarebbero sposati con degli estranei... a meno che l'altra parte non avesse un altissimo talento o una posizione influente. Anche così, con ogni generazione, la stirpe si sarebbe assottigliata e diluita.


Ma a Yun Che era stato donato il sangue più puro direttamente dallo Spirito della Fenice!!


Quindi, riferendosi solo alla purezza del sangue della fenice, Yun Che avrebbe potuto essere l'antenato di Feng Xiluo!


Anzi sarebbe stato superiore perfino al suo capostipite!


"Ti mostrerò cosa sono esattamente... le fiamme della fenice!!"


Gridò Yun Che. Il suo corpo si ricoprì di fuoco, ma stavolta non erano semplici fiamme, aveva anche usato l'Ode della Fenice arrivando direttamente al quarto stadio... Istantaneamente le fiamme aumentarono rapidamente la temperatura circostante, l'aura che prima sembrava selvaggia all'improvviso sembrò ribollire, danzando freneticamente.


Anche sulla schiena di Yun Che apparirono due ali. Il loro colore era ancora più intenso di quello di Feng Xiluo.


"Ode della Fenice!!"


Feng Hengkong e gli altri si allarmarono. Avevano espressioni scioccate... e perfino furiose!


La stirpe e l'Ode della Fenice erano il nucleo della setta.


Yun Che aveva già infranto uno dei loro più grandi tabù ma ora avevano scoperto che... possedeva anche l'Ode della Fenice!!


Nei cinquemila anni di storia della setta della Divina Fenice a volte era già accaduto che ci fossero dei figli illegittimi, ma questa era la prima volta che l'Ode della Fenice era stata insegnata a degli estranei.


Non c'era da meravigliarsi che perfino Feng Hengkong fosse impallidito.


Feng Xiluo si era incupito mostrando un'espressione malvagia: "Piccolo bastardo! Non solo hai il sangue del mio setta, hai anche imparato l'Ode della Fenice del mio setta... Devi morire!!"


Mantenere il quarto stadio dell'Ode della Fenice consumava molta energia. Mentre guardare Yun Che, Feng Xiluo iniziò ad inquietarsi. Ringhiò spiegando le ali ed evocò un oceano di fuoco ricoprendo di rosso il cielo dell'arena.


"Muori... Fiamma Celeste della Fenice!!"


Yun Che rimase calmo anche se si trovava di fronte ad una montagna ardente. Sporse il palmo e anche le sue fiamme iniziarono a divampare in maniera esplosiva.


"Fiamma Celeste della Fenice!!"


Con la stessa tecnica, due ondate di fuoco investirono il mondo, facendo sembrare piccolo il palco... mentre si scontravano con violenza.


Boooooooom!!


L'intera Regno della Fenice tremò freneticamente. In un istante le fiamme salirono a spirale per centinaia di metri di distanza, inghiottendo completamente il palco. I volti del pubblico che consisteva in più di tre milioni di praticanti del mistero iniziarono a brillare di rosso; perfino il cielo aveva cambiato colore e sembrava che stesse bruciando.


Pareva che un sole brillante fosse disceso all'improvviso.


Yun Che e Feng Xiluo furono inghiottiti completamente dalle onde di fuoco. I due non erano nemmeno a tre metri di distanza, eppure erano separati dalle fiamme che si scontravano tra di loro.


"Solo un bastardo come te è sufficiente a sfidare le mie fiamme?! In nemmeno dieci secondi... sarai ridotto in cenere!" Feng Xiluo ringhiò.


Yun Che si incupì e disse con un tono pieno di sdegno: "Anche se rimanessi qui immobile senza fare niente, le tue fiamme non potrebbero nemmeno torcermi un capello, ma non mi degnerei di fare una cosa del genere... perché voglio competere con te usando le fiamme della fenice! Voglio farti sapere..."


"Chi è il vero bastardo!!"
                                


                                



