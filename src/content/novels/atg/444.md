---
title: Capitolo 444 – Il Signore Risvegliato
pubDate: 2025-01-31T17:03:16.132Z
tags:
    - atg
---


<strong>Capitolo regolare, 0 in coda, 0/10 donazione</strong>


<strong>-Alstor, che è terribilmente indietro con i compiti delle vacanze ma per una volta vi ha voluto bene e ha tradotto di pomeriggio</strong>






“Chi sei!?”


Qualcuno aveva davvero osato entrare nell'arena del Torneo con la forza, offendendo l'Impero della Divina Fenice.


Feng Hengkong sollevò leggermente lo sguardo, dando una rapida occhiata all'intruso, ancora in volo... Tuttavia, pochi secondi dopo la sua calma svanì nel nulla, rimpiazzata da uno sguardo scioccato.


Il più vicino a lui era Feng Feiyan, che divenne scuro in volto. Proprio quando stava per intervenire, dopo aver cominciato a far circolare metà della sua Energia Misteriosa, si fermò improvvisamente. Sul suo viso apparve un'espressione stupefatta, simile a quella di Feng Hengkong, e si limitò a osservare con gli occhi spalancati quella persona robusta e massiccia che stava scendendo in picchiata verso il palco, con un'aura incredibilmente feroce. Dopo qualche istante, atterrò violentemente accanto a Yun Che.


Bang!!!


Il pavimento si frantumò sotto ai suoi piedi, e una ragnatele di crepe si diffuse intorno a lui. In una sola frazione di secondo, le crepe raggiunsero un chilometro di lunghezza, dividendo nettamente in due metà le tribune di una delle Nazioni e, soprattutto, facendo impallidire dal terrore tutti gli spettatori.


Non appena atterrò sul palco, i nove partecipanti della setta della Divina Fenice che avevano circondato Yun Che furono travolti da una corrente d'aria imponente come uno tsunami. Digrignarono i denti contemporaneamente gli uni agli altri, e furono scagliati a decine di metri di distanza da quella tempesta di vento. I loro volti erano increduli e scioccati... semplicemente atterrando sul Palco era riuscito a respingerli! Quel ragazzo... quanto doveva essere terrificante la sua forza!?


“Oh?” Il Maestro Spirituale Ancient Blue guardò pensieroso quella persona e ricordò il grido assordante con cui aveva fatto irruzione nell'arena.


Era un ragazzo incredibilmente alto e robusto. Sembrava quasi un mostro, ogni muscolo del suo corpo era straordinariamente gonfio e luccicava con un bagliore che solitamente solo il metallo può avere. Semplicemente guardandoli, si poteva immaginare quanto fosse tremenda la forza che nascondevano. 


Mentre lo fissavano, tutti i più grandi esperti della setta della Divina Fenice avevano sguardi scioccati... perché l'Energia Misteriosa emessa da quel ragazzo... era chiaramente al Stadio Tiranno Misterioso!!


Se fosse stato un normale Signore, non sarebbero stati così sorpresi. Tuttavia, dal suo viso si poteva intuire che fosse ancora leggermente immaturo, sebbene fosse così incredibilmente alto e massiccio. Una Energia Misteriosa molto potente permetteva di rallentare l'invecchiamento, rendendo difficile capire la reale età di una persona, ma non avrebbe mai potuto nascondere quella strana traccia di immaturità tipica dei giovani. In altre parole, quel ragazzo doveva avere al massimo... al massimo vent'anni!!


Un Signore di nemmeno vent'anni!!


E quell'aura, apparteneva chiaramente a un Signore di livello intermedio... quindi, più potente del settanta percento degli Anziani della setta della Divina Fenice!


Quando Feng Feiyan e Feng Hengkong, due individui ai vertici del continente del Cielo Misterioso, si accorsero di ciò, rimasero in trance per alcuni istanti. Neppure Feng Feiyan, nonostante il suo carattere violento, aveva il coraggio di agire impulsivamente contro quel ragazzo che aveva fatto irruzione nell'arena sfondandone una parete.


Un Signore di livello intermedio e con meno di vent'anni... era qualcosa di semplicemente troppo spaventoso.


I nove discepoli della Fenice che erano stati scagliati via soltanto dalla sua aura lo fissarono, terrorizzati. Per alcuni secondi, non osarono praticamente fare neppure un passo.


Yun Che invece, sebbene fosse il più vicino al punto dove quella persona era atterrata, non venne respinto dalla corrente d'aria. Evidentemente, il ragazzo aveva intenzionalmente ridotto la forza del vento diretto verso di lui. Yun Che si voltò lentamente, e guardò con lo sguardo perso nel vuoto la schiena di quella persona. Era incredibilmente familiare, eppure quell'aura gli era completamente estranea, tanto da lasciarlo senza parole...


“Yuan... Yuanba?”


La voce di Yun Che fece tremare improvvisamente quella persona. Gradualmente, si voltò... fu un movimento estremamente lento, siccome stava tremando dalla testa ai piedi senza controllo. Forse questo era causato dalla sua grandissima agitazione, o forse dalla paura di vedere davanti a sé qualcuno che aveva in realtà solo scambiato per la persona che sperava di incontrare.


Infine, si voltò del tutto, era così eccitato da avere un'espressione che sembrava distorcergli il volto.


Xia Yuanba!!


Durante quei due anni Xia Yuanba, già sorprendentemente robusto, era diventato più alto di altri quindici centimetri. Di fronte a Yun Che, sembrava un gigante. Aveva un aspetto un po' più adulto. I suoi occhi e il suo sguardo non erano più fragili ed innocenti come un tempo. Al contrario, ora erano sicuri, decisi e sembravano così soverchianti da poter far tremare chiunque. In passato, nessuno avrebbe mai provato quella sensazione guardandolo. Aveva un aspetto così spaventoso e potente da non avere semplicemente nulla in comune con la sua passata fragilità.


Tuttavia, Yun Che lo conosceva fin da quando erano bambini. Non importava quanto cambiasse il loro aspetto, anche se non si fossero incontrati per più di dieci anni si sarebbero potuti riconoscere a vicenda con un solo sguardo.


“Co...gnato...”


Quando Xia Yuanba mormorò quella parola, dai suoi occhi si riversò immediatamente un fiume di lacrime e la sua voce divenne così singhiozzante da risultare incomprensibile: “Cognato... Cognato!!”




Gridò Xia Yuanba con la voce tremante, e subito dopo fece senza preavviso un passo in avanti, sormontando Yun Che con la sua altezza. Due gigantesche braccia abbracciarono con forza Yun Che e, così, di fronte a varie centinaia di migliaia di persone, Xia Yuanba scoppiò a piangere a dirotto. Quel ragazzo dalla corporatura così possente stava davvero piangendo di fronte a tutti, con il cuore spezzato. Le sue grida e i suoi singhiozzi risuonarono in ogni angolo dell'arena.




“Yuanba, sei davvero tu.” Yun Che appoggiò una mano sulle braccia di Xia Yuanba e sorrise debolmente. Lo stupore e la sorpresa nel suo cuore erano scomparsi rapidamente, rimpiazzati da un affetto caldo e rincuorante.


Xia Yuanba era cambiato. La sua forza misteriosa era schizzata alle stelle. I suoi occhi, il suo atteggiamento, la sua aura, tutto era cambiato. Ma il tono di voce con cui lo chiamava, la sincerità con cui lo aveva abbracciato e quelle lacrime, che versava solo quando era con lui... erano rimasti gli stessi. In fondo, era ancora lo Xia Yuanba che conosceva, il suo amico d'infanzia.


“Cognato... sei davvero tu...” Xia Yuanba pronunciò le stesse identiche parole di Yun Che. Sollevò le spalle, ma per quanto si impegnasse non riusciva a smettere di piangere. Non importa quanto una persona possa cambiare, le emozioni racchiuse nel profondo della sua anima, le più preziose e segrete, non cambiano mai, in nessun caso. Inoltre, in quei due anni era cambiato soltanto a causa di Yun Che.


Anche se suo padre gli aveva già dato la notizia che Yun Che due anni prima non era davvero morto, quando lo aveva visto vivo e vegeto davanti ai suoi occhi non era riuscito a controllarsi dall'emozione.


“Ehh... Aaaaah!!” Ling Jie osservò quel gigante che stava abbracciando Yun Che e, dopo essere rimasto con lo sguardo perso nel vuoto per parecchio tempo, si lasciò improvvisamente sfuggire un grido piuttosto bizzarro.


“Cosa succede? Chi è quel ragazzo? Lo conosci?” gli chiese frettolosamente Hua Minghai.


“Io...sì, lo conosco. Ma... Ma... Ma...” Ling Jie inspirò a fondo. Era così scioccato da non riuscire a trovare le parole adatte. Naturalmente conosceva Xia Yuanba, perché due anni prima aveva accompagnato Yun Che al torneo Ventoblu. Aveva due caratteristiche inconfondibili: Primo, una corporatura incredibilmente massiccia, e secondo, una forza misteriosa praticamente nulla. Questo era stato sufficiente a imprimerlo nella memoria di Ling Jie. Inoltre, Yun Che era rimasto intrappolato nella Terrazza Sword Management per salvarlo.


La forza misteriosa di Xia Yuanba, però, allora era soltanto allo stadio Elementare Misterioso. Si potrebbe dire che fosse la persona meno talentuosa che avesse mai visto in vita sua.


Ma ora, quando era atterrato la sua sola aura era riuscita a frantumare il terreno stesso e a scagliare i nove discepoli della Fenice a decine di metri di distanza...


Quel cambiamento era fin troppo enorme... al punto che Ling Jie non riusciva affatto a credere ai suoi occhi.


Cosa c'è che non va in questo mondo...? Il Capo ha sconfitto Feng Xiluo. Già questo era semplicemente scioccante!! Ma lui, che due anni fa non era altro che il più debole fra i più deboli, ora è davvero... è davvero...


“Quel ragazzo...” Ling Kun aveva un'espressione totalmente allibita, era ancora più stupito di quando aveva visto Yun Che sconfiggere Feng Xiluo. Infatti, anche lui aveva riconosciuto Xia Yuanba. Due anni prima, lo aveva notato quando Yun Che si era sacrificato per salvarlo. Se non fosse stato per le parole appena pronunciate da Yun Che e per le sue lacrime incontrollabili, pur notando una vaga somiglianza nell'aspetto non avrebbe mai osato immaginare che si trattasse della stessa persona. 


“Un Signore!” Ye Xinghan, che fino ad allora era stato distratto e disinteressato, in quel momento corrugò profondamente le sopracciglia. Ovviamente, era impossibile che un Signore con meno di vent'anni non attirasse la sua attenzione.


“Giovane Maestro.” disse Ling Kun: “Se ti dicessi che due anni fa la forza misteriosa di quel ragazzo era solamente allo stadio Elementare Misterioso, mi crederesti?”


“A quanto pare anche lei sa fare pessime battute, Anziano Ling Kun.” rispose Ye Xinghan, con un sorrisetto.


“Hoho.” Ling Kun ridacchiò e non aggiunse altro.


“Chi diavolo sei! Hai davvero osato irrompere qui ed offendere il nostro Impero della Divina Fenice!!” disse in tono grave Feng Feiyan, arrivando in volo sopra Xia Yuanba e Yun Che e fermandosi piuttosto in alto. Tuttavia, non ebbe il coraggio di intervenire impulsivamente. Infatti, un Signore così giovane poteva provenire soltanto da uno dei Quattro Luoghi Sacri!


Il Maestro Spirituale Ancient Blue si alzò in piedi. Stringendo fra le mani il suo fuchen, sorrise tranquillamente: “Questo ragazzino è il mio ultimo allievo personale. Il mio caro discepolo, per suo carattere, è molto avventato e non appena ha visto quel suo parente ha perso il controllo, abbandonandosi alle sue emozioni e stupendo tutti. Spero che il vostro prestigioso setta non si sia offeso.”


Quando il Maestro Spirituale Ancient Blue si alzò in piedi, anche Feng Hengkon lo imitò frettolosamente. Con un'espressione incredula, rispose: “Quindi è il suo discepolo, Maestro Spirituale Ancient Blue, non c'è da stupirsi che abbia una forza misteriosa così straordinaria nonostante la sua giovane età... posso chiederle quanti anni ha il suo illustre allievo?”


Il Maestro Spirituale Ancient Blue sorrise leggermente: “Il mio caro discepolo ha da poco compiuto diciott'anni.”


Quando pronunciò le parole “diciott'anni”, chi non era ancora un Signore e non poteva percepire la sua forza misteriosa non ebbe nessuna reazione. Ma, al contrario, Feng Hengkong, Feng Feiyan e i vari Grandi Anziani della setta della Divina Fenice impallidirono dallo stupore. Persino Ye Xinghan si accigliò per qualche istante.


Feng Hengkong rispose, sbalordito: “Come c'era da aspettarsi dall'allievo personale del Maestro Spirituale Ancient Blue. A soli diciotto anni, è già diventato un Signore! In futuro otterrà infiniti successi! Congratulazioni per aver istruito un discepolo così talentuoso, Maestro Spirituale Ancient Blue.”


Feng Hengkong scelse intenzionalmente di non abbassare la voce, e grazie alla sua densa Energia Misteriosa le sue parole furono sentite da tutti i presenti. Quando sentirono le parole “diciotto anni” e “Signore”, tutti gli spettatori rimasero scioccati.


Pfft...


Ling Jie stava inspirando, e scoppiò immediatamente a tossire: “Si... Si... Signore!?”


“Che diavolo... in qualsiasi altro setta è raro che nasca anche solo un Signore ogni parecchie centinaia di anni, eppure oggi è davvero comparso qualcuno di così straordinario... Diciotto anni... un Signore... siamo sicuri che non ci stiano dannatamente prendendo in giro?” Hua Minghai rabbrividì. Poi, si calmò immediatamente e disse a bassa voce: “Ma grazie al suo legame con il Capo, se è l'allievo personale di quel Grande Anziano del Santuario Absolute Monarch... forse ora il Capo è totalmente fuori pericolo!!”




“Hoho.” il Maestro Spirituale Ancient Blue ridacchiò. Poi, il suo sguardo si spostò su Xia Yuanba e disse con calma: “Yuanba, sei un allievo del Santuario, anche se non riesci a controllarti è inappropriato piangere così. Cerca di riprenderti, e vieni a salutare il Maestro della setta della Divina Fenice.”


Xia Yuanba, finalmente, riuscì a calmarsi. Si voltò, ma non verso il Maestro Spirituale Ancient Blue. Al contrario, osservò con rabbia i nove Discepoli della Fenice a mezz'aria: “Poco fa avete detto che non c'è nessuno nell'Impero Ventoblu in grado di tenervi testa!? E volevate anche attaccare mio cognato in nove contro uno!? In questo caso, fatevi avanti ed affrontate me... Forza!!”


Poco prima, quando Xia Yuanba era scoppiato in lacrime come un bambino, il nove Discepoli della Fenice l'avevano addirittura trovato divertente. Ma ora che li stava fissando, la sola sensazione di potenza trasmessa dai suoi occhi era sufficiente a far battere i loro cuori all'impazzata. Aveva una voce assordante, ogni parola sembrava un tuono in lontananza e li faceva tremare così tanto da far ribollire il loro sangue e la loro Energia Misteriosa, come se avessero subito delle ferite interne.


Yun Che squadrò ancora una volta Xia Yuanba da capo a piedi, scioccato. Lo Xia Yuanba che conosceva era fragile ed innocente. Eppure, ora che stava affrontando i più potenti discepoli della setta della Divina Fenice nel loro stesso territorio la sua aura, i suoi occhi, il suo tono di voce erano soverchianti e decisi. Quella sensazione... era come se un imperatore incredibilmente arrogante stesse guardando il mondo dall'alto in basso, tenendo fra le mani innumerevoli vite; come se ai suoi occhi tutto fosse insignificante!


“Le sue Tyrannical Emperor's Divine Veins si sono davvero risvegliate.” anche la voce di Jasmine era sinceramente stupita. Anche se già da tempo aveva detto a Yun Che che Xia Yuanba possedeva le Tyrannical Emperor's Divine Veins, era sicura che la sua personalità avrebbe reso completamente impossibile il loro risveglio. Al contrario, sarebbero diventate un fardello insostenibile per il suo percorso nella coltivazione del Profound, impedendogli addirittura di raggiungere il Stadio Nascente Misterioso.


Ma ora, potevano vederlo coi loro occhi. Le Tyrannical Emperor's Divine Veins di Xia Yuanba si erano davvero risvegliate!
                                


                                



