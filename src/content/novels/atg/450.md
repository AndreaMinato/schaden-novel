---
title: Capitolo 450 - Conclusione
pubDate: 2025-01-31T17:03:16.133Z
tags:
    - atg
---


<em>Capitolo regolare, 0 in coda, 0/10 donazione</em>
<em>-Schadenfreude</em>


"Onorabile padre, Grande Anziano, onorabile fratello... Forse sono troppo immatura e non posso capire il vostro mondo, perché in effetti secondo me vi state sbagliando. La Nazione della Divina Fenice è il capo dei sette paesi. Da quello che ho capito un capo dovrebbe essere rispettato dalle persone, non solo temuto. Non comprendo nemmeno l'onore e la dignità di cui state parlando. Da quello che so, l'onore e la dignità non consiste nell'ammirazione dovuta alla propria forza, ma alla magnanimità per accettare ogni cosa nel mondo, all'essere amati da tutti e alla gentilezza di poter perdonare tutti quelli che hanno sbagliato."


"Perciò, se l'onorabile padre vuole che io sconfigga Yun Che..." Feng Xue'er guardò il ragazzo e disse gentilmente: "Io... mi arrendo."


Tutti i membri della setta della Divina Fenice si scambiarono occhiate sbalordite tra di loro. Se queste parole fossero provenute da un qualunque altro discepolo, incluso Feng Xiluo, sarebbero state ritenute assurde e anche Feng Hengkong sarebbe esploso di rabbia sul posto. Tuttavia era stata la Principessa Snow a parlare, nessuno osò mostrare il minimo segno di irritazione o anche di disaccordo.


Tuttavia, anche se le sue parole stavano mettendo in discussione la setta, era comunque il suo modo di proteggere la dignità della setta della Divina Fenice che era stata completamente distrutta da Yun Che. Quando aveva rilasciato la sua forza misteriosa era stato per mostrare al mondo la forza di una ragazza al pinnacolo della giovane generazione della setta della Divina Fenice. Le sue domande erano state fatte in quanto principessa della Divina Fenice, provando a mantenere la giustizia e il portamento di una nazione, cercando di ridurre le risate e gli insulti del Profound Sky dopo che sarebbe finito questo torneo.


L'intera arena rimase in silenzio. Poi iniziarono a risuonare un po' di applausi, che si diffusero come un incendio e, ben presto, ogni angolo dell'arena la stava acclamando e battendo le mani. L'applauso era assordante, c'era una passione che superava quella di ogni altro evento accaduto prima.


Quasi tutti nel setta della Divina Fenice stavano battendo le mani. Nonostante fossero cittadini della Nazione della Divina Fenice e le azioni della Principessa Snow avessero sfidato i desideri dell'imperatore, aveva usato la sua dolce voce per questionare le azioni dell'Impero della Divina Fenice e, di fronte a tutti, si era arresa al Ventoblu di Yun Che... Tuttavia non sentivano più rabbia e vergogna, invece erano impressionati, perfino orgogliosi!


Tutti i presenti oggi avevano conosciuto la leggendaria Principessa Snow. Non erano stati abbastanza fortunati da vedere il suo vero aspetto, ma erano riusciti ad assistere al suo talento impareggiabile e al suo cuore innocente.


"È impossibile non rimanerne impressionati." Ancient Blue sospirò: "Nell'intero Profound Sky è la sola a possedere un fisico divino e anche un cuore puro come un cristallo. Non sono sicuro se sia fortunata... oppure sfortunata."


Le acclamazioni durarono per un bel po' di tempo e il loro fragore sembrò aver quasi raggiunto il firmamento dalla sua potenza. Yun che e Feng Xue'er si guardarono l'un l'altro per molto tempo e alla fine Yun Che disse: "Xue'er, mi dispiace... ti ho mentito così tante volte. Devi essere... molto delusa."


Feng Xue'er scosse gentilmente la testa: "Come potrei biasimare il fratellone Yun... In realtà anche io ti ho mentito una volta."


"Mi... hai mentito?" Sussultò Yun Che.


"Sì..." Feng Xue'er si picchiettò leggermente il capo: "In realtà mi sono resa conto abbastanza presto che non provenivi dal setta della Divina Fenice e che quindi il tuo era un nome falso.


Per un po' Yun Che mostrò uno sguardo turbato: "Q-quando?"


"Quando ho insegnato la formula fondamentale al Fratellone Yun." Rispose Feng Xue'er. "Quando la stavi coltivando, ti è apparsa un'impronta dorata in mezzo alle tue sopracciglia. L'ho saputo da allora. L'impronta dorata appare solo in chi possiede il più puro sangue di fenice. Inoltre, nemmeno il mio onorabile padre lo sa, ma affinché appaia, il sangue puro è solo uno dei requisiti. L'altro è che una persona sia stata premiata con energia Origin e un'anima della fenice."


Yun Che: "..."


"Perciò sapevo già che il Fratellone Yun non proveniva dal setta della Divina Fenice, ma che era un successore di un altra Divina Fenice. Inoltre possedevi l'anima e l'energia che una Divina Fenice può dare solo una volta nella sua vita... Come quella che possiedo io.
Forse l'attrazione tra le anime e le energia della fenice sono state una delle ragioni per cui mi sono fidata di te."


"Allora perché mi hai permesso di rimanere e mi hai guarito, e hai anche... continuato ad insegnarmi l'Ode della Fenice?" Yun Che era estremamente confuso. Si sentiva davvero in colpa ad aver mentito a Feng Xue'er, ma non si sarebbe mai aspettato che sapesse tutto quanto e non lo avesse smascherato.


"Perché sapevo che non lo stavi nascondendo intenzionalmente. Ho anche sentito la tua gentilezza. Se sei riuscito a diventare il solo successore della Divina Fenice, significa che il Fratellone Yun non è una cattiva persona. Perciò, dato che volevi imparare l'Ode della Fenice, naturalmente sono stata lieta di potertela insegnare. Il Fratellone Yun è un erede della fenice, quindi naturalmente dovresti conoscere la sua Ode.


"Dato che ci siamo mentiti a vicenda... possiamo considerarci pari, no?"


Il velo si mosse gentilmente e, nonostante Yun Che non potesse vedere la sua espressione, sentiva che stava sorridendo gentilmente.


Proprio quando le grida nell'arena iniziarono a spegnersi, Feng Xue'er fissò Yun Che con il suo sguardo limpido e disse con fermezza: "Mi ricorderò per sempre quanto mi hai trattato bene. Ricorderò sempre anche la promessa del fratellone Yun e ancora di più le parole che mi hai detto... Io, Feng Xue'er, non farò mai qualcosa che farà del male al fratellone Yun."


Mentre il pubblico si calmava completamente, Feng Xue'er si girò e tornò accanto a Feng Hengkong.


"Onorabile padre, mi dispiace. Ti ho deluso." Disse gentilmente all'imperatore.


Feng Hengkong scosse la testa e sospirò, la sua espressione non era di biasimo, ma di dolore: "Come potresti farlo? Sono accadute molte cose e in effetti è stata colpa mia. Sono stato io ad averti deluso invece... le tue parole mi hanno permesso di capire..."


Feng Hengkong si guardò attorno prima di osservare Yun Che. Si accigliò prima di dichiarare: "In questo ultimo incontro del torneo, il nostro Impero della Divina Fenice ha perso contro il tuo Ventoblu e siamo convinti del risultato! Anche la questione riguardo alla stirpe della fenice è stato un mio errore. Ti prometto che d'ora in avanti non ti prenderemo di mira per questo.
Dato che abbiamo lo stesso sangue, se sarai disposto ad unirti nel nostro setta della Divina Fenice ne saremmo estremamente lieti!"


"Il vincitore del trentanovesimo Torneo delle Sette Nazioni è... la Nazione Ventoblu! Secondo il nostro accordo, la Nazione Ventoblu e quella del Demonio Nero possono scegliere tre persone per accompagnare il nostro setta della Divina Fenice per esplorare l'Arca Primordiale Misteriosa!"


"Clap clap clap!"


L'intera arena iniziò ad applaudire. Le acclamazioni non provenivano solo dai cittadini della Nazione Ventoblu, ma anche da quelli delle altre sei nazioni.


A causa dell'incidente con l'Arca Primordiale Misteriosa, la durata del torneo di quest'anno era diventata di un giorno. Inoltre questi ribaltamenti, gli shock e i risultati erano tutti senza precedenti! Il paese più debole aveva sconfitto quello più forte e con una persona contro dieci avversari!


La comparsa di un altro erede della fenice... Un praticante all'Earth Profound che lotta contro un Emperor Profound... Un Signore diciottenne e una sedicenne ad un passo dal Sovereign Profound... Tutto questo aveva senza dubbio scosso il mondo e sarebbe stato sicuramente registrato nei libri di storia.


Specialmente il nome Yun Che, sarebbe stato destinato a condurre un ruolo importantissimo per il futuro del continente del Cielo Misterioso. Il suo nome si sarebbe diffuso per tutto il mondo.


Dopo che Feng Hengkong annunciò personalmente i risultati, il torneo terminò ufficialmente. Xia Yuanba si precipitò verso Yun Che e lo avvicinò al Maestro Spirituale Ancient Blue farneticando con entusiasmo. Tra gli spettatori, tutti i praticanti del mistero delle altre nazioni furono lasciati alla guida dei discepoli della setta della Divina Fenice.


Ling Jie ansimava, non riusciva a calmarsi. Strinse le mani con il volto arrossato e disse con eccitazione: "Sono stato trooooooooooppo furbo! Ahhhhhhhhh... il più grande rimpianto del mio fratellone sarà di non essere venuto qui!"


"Sì, sono d'accordo." Hua Minghai annuì. Proprio quando stava per uscire dall'arena, si girò all'improvviso e guardò in un'altra direzione... Ye Xinghan. In quel momento un intenso odio apparì nel suo sguardo.


Hua Minghai strinse i denti mentre stava giurando: "Per i miei genitori, per la distruzione del mio clan... Anche se mi si spaccassero tutte le ossa... Un giorno... la farò pagare alla Sala Divina Sole e Luna."


Prima sua moglie Ru Xiaoya era avvelenata, tutta la sua attenzione era dedicata ad aiutarla. Ora che il suo veleno era stato curato e si stava riprendendo velocemente... Oggi, dopo aver visto i membri della Sala Divina Sole e Luna, il suo odio che aveva costantemente represso esplose come un vulcano che era rimasto dormiente per molto tempo.


Ye Xinghan, che si stava stiracchiando pigramente mentre si alzava, all'improvviso sentì una sensazione di gelo provenire da dietro. Si girò immediatamente e si osservò attorno, ma non trovò nulla di strano. Strinse gli occhi e osservò i posti della setta della Divina Fenice. Quando il suo sguardo incontrò brevemente quello di una certa persona, entrambi mostrarono un sorriso d'intesa.


