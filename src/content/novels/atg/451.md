---
title: Capitolo 451 - Preludio Tranquillo
pubDate: 2025-01-31T17:03:16.133Z
tags:
    - atg
---


Capitolo regolare, 0 in coda, 0/10 donazione


-Alstor, che domani torna a scuola AAAAAAAAAAAAAAAHHHHHHHHHHHH






Impero Ventoblu, Palazzo Imperiale.


In quel momento, Cang Wanhe aveva il volto paonazzo. Il suo sguardo era distratto e le sue mani tremavano con forza... al punto che persino l'intero tavolo stava vibrando.


Soltanto un quarto d'ora prima aveva ricevuto messaggi scritti e trasmessi tramiti Talismani da più di cinquantamila chilometri di distanza, dalla Nazione Grand Asura, dalla Nazione Divine Incense, dalla Nazione del Demonio Nero, dalla Nazione Sunflower Dew e dalla Nazione Navy Tide, uno dopo l'altro. E per di più aveva ricevuto quei messaggi, che richiedevano il consumo di enormi quantità di risorse per essere trasmessi, direttamente dagli Imperatori di ogni Nazione! Avevano voci entusiaste e zelanti, sembrava quasi che lo stessero salutando come dei leccapiedi. Dicevano che erano impazienti di poter visitare personalmente l'Impero Ventoblu per incontrare la Famiglia Imperiale, chiedendo con discrezione se Cang Wanhe avesse tempo per accoglierli il prima possibile.


Tutte e cinque le Nazioni.


Eppure, in passato gli Imperatori delle altre Nazioni avevano sempre risposto con disprezzo anche ai più cortesi inviti di Cang Wanhe, inviando al massimo un loro sostituto di basso rango, non gli avrebbero mai chiesto di poter visitare l'Impero Ventoblu. Anche nelle rare occasioni in cui tutti gli Imperatori delle Sei Nazioni si erano incontrati, gli altri cinque non si erano mai neppure preoccupati di ascoltare quello che diceva.


Ma ora, stavano facendo a gara per poterlo incontrare di persona prima degli altri, e per timore di chiedergli udienza troppo tardi non avevano esitato ad utilizzare dei Talismani per la Trasmissione Sonora da più di cinquantamila chilometri!


Cang Wanhe era confuso, ma l'Imperatore della Nazione Navy Tide gli comunicò che Yun Che aveva conquistato l'irraggiungibile prima posizione del torneo delle sette nazioni.


Non la seconda, ma la prima!! Aveva sconfitto l'Impero della Divina Fenice ed era arrivato al primo posto!


Per la prima volta nella Storia, l'Impero Ventoblu aveva superato in fama l'Impero della Divina Fenice!


Cang Wanhe rimase seduto a lungo, con lo sguardo perso nel vuoto, sicuro di star... sognando. I messaggi quasi da leccapiedi degli Imperatori delle altre cinque Nazioni erano la prova che quel sogno fosse realtà, ma lui non osava crederci perché era semplicemente così incredibile da sembrare irreale... neppure con la pura fantasia avrebbe potuto immaginare qualcosa del genere.


Yun Che in effetti era estremamente forte, ma era riuscito soltanto a ferire Ling Tianni, anche se gravemente.


Però quello era l'Impero della Divina Fenice, la setta della Divina Fenice!!


Inoltre, sapeva meglio di chiunque altro che Yun Che aveva scelto di partecipare da solo! E quella mattina gli era stato chiaramente comunicato che per accorciare il Torneo si sarebbero disputati solo incontri di gruppo!


Se gli avessero detto che Yun Che era riuscito ad arrivare secondo, tutto sommato avrebbe potuto crederci, ma sentendo che aveva sconfitto l'Impero della Divina Fenice ed era arrivato primo... si era convinto che si trattasse solamente di un sogno.


Si sentirono dei passi affrettati. Pochi secondi dopo, il suo eunuco personale entrò di corsa nella stanza, barcollando per la stanchezza, e inciampò sulla soglia della porta. Cadde violentemente a terra colpendo il pavimento con la faccia e si rialzò immediatamente, eppure ricadde subito a terra, in ginocchio, gridando con voce roca: “Sua Maestà! I Cieli ci hanno benedetto... i Cieli ci hanno benedetto! Abbiamo ricevuto un messaggio dall'Impero della Divina Fenice... durante il Torneo, il nostro Principe Consorte ha sconfitto da solo il discepolo migliore della setta della Divina Fenice e subito dopo ha battuto nove Troni di medio livello che avevano unito le forze contro di lui, ottenendo il primo posto... questo servo ha già verificato decine di volte la veridicità di questa notizia, è tutto assolutamente vero... tutto assolutamente vero!!”


Cang Wanhe si alzò in piedi, rosso in volto e con le labbra tremanti. Era così euforico da non riuscire a dire nulla. All'inizio, quando Yun Che era arrivato primo al torneo Ventoblu era stato incredibilmente felice, ma il torneo Ventoblu e il torneo delle sette nazioni erano diversi quanto il bianco e il nero; uno era il cielo, l'altro era la terra. Vincendo il torneo Ventoblu, aveva aiutato la Famiglia Imperiale a recuperare la sua dignità e il suo prestigio, ma se quella notizia era vera... l'Impero Ventoblu sarebbe semplicemente diventato il più importante dell'intero continente del Cielo Misterioso! Da più di mille anni quello era un desiderio irrealizzabile per l'Impero Ventoblu.


Xiao Lie, seduto accanto a Cang Wanhe, era molto più tranquillo. Aprì lentamente la bocca e chiese: “Yun Che ha avuto qualche problema a causa del suo Sangue della Fenice?”


L'eunuco rispose subito, entusiasta: “In effetti nell'arena c'è stato un duro confronto fra il Principe Consorte e la setta della Divina Fenice riguardo il suo Sangue. Tuttavia, la principessa Xue della Famiglia Imperiale della Divina Fenice ha personalmente dimostrato che il Sangue del Principe Consorte non deriva dal setta della Divina Fenice ma da un altro Spirito della Fenice. Anche l'Imperatore della Divina Fenice ha promesso che da ora in poi non prenderanno più di mira Yun Che per il suo Sangue. Ecco perché... i Cieli devono averci benedetto!”


“Ottimo... ottimo!” Cang Wanhe annuì lentamente, era così felice da avere le lacrime agli occhi. Si alzò e raggiunse Xiao Lie, smettendo di comportarsi come un imperatore dalla gioia: “Anziano Xiao, hai davvero cresciuto un nipote che rende orgogliosi i Cieli... per il mio Impero Ventoblu, avere Yun Che è davvero una benedizione!”


“Annunciate subito la notizia a tutto l'Impero, il più velocemente possibile! Inoltre, ordino che da oggi ci sia un'amnistia in tutto l'Impero, tutti i cittadini non dovranno pagare nessuna tassa per i prossimi tre anni!”


“Portate subito il mio decreto al Capo del Palazzo Qin, dovrà cominciare immediatamente a progettare la costruzione di ancora più Palazzi Profound nelle varie città.”


“Cancellate i doni per le cinque Nazioni che avevamo in programma per il prossimo mese!”


“Preparate subito un banchetto, oggi mi godrò una bella bevuta. Hahahahaha...”


-----------


“Il Giovane Yun Che saluta l'Anziano Ancient Blue e lo ringrazia per averlo difeso.” Yun Che salutò con formalità il Maestro Spirituale Ancient Blue.


Il Maestro Spirituale Ancient Blue non emetteva alcuna aura, sembrava un normalissimo uomo anziano dalla barba bianca e con un buon carattere. Se un praticante del mistero gli fosse passato accanto, non avrebbe mai immaginato che fosse un leggendario Monarca, una delle figure più importanti del continente del Cielo Misterioso. Oltre a non emanare nessuna Energia Misteriosa, infatti, non si comportava con arroganza né metteva gli altri sotto pressione, sembrava mite e facile da ingannare.


Il Maestro Spirituale Ancient Blue osservò da vicino Yun Che, sorrise leggermente e annuì: “Molto bene. Non possiedi soltanto un talento e una forza sorprendenti, hai anche un atteggiamento ed un carattere migliori di tutti i tuoi coetanei. Chi avrebbe potuto immaginare che in questi anni nell'Impero Ventoblu, finora ritenuto da tutti piccolo e debole, sarebbero nati due ragazzi così straordinari.”


“La ringrazio per il complimento, Maestro Spirituale Ancient Blue.” sorrise Yun Che.


Quando il Maestro Spirituale Ancient Blue lodò Yun Che, Xia Yuanba scoppiò di gioia, come se il complimento fosse rivolto a lui, e intervenne frettolosamente: “Mio Cognato è davvero incredibile! In futuro diventerai la persona più incredibile di tutto, tutto il mondo!”


“Haha.” il Maestro Spirituale Ancient Blue ridacchiò tranquillamente. Yun Che lo aveva scioccato, ed evidentemente il legame fra lui e Xia Yuanba era molto forte. La natura di una persona, normalmente, cambia soltanto in rari casi, eppure quando Xia Yuanba era con Yun Che era completamente diverso dal solito; erano come due persone differenti.


“Yun Che, sei interessato a visitare l'Arca Profound Primordiale?” chiese Ancient Blue.


Yun Che annuì: “Detto sinceramente, sono davvero curioso di poterle dare un'occhiata... anche se potrebbe essere pericoloso.”


“Mm.” il Maestro Spirituale Ancient Blue annuì, perché naturalmente capiva a quali “pericoli” si riferiva Yun Che. Anche se Feng Hengkong aveva promesso davanti a tutti che la setta della Divina Fenice non avrebbe attaccato Yun Che solo per il suo Sangue, probabilmente nessuno credeva che la setta della Divina Fenice avrebbe semplicemente lasciato perdere. Il Maestro Spirituale Ancient Blue gli chiese per primo: “In questo caso, perché non dormi in una stanza nel nostro stesso cortile, stanotte?”


Gli occhi di Xia Yuanba si illuminarono e si intromise immediatamente: “Sì, sì! la setta della Divina Fenice ci ha già riservato un intero cortile. Cognato, dovresti dormire in una stanza accanto alle nostre, ho un sacco di cose da raccontarti.”


Yun Che non esitò e annuì subito. Anche lui aveva molte domande per Xia Yuanba; del resto, se avesse dormito nello stesso cortile del Maestro Spirituale Ancient Blue non avrebbe dovuto temere di essere attaccato di nascosto durante la notte da un sicario della setta della Divina Fenice: “Allora questo discepolo accetterà il suo invito.”


“Fantastico!” Xia Yuanba era così felice che si mise a ballare: “Allora torniamo subito nella mia stanza, cognato, ho fin troppe cose da chiederti, per esempio, come hai fatto a scappare dall'Heavenly Sowrd Villa, come sta la mia sorellona, come hai fatto a diventare così forte, e e...”


Proprio quando stava per rispondere, Yun Che intravide con la coda dell'occhio Ling Jie, ancora tra la folla. Stava parlando con una persona...


“Anziano, questo discepolo per ora deve lasciarvi.”


Yun Che si voltò di scatto e camminò rapidamente verso Ling Jie.


“Piccolo Jie!” gridò Yun Che, quando fu un po' più vicino.


Ling Jie si voltò con un “whoosh”. Aveva uno sguardo raggiante e gli corse incontro scoppiando di gioia: “Capo! Wa, waaah! Oggi sei stato semplicemente troppo mitico, incredibilmente mitico... eh, dimmi, Capo, perché sei qui?”


“Dovrei essere io a chiedertelo, perché sei venuto fin qui?” ribatté Yun Che.


“Hehe” Ling Jie si grattò la nuca: “A dire il vero, due giorni dopo che hai lasciato il Palazzo Imperiale, l'Imperatore ha annunciato che avresti rappresentato il nostro Impero al torneo delle sette nazioni. Non appena l'ho saputo, ho deciso di venire a vederti... e non è stata affatto fatica sprecata! Capo, ti rendi conto? Ora non sei più una leggenda solo nell'Impero Ventoblu, sei una leggenda nell'intero continente!”


Per assistere ai suoi incontri, Ling Jie era stato disposto a viaggiare da solo per più di cinquantamila chilometri. Nell'arena, aveva coraggiosamente affrontato il pericolo di scatenare l'ira della setta della Divina Fenice solo per supportarlo gridando con tutte le sue forze, accusando persino la setta della Divina Fenice stesso; questo aveva commosso Yun Che. Distese una mano e diede una pacca sulla spalla a Ling Jie, poi guardò Hua Minghai con un'espressione piuttosto strana. 


A incuriosirlo non era il motivo per cui si era travestito fino ad essere così irriconoscibile, ma... perché quei due erano insieme!?


“Hehe” Hua Minghai si strofinò il mento con un paio di dita e ammise con sincerità: “Capo Yun, prima ti ammiravo perché sei riuscito a catturarmi e perché hai salvato mia moglie, ma ora... Io, Yan Xiaohua, ti venero praticamente come se tu fossi...”


“Ragazzi, dovete stare attenti.” Yun Che interruppe seccamente Hua Minghai e disse con cautela: “Voi due prima continuavate a difendermi urlando a squarciagola, quindi la setta della Divina Fenice potrebbe prendersela anche con voi. Per sicurezza, nel caso aveste dei problemi con loro contattatemi immediatamente con una Trasmissione Sonora.”


“Tch, perché dovrei aver paura di un misero setta della Divina Fenice?” Hua Minghai aveva un'espressione sdegnata. Per lui, la setta della Divina Fenice poteva solo restare dietro il suo culo e mangiare la polvere.


Ling Jie si batté una mano sul petto e rispose senza preoccuparsi: “Capo, non devi preoccuparti, il mio nonno materno è un Anziano della regione della Potente Spada Celestiale. Mi basterebbe dirlo e nessuno oserebbe neppure sfiorarmi.”


“Cosa? Tuo nonno è un membro della regione della Potente Spada Celestiale, anzi, addirittura un Anziano?” Hua Minghai lo fissò con gli occhi spalancati, poi commentò leggermente indignato: “Sei davvero un ragazzino incauto e debole come uno scarto, eppure hai alle spalle qualcuno di così incredibile! Il mondo è semplicemente ingiusto!!”


“Tuo nonno?” Yun Che era sbalordito.


Ling Jie annuì e spiegò: “Tempo fa, mia mamma scelse di lasciare mio nonno per vivere con mio padre, facendolo infuriare. Qualche settimana fa, mio padre e mia madre hanno portato me e il mio fratellone alla regione della Potente Spada Celestiale per incontrare il nonno. Mia mamma e il nonno hanno finalmente fatto pace. Eh... a quanto pare, piaccio un sacco a mio nonno e ha persino giurato che mi insegnerà personalmente la completa Heaven's Might Absolute Sword, hehe...”


All'improvviso, sul volto di Yun Che comparve un'espressione combattuta. Annuì e sorrise leggermente a Ling Jie: “In questo caso, credo di non dovermi preoccupare. Devo prepararmi per l'esplorazione dell'Arca Profound Primordiale di domani, quindi non potrò trascorrere altro tempo con voi. Piccolo Jie, potresti restare qui nella Città della Divina Fenice ancora per qualche giorno. Quando sarò tornato dall'Arca Profound Primordiale, potremo viaggiare insieme fino all'Impero Ventoblu.”


“Okay!!” rispose entusiasta Ling Jie.


“Potresti aiutarmi a prendermi cura del Piccolo Jie per qualche giorno?” chiese Yun Che a Hua Minghai.


“Nessun problema! Occuparsi di questo fratellino piccolo e delicato non sarà affatto faticoso.” rispose solennemente Hua Minghai. Non appena ebbe pronunciato quelle parole, Ling Jie lo insultò a sua volta, sdegnato.


Yun Che ridacchiò e si tornò di nuovo verso il Maestro Spirituale Ancient Blue, per poi andare insieme a Xia Yuanba nel cortile preparato dal setta della Divina Fenice.


Hua Minghai si voltò, il sorriso sul suo volto scomparve e fu sostituito da uno sguardo cupo e serio...


“A giudicare dalla sua espressione, Yun Che ha delle opinioni contrastanti sulla regione della Potente Spada Celestiale... si sbaglia! Deve vederli come nemici. Anzi, come dei nemici di cui deve vendicarsi a qualsiasi costo!” pensò Hua Minghai.


Ripensando a come lo sguardo di Yun Che era cambiato quanto Ling Jie aveva menzionato la regione della Potente Spada Celestiale, Hua Minghai continuò a mormorare fra sé e sé per parecchio tempo.
                                


                                



