---
title: Capitolo 456 - Cospirazione Nell'Arca Primordiale Misteriosa
pubDate: 2025-01-31T17:03:16.134Z
tags:
    - atg
---


<strong>Capitolo regolare, 1 in coda, 0/10 donazione</strong>
<strong> -Alstor, che si scusa per l'orario</strong>






“Vuoi esplorare da sola? No! Assolutamente no!” Feng Hengkong scosse con decisione la testa: “Il mondo all'interno di quest'Arca Profound è misterioso e inusuale, persino il tuo Onorevole Padre deve fare molta attenzione in questo luogo. Devi stare sempre insieme a tuo Padre, nel caso incontrassimo un pericolo inaspettato, altrimenti non potrò affatto sentirmi tranquillo.”


“Ma onorevole Padre, poco fa hai detto che la zona in cui ci troviamo ora è la più sicura di tutta l'Arca Primordiale Misteriosa, mentre quella in cui state per andare è molto più pericolosa. Se Xue'er si limiterà semplicemente a passeggiare qui intorno, non trovi che sarebbe meno rischioso che accompagnarvi?” rispose con dolcezza Feng Xue'er.


“Ecco...” mormorò Feng Hengkong, ma subito dopo scosse di nuovo la testa: “Xue'er, fin da quando sei piccola non hai mai lasciato la Città della Divina Fenice, né sei mai stata da sola in un luogo pericoloso. Di conseguenza, non avrei pace sapendo che saresti qui da sola.”


“Mn. Capisco, Xue'er è cresciuta sotto la protezione del suo onorevole Padre e degli Anziani fin da quando era una bambina. Ma prima o poi dovrà crescere, non potrà farsi sempre proteggere per il resto della sua vita. Ormai ho già compiuto sedici anni, ho già da parecchio un'età per cui dovrei essere in grado di prendere da sola le mie decisioni ed allenarmi senza aiuti. Inoltre, questo luogo non è forse un ottimo punto di partenza? O forse, onorevole Padre, desideri che Xue'er cresca sotto una campana di vetro e non possa mai trovare la propria strada?”


Nella voce di Feng Xue'er c'era una profonda speranza, e anche un leggero desiderio.


Feng Hengkong era profondamente toccato. Tuttavia, non riusciva ancora a rilassarsi e ad accettare che Feng Xue'er passeggiasse da sola in quel luogo pericoloso. Dopotutto, per tutti quegli anni l'aveva sempre protetta il più possibile, ormai per lui era un'abitudine. Proprio quando stava per risponderle, Feng Feiyan si avvicinò e gli sussurrò all'orecchio: “Maestro della setta, Xue'er non ha tutti i torti. Ha già sedici anni... Anche se proteggerla con tutte le nostre forze non è sbagliato, non possiamo continuare a farlo per sempre. Altrimenti, non sarà mai in grado di fare da sola delle scelte difficili e, anzi, la purezza del suo Sangue della Fenice e la sua forza sarebbero sprecate. Inoltre, ieri al torneo delle sette nazioni tutti hanno visto la sua vera forza misteriosa. Non c'è più bisogno di... nasconderla.”


“Del resto, considerando la sua forza non c'è praticamente nulla nel raggio di circa diecimila chilometri che possa essere una minaccia per lei. Anche considerando le altre persone qui vicino... Ye Xinghan e Ji Qianrou non potrebbero tenerle testa neppure unendo le forze. Se è ancora preoccupato, Maestro della setta...” Feng Feiyan rivolse una strana occhiata a Feng Hengkong: “Allora io resterò qui e la sorveglierò di nascosto. Così, al tempo stesso...”


Feng Feiyan aveva ragione, Feng Xue'er era abbastanza forte da non correre alcun pericolo a meno che si allontanasse da lì di almeno diecimila chilometri. E se fosse anche stata protetta di nascosto da Feng Feiyan, allora sarebbe stata in una botte di ferro... inoltre, Feng Feiyan avrebbe potuto assassinare Yun Che senza correre rischi!


Feng Hengkong non aveva più dubbi e annuì lentamente guardando Feng Xue'er: “D'accordo. Hai ragione, Xue'er. Ormai sei cresciuta, è in effetti è ora che impari a prendere le tue decisioni e ad allenarti da sola. Ma devi ricordarti di quello che ti ho detto. Fai sempre attenzione.”


“Wah... Grazie, onorevole Padre! In tal caso, Xue'er ora andrà via da sola. Onorevole Padre, anche tu devi ricordarti di stare attento.” Feng Xue'er rispose con grande gioia e salutò Feng Hengkong agitando le mani. Sollevandosi delicatamente in aria, volò verso est... ovvero, nella direzione in cui si erano diretti poco prima Yun Che e Xia Yuanba.


“Haah, quella ragazza...” Feng Hengkong sorrise, scuotendo il capo.


“Maestro della setta, non si preoccupi. Qui non c'è nulla che possa rappresentare una minaccia per Xue'er. Inoltre, anche io veglierò su di lei. Quindi, Maestro, potete partire senza agitazione.” disse Feng Feiyan, ridacchiando.


Poco dopo, anche Feng Feiyan spiccò il volo e si diresse tranquillamente nella stessa direzione di Feng Xue'er.


…......................


“... il Maestro mi ha detto che questo è un mondo di alto livello. Ma non riesco affatto a capire cosa significhi 'di alto livello'. Però... in questo luogo le Giade per la Trasmissione Sonora e ogni altro oggetto per comunicare a distanza sono inutilizzabili. Non si può neanche usare la propria forza misteriosa per inviare in lontananza la propria voce. E anche la distanza massima della percezione tramite Energia Misteriosa è molto minore.”


Siccome Yun Che non era ancora in grado di volare, Xia Yuanba camminava accanto a lui. I due avevano già passeggiato con calma per qualche chilometro, eppure vedevano ancora solo l'enorme distesa di erba, non se ne scorgeva la fine. Dopo aver ascoltato Xia Yuanba, Yun Che provò a utilizzare la sua Energia Misteriosa per percepire lo spazio intorno a sé... come si aspettava, raggiungeva soltanto i sessanta metri, oltre i quali non riusciva a procedere.


“È davvero molto strano” commentò Yun Che. Due anni prima era entrato nel Regno Segreto Heaven Basin, anch'esso un piccolo mondo indipendente. Tuttavia, l'Arca Primordiale Misteriosa trasmetteva una sensazione molto diversa. Yun Che, però, non era in grado di capire quali fossero di preciso le differenze.


I due camminavano mentre parlavano, accelerando sempre più. All'interno di quello sconfinato prato non avevano incontrato nessuna Bestie Misteriose, né avevano trovato un filo d'erba diverso dagli altri o piante rare. Era una distesa così monotona e arida da confonderli. Dopo più di due ore di cammino, finalmente raggiunsero la fine della sconfinata distesa di erba e, incredibilmente, si trovarono di fronte a un'infinita pianura desolata.


Quando entrarono in quella terra incolta, il vento divenne più debole e delicato. Anche l'aria intorno a loro subì un lieve cambiamento. Quella piccola differenza allertò Yun Che senza che se ne rendesse conto. E in effetti, dopo che furono avanzati di pochi passi, una gigantesca ombra nera scattò da dietro un enorme masso, dirigendosi minacciosamente proprio verso Yun Che e Xia Yuanba... era, sorprendentemente, uno scorpione gigante! La sua lunga coda risplendeva con una luce dello stesso colore del veleno che colava dal suo pungiglione.


Yun Che fece scattare il polso, e con un rapido movimento giunse proprio sotto lo scorpione. Veloce come un lampo, sferrò un fendente con Spadone del Drago e colpì violentemente l'addome dello scorpione.


Bang!!


Lo scorpione gigante fu scagliato in alto nel cielo e subito dopo si schiantò pesantemente a terra. Non appena ebbe toccato il suolo, Xia Yuanba caricò rapidamente e, con un ringhio, gli diede un pugno. Pochi istanti dopo, l'enorme scorpione fu fatto a pezzi da un'esplosione di Energia Misteriosa e innumerevoli frammenti della sua corazza e della sua carne volarono lontano. Dei fiotti di sangue nero sgorgarono dalla carcassa e tinsero completamente il terreno di nero dove lo bagnarono. Due gocce di sangue caddero anche sul braccio di Xia Yuanba.


Yun Che lo raggiunse frettolosamente e usò la Perla del Veleno Celeste per neutralizzare il veleno che era entrato in contatto con Xia Yuanba. Era segretamente scioccato. La corazza di quello scorpione era incredibilmente dura. Il violento fendente di Spadone del Drago l'aveva scagliato in aria, ma non lo aveva ferito. Eppure, Xia Yuanba senza nemmeno usare un'arma, limitandosi a un semplice e distratto pugno, lo aveva ridotto in minuscoli pezzi...


L'attuale forza di Xia Yuanba aveva davvero raggiunto un livello così terrificante.


“Iniziano ad esserci delle Bestie Misteriose. Cognato, devi stare più attento.” Xia Yuanba calciò via i pezzi del cadavere dello scorpione che erano caduti ai suoi piedi, poi fece un cenno con la mano e disse: “Ma non preoccuparti, Cognato. Non ci dovrebbero essere Bestie Misteriose troppo forti qui intorno. Con la mia e la tua forza misteriosa, non c'è nulla che possa minacciarci.”


“Se tua sorella scoprisse quanto sei diventato forte, resterebbe sicuramente senza parole.” Yun Che guardò Xia Yuanba e parlò in tono molto serio.


“Fratellone Yun!”


Proprio in quel momento, li raggiunse alle spalle una voce chiara ed emozionata, simile ad una musica celeste. Yun Che si fermò e si voltò di colpo... quella era senza dubbio la voce di Feng Xue'er!


Non appena si fu girato, vide in cielo quella ragazzina dalla bellezza impeccabile, quasi da sogno. Atterrò lentamente, con movimenti incantevoli come l'elegante danza di una libellula. Anche se indossava ancora il diadema di giada della Fenice, Yun Che poteva percepire la sua felicità: “Xue'er!? Perché sei qui? Dove sono tuo padre e tutti gli altri?”


Feng Xue'er atterrò accanto a Yun Che e rispose con entusiasmo: “Il mio onorevole Padre e gli Anziani hanno raggiunto le zone più interne dell'Arca Primordiale Misteriosa e mi hanno dato il permesso di passeggiare liberamente da sola.”


“Com'è possibile che tuo padre ti abbia lasciata da sola? Non ti ha mai permesso neppure di lasciare la Città della Divina Fenice.” commentò Yun Che, scioccato.


“Hehe.” Feng Xue'er sorrise dolcemente: “Ho detto a mio padre quello che tu mi hai detto quella volta, Fratellone Yun. Gli ho spiegato che ormai sono cresciuta, che alla mia età dovrei essere indipendente e prendere da sola le mie decisioni, quindi mio padre mi ha dato il permesso.”


“Allora è andata così...” Yun Che annuì lievemente. Sebbene non era ancora sicuro che Feng Hengkong si sarebbe davvero sentito tranquillo nonostante Feng Xue'er fosse da sola in quel mondo dove potevano esserci pericoli imprevisti, ora lei era di fronte a lui. Quindi, non poteva che crederle.


Ora che Feng Xue'er era lì con lui, Yun Che ovviamente si rallegrò molto. Inizialmente, aveva pensato che non avrebbe potuto rivederla da vicino per molto tempo; non si sarebbe mai aspettato che avrebbe potuto trascorrere del tempo con lei così presto. Sorridendo, disse: “Allora... Xue'er, vuoi venire con noi?”


“Mn!” Feng Xue'er annuì con grande decisione. A quel punto, si tolse il diadema di giada della Fenice e Yun Che vide i suoi occhi che erano già diventati due luminose lune piene. Gli chiese scherzosamente: “Allora, Fratellone Yun, ora devi proteggere Xue'er, va bene? ...Oh, Fratellone Robusto, anche tu dovrai proteggere Xue'er.”


Il “Fratellone Robusto” era rimasto a fissarli per tutto il tempo. Solo quando Feng Xue'er gli parlò si riprese, e chiese a bocca aperta: “Cognato, voi due... vi conoscete?”


“Mn.” annuì Yun Che: “Xue'er mi ha salvato la vita, una volta.”


Quando Yun Che gli diede quella risposta, lo sguardo con cui Xia Yuanba guardava Feng Xue'er cambiò enormemente... lei aveva salvato la vita a Yun Che. Anche solo per questo, lasciando perdere che fosse la principessa Xue, anche se fosse stata una terribile e crudele vecchietta l'avrebbe trattata con rispetto e le sarebbe stato eternamente grato. Portando un pugno al petto, disse: “Hai salvato la vita a mio Cognato, quindi è come se avessi salvato anche la mia. Non preoccuparti, se qualcuno osasse cercare di farti del male, che sia un uomo o una Bestie Misteriose, non gliela farei passare liscia per nulla al mondo... Ehi, aspetta un momento!”


Xia Yuanba si ricordò improvvisamente della stima della forza misteriosa di Feng Xue'er che il Maestro Spirituale Ancient Blue aveva fatto il giorno prima. Smise di parlare senza preavviso, poi cominciò a balbettare un po': “Signorina... oh, no, no. principessa Xue, la tua forza misteriosa è davvero... davvero... a un passo dal Stadio Sovrano Misterioso?”


“Esatto!” Feng Xue'er annuì distrattamente, come se per lei non fosse nulla di cui preoccuparsi o essere orgogliosi: “Quando compirò vent'anni, la mia forza misteriosa dovrebbe raggiungere il Stadio Sovrano Misterioso vero e proprio. Sono davvero così straordinaria?”


“Straordinaria... straordinaria...” Xia Yuanba si costrinse a deglutire la saliva che aveva in bocca, e annuì spiazzato. Era un membro del Santuario Absolute Monarch da quasi due anni e aveva incontrato innumerevoli esperti che aveva sempre creduto esistessero solo nelle leggende. La sua visione del mondo era cambiata molto da quella che aveva avuto in passato... tuttavia, nemmeno nel Santuario Absolute Monarch c'era mai stato qualcuno capace di diventare un Monarca a vent'anni! Figurarsi Xia Yuanba, persino il Maestro Spirituale Ancient Blue era rimasto scioccato quando aveva scoperto la reale forza di Feng Xue'er.


“Tu... tu hai... hai davvero solo sedici anni? Di preciso, come coltivi la tua forza misteriosa!?” non riuscì a trattenersi dal chiedere Xia Yuanba.


“È un segreto, quindi non posso dirtelo, va bene?” rispose allegramente Feng Xue'er, poi si avvicinò a Yun Che: “Fratellone Yun, dove andiamo a giocare? Potrò trascorrere tutto il giorno stando di nuovo con te, Fratellone Yun. Sono così contenta.”


“Xue'er, dove vorresti andare?”


“Hm... a dire il vero, va bene qualsiasi posto! Lascia che ti confidi un segreto, Fratellone Yun, ho convinto mio padre a lasciarmi passeggiare da sola soltanto per poterti cercare. Ma questo luogo è davvero fin troppo gigantesco, e inoltre il raggio della mia percezione è diminuito terribilmente. Prima mi sono addirittura persa. Per un attimo ho pensato che non sarei riuscita a trovarvi...”


Xia Yuanba, che era rimasto leggermente lontano dai due, li fissò con lo sguardo perso nel vuoto mentre parlavano con affetto e rimase in silenzio, allungando una mano per grattarsi la testa... sembravano in ottimi rapporti. “Che strano, il Maestro non mi aveva detto che alla principessa Xue non era mai stato permesso di lasciarsi sfiorare da nessuno...”


…............


Nello stesso istante, in un altro luogo.


“Grande Anziano della setta della Divina Fenice? Perché sei qui?”


Ye Xinghan si voltò e fissò con gli occhi ridotti a due fessure Feng Feiyan, che era venuto a cercarlo. Yue Ji e Mei Ji, dietro di lui, si erano allontanate e spostate di lato, stringendo un pugnale in ognuna delle loro mani; anche le loro espressioni erano fredde come il ghiaccio. Quel mondo all'interno dell'Arca Primordiale Misteriosa era il luogo ideale per un omicidio, siccome nessuno avrebbe potuto percepire una battaglia o accorgersi che qualcuno era stato ucciso. Dopo la scomparsa dell'Arca Primordiale Misteriosa, ogni prova sarebbe scomparsa permettendo all'assassino di farla franca. Feng Feiyan era il Grande Anziano della setta della Divina Fenice e, soprattutto, un Signore all'ottavo livello del Stadio Tiranno Misterioso. Naturalmente, Ye Xinghan non avrebbe mai potuto tenergli testa.


“Non dovete preoccuparti. Questo Grande Anziano della setta della Divina Fenice è la persona più intelligente di tutto l'Impero della Divina Fenice. Se è venuto a parlare con questo Giovane Maestro, non può che essere per una buona ragione e, sicuramente, non può avere cattive intenzioni.” Ye Xinghan allargò le braccia e si avvicinò per primo a Feng Feiyan: “Non sei andato ad esplorare con Feng Hengkong e gli altri? Hai forse ricevuto un altro incarico?”


“Hoho.” Feng Feiyan sorrise con complicità: “Ovviamente sono venuto per portarti delle buone notizie, Giovane Maestro... sto per consegnarti un gigantesco regalo. Non c'è più bisogno di aspettare domani o dopodomani, possiamo farlo oggi. E, soprattutto, possiamo farlo in modo assolutamente impeccabile.”


“Oh?” Ye Xinghan inclinò leggermente il volto.


“Feng Xue'er, che tu desideri avere, Giovane Maestro, non ha accompagnato Feng Hengkong nella zona più interna. Al contrario, sta passeggiando per conto suo... e io non ho seguito Feng Hengkong perché lui stesso me lo ha chiesto. Mi ha ordinato di proteggere di nascosto Feng Xue'er e, al tempo stesso, di assassinare Yun Che, quel topo di fogna che si è sopravvalutato e ha osato sfidarci!”


Le parole di Feng Feiyan accesero negli occhi di Ye Xinghan una strana luce. Subito dopo, aprì le braccia, sollevò lo sguardo al cielo e scoppiò a ridere come un pazzo...
                                


                                



