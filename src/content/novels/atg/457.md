---
title: Capitolo 457 - Crisi Improvvisa
pubDate: 2025-01-31T17:03:16.134Z
tags:
    - atg
---


<em>Capitolo regolare,
1 in coda, 0/10 donazione</em>
<em>-Schadenfreude</em>


All'interno dell'Arca Primordiale Misteriosa c'era una vasta terra desolata.


Dopo essere avanzati per altre due ore, non era cambiato nulla. Yun Che poteva usare solo una parola per descrivere le sue emozioni...


Noia!!


Non c'era il minimo entusiasmo, nervosismo o sensazione di mistero nell'esplorare questo mondo differente. Era tutta una terra desolata dove raramente c'era qualcosa di più grande di una normale roccia. In giro strisciavano una o due Bestie Misteriose, ma furono tutte ridotte in poltiglia da uno dei pugni di Xia Yuanba, Yun Che non aveva dovuto fare nulla... Durante la sua ultima avventura nel Regno Heaven Basin Secret c'era stata una bufera di neve, pericoli, grandi occasioni... al confronto questo luogo era estremamente noioso. Non c'era molto da vedere ed era privo di rischi.


Fortunatamente c'era l'incantevole Feng Xue'er accanto a lui.


"Jasmine hai sentito qualcosa?" Chiese con noncuranza Yun Che.


"... Questa è la terra desolata di un mondo indipendente." Rispose con indifferenza Jasmine. "Il primo posto in cui siete atterrati era solo un'area verde di questo posto. Tutti gli altri luoghi sono lande desolate e più andrete avanti e più diventeranno desolate."


"Cosa significa?" Chiese Yun Che.


"Significa che questo mondo sta morendo!" Rispose Jasmine: "Anche se questo mondo ha Bestie Misteriose, dovresti aver capito che non solo sono poche, ma hanno anche una corazza esterna molto dura. Sono Bestie Misteriose estremamente resistenti agli ambienti con poche risorse! Dopo pochi millenni queste creature si estingueranno gradualmente. Allora diventerà un mondo completamente morto."


"...Perché morirebbe?"


"Questo è un mondo indipendente, non un mondo naturale nato dal grande universo. Dato che è indipendente la sua esistenza conta sul supporto di certe energie. Una volta che il potere che lo sostiene scompare, il mondo diventerà sempre più desolato e morirà."


Yun Che: "..."


Feng Xue'er inclinò la testa e chiese con curiosità: "Fratellone Yun, ieri ho sentito che sei il principe di Ventoblu. Tua moglie è anche una principessa... la moglie del fratellone Yun dev'essere molto bella, vero?"


Prima che Yun Che potesse rispondere, Xia Yuanba si era già avvicinato e aveva risposto con serietà: "In effetti la Sorella Maggiore Xueruo è davvero bella, ma non quanto la mia sorellona... oh, oh e la mia sorella maggiore è la prima moglie del cognato. Anche se la Sorella Maggiore Xueruo è una principessa, è comunque la seconda moglie."


In quanto fratello minore di Xia Qingyue, Xia Yuanba aveva una lieve ostilità nei confronti dell'ultima moglie di Yun Che, ma data la nobile identità e la disposizione gentile di Cang Yue, sentiva che sua sorella sarebbe stata in difficoltà. Così quando Feng Xue'er aveva menzionato Cang Yue, si era intromesso velocemente e aveva sottolineato la posizione di sua sorella come prima moglie.


"..." Se non fosse per il fatto che non avrebbe potuto battere Xia Yuanba, Yun Che gli avrebbe dato un calcio nel deretano.


"Ah?" Come previsto, le labbra rosee di Feng Xue'er si aprirono con stupore: "Fratellone Yun, hai davvero... due mogli?"


"Coff coff... q-questo... sai anche che il tuo fratellone ha un grande fascino, è inevitabile che succedano cose del genere." Farfugliò Yun Che.


Ma non si sarebbe mai aspettato che Feng Xue'er annuisse e rispondesse seriamente: "Sì, giusto. Il fratellone Yun è così carino, quindi devono esserci molte ragazze a cui piaci. Due mogli a 19 anni... non sembrano così tante! Il mio onorabile padre ha più di quattrocentosessanta mogli, molte di più del fratellone Yun, sai!"


P... più di quattrocentosessanta?!


Yun Che sussultò... essere un imperatore era così invidiabile!


Aspetta... Più di quattrocentosessanta mogli, eppure aveva avuto solo quattordici figli e una figlia?


Non sembrava troppo speciale!!!


Dopo aver riflettuto, Yun Che si calmò. Annuì e disse con sincerità: "Sì! Imparerò dall'onorabile padre di Xue'er e lavorerò sodo sotto quell'aspetto... Xue'er ho un po' di domande da farti. Se non ti senti a tuo agio nel rispondere, non devi farlo per forza."


"Sì, fai pure fratellone Yun." Rispose allegramente Feng Xue'er.


Yun Che organizzò i suoi pensieri e chiese: "Prima che compiessi 16 anni, hai trascorso la maggior parte del tempo con la Divina Fenice della tua setta?"


Le due parole "Divina Fenice" fecero rallentare lievemente i passi di Feng Xue'er. Dopo un momento di silenzio, annuì: "Sì, la Divina Fenice è apparsa all'improvviso il giorno in cui sono nata e mi ha tenuto con sé, fino a quando ho compiuto otto anni, il momento in cui ho visto per la prima volta il mio onorabile padre. Poi ho passato la maggior parte del tempo accanto alla Divina Fenice, fino a quando ho compiuto tredici anni..."


La voce della ragazza si incrinò e non continuò ulteriormente.


Yun Che capì che la Divina Fenice probabilmente era morta quando Feng Xue'er aveva compiuto tredici anni, cioè tre anni fa. Naturalmente non le avrebbe chiesto di confermare questo fatto, perché perfino nel setta della Divina Fenice probabilmente non era un fatto noto a molti. Era un enorme segreto che non poteva essere divulgato. Ponderò e poi chiese: "Allora la Divina Fenice ti ha mai parlato di... un'altra Divina Fenice?"


Feng Xue'er alzò la testa. I suoi bellissimi occhi guardarono in silenzio Yun Che, poi... annuì lievemente.


"La Divina Fenice è uno dei due spiriti che la Fenice ha lasciato nel continente del Cielo Misterioso molto tempo fa, una guida per valutare le persone degne del suo potere e trasmettere la sua eredità. Uno di loro la nostra Divina Fenice, l'altro è nella Nazione Ventoblu... Me l'ha detto molto tempo fa." Disse lentamente Feng Xue'er. Guardò Yun Che: "Ieri mi hai chiesto perché ti ho insegnato l'Ode della Fenice anche se sapevo che eri l'altro erede della Divina Fenice... Ti ho dato solo una mezza risposta ieri, è stato anche... per il desiderio della Divina Fenice."


"Il desiderio della Divina Fenice?" Yun Che aggrottò le sopracciglia.


"La Divina Fenice in origine era uno spirito puro, ma dopo essere rimasto nel continente del Cielo Misterioso per molto tempo, era stato inquinato dal mondo mortale, facendogli avere emozioni che non avrebbe dovuto avere, facendogli desiderare di essere il solo spirito della fenice nel continente del Cielo Misterioso e di conquistare il continente. Di conseguenza è sfuggita ai suoi legami e ha lasciato il luogo della prova per andare alla Nazione Ventoblu e trovare l'altro spirito. Dopo una violenta battaglia, ha annientato l'altro spirito, ma anche subito gravi ferite. Non solo il suo potere si è indebolito di molto, la durata della sua vita è passata da diverse decine di migliaia di anni a pochi millenni. Perfino l'Ode della Fenice è rimasta danneggiata dalla battaglia, ridotta in frammenti..."


"..." Era proprio quello che Yun Che aveva sentito dall'altro spirito. Solo che non era morto e la sua Ode della Fenice si era rotta al punto da avere solo il quinto e il sesto stadio.


"Poi, al termine della sua vita, dopo aver fatto molte esperienze, la sua contaminazione si diluì lentamente. Si sentì malvagio e rimpianse di aver distrutto l'altro spirito. Tuttavia, tre anni fa, quando la Divina Fenice stava per... Aveva sentito all'improvviso l'esistenza dell'altro spirito e di un altro erede. Mi ha detto che se mai avessi incontrato l'altro successore, gli avrei dovuto insegnare l'Ode della Fenice... perché lo Spirito aveva perso il quinto e il sesto strato e aveva distrutto tutta l'Ode della Fenice dell'altro spirito. Anche se il successore avesse ottenuto il sangue della fenice, non sarebbe mai stato in grado di coltivarne la arte misteriosa."


Yun Che ascoltò attentamente con perplessità.


Anche se Feng Xue'er stava cercando di nasconderlo più che poteva, le sue parole indicavano che l'altro spirito fosse già morto. Ciò che lo sorprendeva era che la "Divina FenicÈ a cui lo spirito gli aveva detto di fare attenzione, l'esistenza che più temeva, aveva già mostrato segni di pentimento e aveva confessato i suoi crimini. Il mondo era davvero imprevedibile.


"Non mi sarei mai aspettata che il Fratellone Yun potesse essere davvero l'altro erede e avesse anche ottenuto il suo potere originale e l'anima... Oh, giusto. Fratellone Yun, che aspetto ha l'altro spirito? Sta... ancora bene?" Chiese con entusiasmo Feng Xue'er.


"Sembra..." Yun Che ponderò e poi disse: "In realtà non ho mai visto chiaramente il suo aspetto, ogni volta che lo incontravo poteva vedere solo due enormi occhi dorati. Al momento è da qualche parte nella Nazione Ventoblu. Mi ha anche detto delle ostilità tra lui e l'altro spirito. Una volta tornato a Ventoblu, sembra che gliene dovrò parlare. Credo che ne sarà sollevato."


"Sì!" Feng Xue'er annuì. Poi i suoi occhi si inumidirono: "In realtà quando la Divina Fenice ha scoperto che l'altro spirito non era morto, era diventata contenta. Come... se il suo più grande dolore fosse scomparso. Così anche io sono stata molto contenta quando ho scoperto che il Fratellone Yun era il successore dell'altro spirito."


Proprio quando il giovane stava per dire qualcos'altro, una voce acuta risuonò da dietro.


"Oh? Non è la mia incantevole sorellina Xue'er? È stato davvero un colpo di fortuna per me incontrarti."


Yun Che, Feng Xue'er e Xia Yuanba si voltarono contemporaneamente. A meno di trecento metri di distanza c'era Ye Xinghan che stava tenendo le sue donne seducenti. Era tutto sorrisi e non nascondeva minimamente la sua lascivia e la sua insolenza mentre si avvicinava.


"Ye Xinghan?" Mormorò Yun Che mentre si accigliava. Il sorriso pericoloso del giovane lo agitò immediatamente. Disse a bassa voce: "Yuanba, sta attento."


"Oh..." Le parole di Yun Che fecero irrigidire il ragazzo. Annuì lievemente mentre ogni vena delle sue braccia iniziò a sporgere.


Xia Yuanba era un Signore negli stadi intermedi e Feng Xue'er era ad un passo dal diventare Monarca. Anche Ye Xinghan era un Signore negli stadi intermedi e se avesse voluto attaccarli, non sarebbe riuscito ad affrontare Xia Yuanba e Feng Xue'er... Ma Yun Che aveva notato la sua espressione scaltra sembrava sicura di aver... catturato la sua preda!


"Giovane Maestro Ye." Salutò Feng Xue'er.


"Oh..." Ye Xinghan strinse i suoi occhi sottili mentre fissava il profilo bellissimo di Feng Xue'er senza nemmeno degnare di uno sguardo Yun Che e Xia Yuanba: "Sorellina Xue'er, sei troppo formale, chiamami Giovane Maestro Ye è troppo tedioso e distante, voglio che la sorellina Xue'er mi chiami... Fratellone Ye."
                                


                                



