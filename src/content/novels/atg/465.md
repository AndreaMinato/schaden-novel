---
title: Capitolo 465 - Antica Fortezza Celeste
pubDate: 2025-01-31T17:03:16.135Z
tags:
    - atg
---


<strong>Capitolo regolare, 0 in coda, 0/10 donazione
-Alstor</strong>


Ji Qianrou si era fatto avanti spontaneamente e aveva bloccato Ye Xinghan. Fu una sorpresa inaspettata, per Yun Che.


La voce e l'atteggiamento di Ji Qianrou emanavano un'aura demoniaca, ma la sua arroganza non gli si poteva soltanto leggere in volto, era impressa nelle sue stesse ossa – – Questa era l'impressione che Yun Che aveva avuto.


Il giorno prima, Yun Che aveva cercato Ji Qianrou per parlare un po' con lui ed aiutarlo a curare il veleno di rospo che lo infastidiva da anni. Lo aveva fatto in parte per ringraziarlo, siccome lo aveva difeso durante il Torneo, ma soprattutto per far sì che gli dovesse un favore... perché una persona così narcisista ed arrogante ripagava sempre i debiti, a qualsiasi costo, ogni volta che ne doveva uno a qualcuno.


Non si aspettava, però, che Ji Qianrou gli avrebbe restituito così presto il favore.


Ma sapeva che Ji Qianrou non avrebbe ucciso Ye Xinghan, e poteva soltanto ipotizzare quanto a lungo avrebbe potuto fermarlo. Di conseguenza, non si rilassò neppure per un istante e corse con tutte le sue forze, portando in braccio Feng Xue'er, lasciando a terra una scia di sudore.


Il tempo trascorse in fretta. In quel mondo arido, vuoto, bizzarro e misterioso persino lo scorrere del tempo sembrava confondere i sensi. Yun Che cominciò a sentirsi esausto; non sapeva più da quanto tempo stava correndo. Forse sette o otto ore, o forse quindici o sedici. Cominciò a rallentare sempre più, finché non riuscì più a muoversi, cadde e rimase seduto per terra, respirando profondamente.


Durante la sua vita passata, nell'continente Nuvola Azzurra, per lui era normale dover fuggire di continuo. Tuttavia, era la prima volta in entrambe le sue vite che si sentiva così sotto pressione e minacciato da un pericolo così immenso. Quel luogo, infatti, era fin troppo spoglio. Ogni genere di abilità legata al nascondersi, al camuffarsi o a cancellare le proprie tracce sarebbe stata inutile. Altrimenti, se quella fosse stata una zona montuosa o ricca di foreste, anche tenendo in braccio Feng Xue'er non avrebbe avuto troppe difficoltà a seminare Ye Xinghan. L'ultima volta, la Setta Burning Heaven lo aveva fatto inseguire da otto anziani incredibilmente più forti e veloci di lui, ma era comunque riuscito ad ingannarli e a scappare.


“Fratellone Yun... stai sudando un sacco...” disse Feng Xue'er, con gli occhi socchiusi.


Yun Che si asciugò la fronte con una mano e ridacchiò: “Per un uomo, sudare così tanto non è nulla di che. È solo colpa mia, non sono abbastanza forte e mi sono stancato così in fretta.”


“Non è vero... sei fantastico, Fratellone Yun... più fantastico di chiunque altro...” rispose con dolcezza Feng Xue'er: “Ora siamo... al sicuro?”


“Non ne ho idea, ma probabilmente sì.” la consolò Yun Che.


“Guarda in avanti!” esclamò improvvisamente Jasmine.


Yun Che si concentrò immediatamente e sollevò lo sguardo, restando scioccato.


Di fronte a lui, la pianura desolata era scomparsa, sostituita da un altissimo muro blu scuro. Era così alto che impediva di vedere il cielo, e così lungo che Yun Che non riusciva a scorgerne la fine. Nonostante la sua vista incredibilmente acuta, non ne vedeva ne le estremità laterali né la cima.


Proprio di fronte a Yun Che, nel muro dalle sfumature blu e nere c'era una porta di pietra, aperta. Era un portone alto quasi trecento metri e largo altrettanti. Oltre la soglia c'era soltanto una distesa grigiastra, era impossibile capire cosa ci fosse all'interno.


Questo è...


Yun Che guardò verso l'alto, e rimase come in trance per un po' di tempo. Considerando che non riusciva a scorgere la fine di quella gigantesca struttura, avrebbe dovuto notarla da centinaia di chilometri di distanza. Inoltre, la pianura era così vuota che qualsiasi edificio, anche cento volte più piccolo di quello, sarebbe saltato immediatamente all'occhio e riconosciuto immediatamente.


Tuttavia, mentre correva non aveva visto quel muro. Fino a poco prima, avrebbe giurato che di fronte a lui ci fosse solamente una landa desolata.


Era come se quell'enorme edificio fosse comparso dal nulla!


“A giudicare dall'aspetto, probabilmente è una gigantesca fortezza antica!” ipotizzò con cautela Jasmine: “Emette un'aura estremamente vecchia, dovrebbe risalire all'Era Primordiale. Forse è qualcosa che è sempre esistito insieme all'Arca Primordiale Misteriosa, potrebbe non essere stata costruita in seguito.”


“Com'è possibile che non l'abbia notata?” chiese Yun Che, sorpreso: “Jasmine, tu quando ti sei accorta che era qui?”


“Soltanto adesso.”


“Soltanto adesso!?” Yun Che era sbalordito.


“Non devi essere sorpreso.” spiegò con calma Jasmine: “Sebbene questa fortezza sia estremamente antica, l'Energia Misteriosa della Formazione Profound che la avvolge non è ancora scomparsa del tutto. L'intera fortezza è protetta da una gigantesca Formazione Profound protettiva. Questa Formazione Profound non solo impedisce che la fortezza venga danneggiata dagli agenti atmosferici, ma possiede anche uno straordinario potere di occultamento! Anche se è enorme, nessuno la noterebbe a più di trecento metri di distanza. Inoltre...”


Jasmine esitò qualche secondo, poi continuò: “Questa Formazione Profound primordiale sembra possedere anche proprietà legate allo spazio. Se ho ragione, probabilmente è in grado di spostarsi da sola!”


Una fortezza capace di spostarsi da sola?


Già questo sembrava fin troppo inverosimile.


“Xue'er, nei resoconti delle esplorazione della tua setta nell'Arca Primordiale Misteriosa c'è qualche menzione di questa fortezza?” chiese Yun Che a Feng Xue'er, accanto a lui.


Feng Xue'er scosse delicatamente la testa: “Mio Padre non me ne ha mai parlato, quindi probabilmente non sanno nulla su di essa.”


L'intera fortezza era di un colore blu scuro, tendente al nero, e aveva un aspetto semplice ma antiquato. Inoltre, sembrava emanare un'aura misteriosamente densa. Yun Che la guardò per un po', e non appena si sentì leggermente più in forze chiese: “Jasmine, quanto è grande questa fortezza?”


“Non ti conviene cercare di girarci intorno.” rispose tranquillamente Jasmine: “È molto più vasta di quanto tu possa immaginare. Neppure io riesco a percepirne la fine. Se speri di riuscire a superarla aggirandola, è semplicemente impossibile che tu ci riesca prima che questo mondo scompaia.”


“È davvero così enorme!??” esclamò Yun Che, scioccato.


“Non vuoi entrare e dare un'occhiata all'interno?” aggiunse Jasmine, calma: “È pur sempre un edificio all'interno dell'Arca Primordiale Misteriosa; interessa persino a me. Forse, tutti i tesori dell'Era Primordiale che quelle persone hanno cercato per tutti questi anni sono lì dentro.”


Yun Che si alzò in piedi, e dopo essersi accertato che nessuno li stesse per raggiungere, sollevò leggermente lo sguardo e si diresse lentamente verso la porta.


Poco dopo, arrivò davanti all'ingresso. Era ormai a pochi passi dalla soglia del gigantesco portone, completamente aperto. Tuttavia, non riusciva a scorgere nient'altro che uno spazio grigiastro oltre la porta, senza vedere chiaramente l'interno. Si fermò e trattenne il fiato, cercando per qualche istante di esaminare l'ingresso e, alla fine, entrò.


Era come se fosse passato da un mondo ad un altro. La luce, l'ambiente, l'aura, lo spazio, persino la sensibilità della sua vista e del suo udito mutarono drasticamente. Di fronte a lui, c'era un'enorme sala vuota. Numerosi pilastri di pietra straordinariamente alti erano disposti in vari punti del salone. Le piastrelle del pavimento, i muri, i pilastri e il soffitto erano tutti dello stesso colore blu scuro, ed emanavano sia un'aura che un odore che ricordavano vagamente qualcosa di antico.


Yun Che si voltò. Il suo sguardo si posò sulla soglia della porta che aveva appena attraversato. Ora c'era una nebbia grigiastra sulla soglia del portone, che gli impediva di vedere l'esterno. Dopo aver riflettuto per qualche istante, tornò rapidamente sui suoi passi.


Lo spazio intorno a Yun Che cambiò repentinamente ancora una volta, riportandolo alla landa desolata dove sorgeva la fortezza. Ai suoi piedi c'era un orma piuttosto marcata, che aveva lasciato intenzionalmente prima di entrare per accertarsi di essere nello stesso luogo.


Dopo aver confermato che si poteva entrare e uscire senza difficoltà, Yun Che si sentì rincuorato ed entrò nuovamente nella fortezza.


Il salone era immenso; ancora più grande dell'arena del Torneo del giorno precedente. Gli occhi di Yun Che scivolarono lungo la sala, mentre camminava lentamente. Nella stanza vuota, si potevano sentire chiaramente il rumore dei suoi passi e il suo respiro leggero, che cercava intenzionalmente di rendere più silenzioso. 


Cos'è di preciso questo posto?


Yun Che avanzò per parecchio tempo, prima di vedere finalmente il termine della sala. Lungo i muri c'erano delle porte di pietra alte oltre sessanta metri. Alcune erano aperte, altre erano chiuse. Oltre quelle aperte c'erano dei corridoi, ma non si riusciva a vedere dove portassero. In fondo al salone c'era un enorme palco rotondo, anch'esso di pietra blu. Era alto trenta metri e largo trecento.


Alla destra del palco c'erano degli immensi scalini che portavano al secondo piano della fortezza.


“Jasmine, hai scoperto qualcosa?” chiese Yun Che, fermandosi.


“In realtà, non so neppure io cosa sia questo luogo, ma posso assicurarti che non c'è l'aura di nessun essere vivente e che nessuno è stato qui da moltissimo tempo, eccetto te, che sei appena entrato. Molto probabilmente, questo è un castello primordiale dimenticato da epoche! Dovresti dare un'occhiata in giro. Potresti trovare qualcosa di molto strano. Se riuscissi davvero a trovare un artefatto risalente all'Era Primordiale, anche se fosse il più debole mai costruito in quell'Era sarebbe senza dubbio un tesoro preziosissimo.”


Yun Che annuì. Dopo alcuni istanti di esitazione, raggiunse le gigantesche scale di pietra e le salì. Non sapeva quanti piani ci fossero; neppure Jasmine era in grado di stabilirlo, quindi, per lui sarebbe stato inutile anche solo tirare a indovinare. Anche se ci fossero state migliaia, o decine di migliaia di piani, Yun Che non sarebbe stato molto sorpreso.


Mentre saliva le scale, Yun Che guardava di tanto in tanto verso il basso. Fermandosi un attimo, osservò la gigantesca sala al primo piano. Ma, proprio quando si voltò verso il palco di pietra, si concentrò e smise di salire le scale.


Perché, proprio in quell'istante, gli era sembrato di vedere una luce rossa lampeggiare davanti ai suoi occhi.


In quel luogo, tutto era eccezionalmente silenzioso e ogni cosa era blu scuro. Quindi quella luce, sebbene fosse estremamente debole, gli era sembrata molto accesa e aveva attirato la sua attenzione. Yun Che non ci pensò e strinse ancora più forte Feng Xue'er, per poi saltare giù dalle scale ed atterrare sul palco, fissando il punto in cui aveva visto la luce.


“Cos'hai scoperto?”


“... non ne sono ancora sicuro.”


Yun Che avanzò lentamente, raggiungendo la fine del palco. A quel punto, gli sembrò di vedere di nuovo la luce rossa e si fermò improvvisamente. I suoi occhi si posarono su una crepa fra due rocce blu che si trovavano sul palco.


Yun Che si inginocchiò, guardando con attenzione, e in effetti quando si concentrò sulla crepa fra le pietre, così stretta da essere quasi impossibile da vedere a occhio nudo, notò un debole bagliore rosso lampeggiare oltre la fessura.


C'era qualcosa lì sotto!


Jasmine aveva detto che quella fortezza era stata costruita nell'Era Primordiale, quindi era incredibilmente antica. Ma qualcosa stava ancora emettendo un bagliore. Doveva essere uno strano artefatto lasciato lì da qualcuno.


Ma se fosse stato davvero un tesoro straordinario, la Perla del Veleno Celeste avrebbe dovuto individuarlo. Perché non aveva avuto la benché minima reazione?


Yun Che distese una mano e colpì violentemente la crepa. Si sentì subito un “bang”, e il suo pugno rimbalzò indietro. Provò un forte dolore alla pelle e alle ossa, ma le due rocce erano ancora perfettamente intatte, senza neppure un graffio!


“Vuoi davvero cercare di romperle? Con la tua forza misteriosa, non ci riuscirai mai! Xia Yuanba è un Signore di livello intermedio e non è riuscito a spezzare neppure un comunissimo sasso. La pietra con cui è costruita questa fortezza è molto più resistente di quella all'esterno. Anche se attaccassi queste due rocce con tutta la tua forza per decine di anni, non subirebbero il minimo danno.” commentò Jasmine, spietata.
                                


                                



