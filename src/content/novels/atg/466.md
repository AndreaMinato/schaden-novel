---
title: Capitolo 466 - Voce Misteriosa
pubDate: 2025-01-31T17:03:16.135Z
tags:
    - atg
---


<em>Capitolo regolare
0 in coda, 0/10 donazione</em>
<em>-Schadenfreude</em>


Ci doveva essere qualcosa di speciale nascosto sotto questo palco o forse avrebbe potuto contenere un altro spazio. Tuttavia, proprio come aveva detto Jasmine, con la sua forza romperlo sarebbe stato impossibile.


Yun Che cercò nelle vicinanze e non trovò qualcosa di simile ad un interruttore. Quindi poteva solo rinunciare e iniziare di nuovo a dirigersi verso i gradini di pietra.


C'erano molti scalini e, anche dopo essere salito per molto tempo, era solo a metà del percorso.


"Chi... sei... tu..."


Yun Che si fermò all'improvviso e si girò di scatto per guardarsi attorno: "Chi è? Chi sta parlando?!"


"Ah... Fratellone Yun, cosa c'è?" Feng Xue'er, che si stava accoccolando nel suo abbraccio, si spaventò e chiese con un po' d'ansia.


Yun Che scorse i dintorni con lo sguardo mentre si concentrava. Chiese a bassa voce: "Xue'er, hai sentito una voce?"


"Ora?" Feng Xue'er scosse la testa, confusa.


Yun Che aveva sentito chiaramente una voce incredibilmente debole. Sembrava quella di una donna, eppure era particolarmente eterea, rendendolo incapace di capire da dove proveniva. Che fosse... la sua immaginazione?


"Jasmine, hai sentito quella voce?" Chiese accigliato Yun Che.


"Non ho sentito nulla." Rispose Jasmine. "Cos'hai sentito?"


"..." Perfino Jasmine non l'aveva sentita. Yun Che iniziò a sospettare che fosse solo un'illusione. Si concentrò, rimase in silenzio al suo posto e scorse con lo sguardo i dintorni, eppure non riuscì più a sentire alcuna voce.


Yun Che continuò a sollevare i piedi e salì per le scale. Dopo molto tempo arrivò finalmente al secondo piano della fortezza.


Mura, pavimento e soffitto neri e bluastri. Ogni cosa non era diversa dal primo piano. Yun Che non continuò a salire, invece si diresse verso una porta di pietra aperta.


Dietro di essa inaspettatamente c'era un posto semplice e pulito che sembrava simile ad un cortile. All'interno erano disposti tavoli di pietra, sgabelli e delle giare anch'esse nere e bluastre, la maggior parte di esse erano già rotte. Dietro il cortile c'erano sette o otto stanze disposte uniformemente. Yun Che entrò nel cortile e rimase davanti ad una delle porte di pietra delle stanze e provò a spingerla con le sue mani.


All'improvviso, sulla parte destra della porta, apparì con un bagliore una piccola formazione profound delle dimensioni di un palmo. Subito dopo vorticò e la porta si aprì lentamente.


"Tutte le porte dovrebbero avere una formazione del genere che può essere aperta e chiusa con facilità. Tuttavia l'Energia Misteriosa è già molto debole e potresti riuscire a distruggerla facilmente. Comunque è già incredibile che siano riuscite a rimanere fin dall'Era Primordiale. La forza delle persone in grado di costruire queste formazioni sicuramente era fuori dal comune." Disse con serietà Jasmine.


"Sembra che fosse un alloggio." Yun Che entrò nella stanza. All'interno c'era un tavolo, due sgabelli, un armadio di pietra e un letto adeguatamente spazioso. La disposizione delle altre stanze doveva essere più o meno uguale. Data l'enormità di questa fortezza, molto probabilmente avrebbe potuto ospitare l'intera popolazione dell'Impero Ventoblu.


Yun Che si girò e notò che c'era una piccola formazione profound che brillava debolmente sul retro della porta. La sua posizione era identica a quella della formazione apparsa prima, quando Yun Che aveva aperto l'ingresso. Dovrebbe essere la stessa. Tuttavia poteva essere vista solo dall'interno, dall'esterno sarebbe apparsa solo quando la porta veniva toccata.


"Prova ad usare la tua Energia Misteriosa per toccare questa formazione." Disse all'improvviso Jasmine.


Seguendo le sue istruzioni, Yun Che sporse una mano e colpì la formazione con dell'Energia Misteriosa. In un istante, con un tonfo, la porta che prima era aperta si chiuse all'improvviso molto velocemente.


"Come pensavo." Disse Jasmine. "Toccando questa formazione dall'interno, si può chiudere la porta, può essere aperta solo dall'interno. È davvero utile per proteggersi. Durante l'Era Primordiale diversi demoni e bestie percorrevano queste terre e queste misure di sicurezza dovevano essere davvero comuni. Tuttavia, se la formazione venisse distrutta dall'esterno da qualcuno, le persone all'interno rimarrebbero imprigionate qui dentro."


"Xue'er, riposiamo qui per un po'."


Yun Che andò al lato del letto e si sedette mentre si appoggiava contro il muro.
Nel momento in cui si rilassò, sentì una grande fatica. Non lasciò Feng Xue'er, cambiò la sua posizione tenendola ancora tra le braccia... Poteva tirare fuori una coperta dalla Perla del Veleno Celeste e metterla sul letto per poi posarci Feng Xue'er, ma non ci riusciva.
La sensazione di abbracciare in questo modo la principessa Xue era così piacevole che nessun uomo sarebbe stato disposto a rinunciarvi.


"Chi... sei... tu..."


Yun Che, che si era appena seduto, sussultò lievemente mentre sollevava la testa. Se la prima volta poteva essere solo la sua immaginazione, allora stavolta non avrebbe dubitato della sua percezione! Aveva sentito con chiarezza quella voce... era proprio uguale a quella di prima.


Yun Che aumentò la sua concentrazione e gridò: "Chi sei? Chi mi sta parlando?" Come poteva esserci la voce di una donna in questa fortezza torreggiante che era apparsa all'improvviso nell'Arca Primordiale Misteriosa, una reliquia lasciata dall'Era Primordiale in cui Jasmine era sicura che non fosse rimasta una sola creatura vivente?


"Hai sentito di nuovo una voce?" Chiese sorpresa Jasmine.


Dato che aveva fatto questa domanda, la ragazza naturalmente non doveva averla sentita stavolta. Questo significava anche che... solo Yun Che poteva sentirla. Chiaramente era stata inviata solo a lui.


Yun Che rimase di nuovo in silenzio, tuttavia non sentì più quella voce. Disse accigliato: "C'è qualcuno in questa antica fortezza! Dovrebbe essere molto lontana da me, ma sa della mia esistenza."


"Se non è la tua immaginazione, allora può essere solo un'anima residua." Disse lentamente Jasmine.


"Anima residua?"


La voce di Jasmine era molto calma, come se fosse abituata da tempo a delle cose del genere. "E dovrebbe essere estremamente debole, altrimenti non avrebbe così tante difficoltà ad usare consecutivamente la sua voce. Non c'è bisogno che tu la cerchi. Dato che non ha esitato a consumare la sua energia per conversare con te, sembra che sia interessata a te e prenderà di nuovo l'iniziativa per parlarti. Il motivo per cui non puoi ricevere risposta dovrebbe essere a causa della sua energia indebolita al punto da poter inviare altre parole dopo molto tempo."


Feng Xue'er alzò la testa dall'abbraccio di Yun Che e chiese: "Fratellone Yun, c'è... qualcun altro attorno?"


Il ragazzo scosse la testa: "No, sembra che me lo sia immaginato, ecco tutto. Xue'er devi essere molto stanca, fai un buon riposo. In questo posto nessuno potrà trovarci."


Feng Xue'er scosse gentilmente la testa: "Non sono stanca... è il fratellone Yun ad essere molto stanco."


"Devo solo fare una breve pausa e mi riprenderò." Disse con un sorriso Yun Che. Con il fisico del Dio Drago e il potere della Grande Via del Budda, le sue capacità di recupero erano superiori a quelle di una persona normale.


I due rimasero in silenzio. Dopo diverse ore di fuga in cui non avrebbero osato fermarsi per un solo momento, finalmente trovarono un po' di pace. E Yun Che riuscì finalmente a sentire il calore e la fragranza nel contatto con lei. Abbracciare delicatamente la principessa Xue in questo modo probabilmente era un sogno per qualsiasi uomo. E la principessa Xue era come un gattino ubbidiente che si accoccolava nel suo abbraccio. Non si dimenava, né rifiutava, stava riposando pacificamente.


"Xue'er, la Divina Fenice è davvero morta?" Chiese a bassa voce Yun Che. Jasmine gli aveva già risposto prima e le parole di Ye Xinghan e Feng Feiyan lo avevano dimostrato.


Feng Xue'er rimase in silenzio per un po' prima di annuire: "La Divina Fenice è già mancata tre anni fa. Sedici anni fa, il motivo per cui mi ha scelto dopo la nascita, era perché sapeva che la sua vita stava per terminare e aveva bisogno di un successore con abbastanza potenziale. Sono stata sotto la guida della Divina Fenice per tredici anni e ho ricevuto tutta la sua eredità... La sua fonte d'energia, l'anima, tutto il suo sangue della fenice e i suoi ricordi."


Le parole di Feng Xue'er fecero sussultare Yun Che... Non c'era da meravigliarsi che alla mera età di sedici anni fosse quasi una Monarca. Non era nemmeno strano che fosse riuscita a capire facilmente le sue origini e conoscesse così bene cos'era successo tra i due spiriti. Nonostante la Divina Fenice dell'Impero fosse morta, aveva passato tutto quanto a Feng Xue'er! Questo aveva permesso alla ragazza di partire in vantaggio. La sua velocità di crescita e le sue possibilità avrebbero scioccato il mondo intero.


Non c'era da meravigliarsi che Feng Xue'er avesse una posizione così elevata nel setta della Divina Fenice. Dato che aveva ereditato tutto dallo spirito, una volta che Feng Xue'er fosse maturata completamente, sarebbe diventata la seconda fenice! Naturalmente la setta l'avrebbe protetta con tutte le sue forze! Non avrebbero permesso che ci fosse alcun intralcio per lei.


"Solo il mio onorabile padre, il Grande Anziano, mio fratello il principe ereditario, mio nonno, il mio bisnonno e io lo sapevamo... Il mio onorabile padre ha detto che è il più grande segreto della nostra setta. Non può essere divulgato e non può essere detto ai membri della nostra setta. Tuttavia, al secondo anno, i Quattro Grandi Luoghi Sacri avevano mandato costantemente delle voci di trasmissione per indagare sulla situazione, come se sapessero che la Divina Fenice non fosse più qui. L'onorabile padre era infuriato e perplesso. Aveva già capito che i Luoghi Sacri non potevano più percepire la presenza della Divina Fenice e quindi avevano iniziato a saggiare il terreno... Non ci saremmo aspettati che sarebbe stato..."


La voce di Feng Xue'er era davvero intristita, come se non potesse ancora riprendersi dal tradimento del Grande Anziano. Allo stesso tempo iniziò a preoccuparsi per il futuro dell'impero.
Senza la potenza della Divina Fenice, la setta sarebbe stato messo in difficoltà dai Quattro Grandi Luoghi Sacri. Il solo motivo per cui la setta era riuscito a svilupparsi così velocemente per cinquemila anni nonostante la presenza dei Luoghi Sacri era dovuto all'esistenza della Divina Fenice.


Yun Che sospirò, eppure non lo trovò troppo scioccante. In ogni organizzazione potente, le persone più inclini al tradimento di solito erano quelle più importanti. Erano un gruppo limitato e conoscevano chiaramente ogni risorsa della propria organizzazione. Quindi, in certi momenti, c'era il serio rischio di tradimento. Se la setta della Divina Fenice avesse continuato ad essere forte come prima, Feng Feiyan probabilmente non avrebbe mai pensato di rivoltarsi contro il suo setta. Tuttavia, dopo la dipartita della Divina fenice, aveva iniziato a temere per il futuro della setta e ancora di più per il suo. Così, dopo aver valutato le sue opzioni, aveva deciso di disertare per la Sala Sun Moon Divine.


Se Yun Che e Xia Yuanba non fossero stati presenti, avrebbe già aiutato Ye Xinghan a raggiungere il suo obiettivo lasciando che Feng Xue'er, la speranza dell'Impero della Divina Fenice, cadesse nelle mani di Ye Xinghan. Le conseguenze sarebbero state inimmaginabili.


"Va bene, va bene anche così. Non solo non sono riusciti a fare quello che volevano, si sono mostrati completamente. Altrimenti se fossero rimasti nascosti, sarebbe stato ancora più pericoloso." Yun Che la consolò.


"Sì..." Feng Xue'er rispose a bassa voce. "È stato tutto grazie al fratellone Yun. Se non fosse stato per te, io sarei... sarei... se il mio onorabile lo sapesse, sarebbe sicuramente grato anche al fratellone Yun."


"Mi basta che smetta di cercare di uccidermi." Rise Yun Che. Non poteva credere che Feng Hengkong avesse permesso a Feng Feiyan di allontanarsi dal gruppo solo per proteggere Feng Xue'er. Sicuramente doveva avere anche l'obiettivo di ucciderlo. Tuttavia, pensandoci... Una volta che avesse scoperto cos'era successo oggi, sicuramente Feng Hengkong sarebbe stato sotto pressione e avrebbe aperto le ostilità con la Sala Sun Moon Divine. In quel momento probabilmente non avrebbe avuto nemmeno il tempo di pensare ad ucciderlo.


"I Quattro Grandi Luoghi Sacri sanno già della morte della Divina Fenice, quindi dovrebbero sapere che hai ereditato il fisico della Divina Fenice. Ye Xinghan puntava a te, quindi anche gli altri tre Luoghi Sacri ti terranno d'occhio." Yun Che chiuse gli occhi, era un po' addolorato e preoccupato: "Ma alla fine sono troppo debole. Non ho la forza di proteggerti, altrimenti... ti avrei già portato via nascondendoti dal tuo setta e dai Luoghi Sacri."


"Eheh..." Feng Xue'er mostrò un sorriso: "Il fratellone vuole proteggermi così tanto, sono così contenta... Se il fratellone Yun vuole portarmi via, potrei non resistere sai."


"Xue'er, l'hai detto tu stessa!" anche Yun Che sorrise: "Se verrà un giorno in cui vorrò portarti via, Xue'er non dovrà..."


"Sky... Poison... Pearl.."


Yun Che si interruppe mentre la voce misteriosa risuonava per la terza volta. Non aveva più domandato "chi sei", ma aveva detto chiaramente...


Perla del Veleno Celeste?!
                                


                                



