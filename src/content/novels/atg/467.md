---
title: Capitolo 467 - Fantasma Infestante
pubDate: 2025-01-31T17:03:16.135Z
tags:
    - atg
---


<em>Capitolo regolare
0 in coda, 0/10 donazione</em>
<em>-Schadenfreude</em>


"Chi sei? Dove sei?" Gridò Yun Che alzando la testa. Dato che l'altra parte sapeva della sua esistenza e gli aveva inviato un messaggio, allora ovviamente sarebbe stata in grado di sentire la sua voce.


Ma come le ultime due volte si ammutolì. La voce era debole e poteva sentirla a stento, ma Yun Che aveva la vaga sensazione... che la fonte non fosse troppo lontana.


"Fratellone Yun, hai sentito di nuovo quella strana voce?" Chiese Feng Xue'er.


"Sì." Yun Che annuì, poi la consolò: "Non spaventarti Xue'er, potrebbe essere la mia immaginazione perché sono troppo nervoso. Questo posto è così antico e silenzioso, non dovrebbe esserci nessuno qui."


"Con il fratellone Yun accanto a me, non sono affatto spaventata." Disse con un sorriso raggiante Feng Xue'er. Pensando a ciò che aveva detto, la sua espressione si spense ancora una volta e chiese debolmente: "Fratellone Yun, l'altro spirito sta ancora bene?"


"Dovrebbe." Yun Che ponderò, poi rispose: "Lo spirito che ho incontrato mi ha detto che era più debole del tuo spirito. Il tuo spirito della fenice ha subito gravi ferite allora ed è già mancato. Anche quello che ho incontrato, anche se non è ancora morto, deve avere una vitalità danneggiata. Ma stava ancora bene tre anni fa." Poi continuò: "Se vuoi, posso portarti a fare visita a quello spirito."


"Va bene, va bene." Feng Xue'er accettò contenta: "Questo è anche l'ultimo desiderio della Divina Fenice. Ah giusto, fratellone Yun, come hai incontrato quello spirito? Puoi dirmelo?"


Yun Che alzò la testa e ripensò al passato. Per lui, quello era un segreto che non aveva mai detto a nessuno, ma non poteva rifiutare di fronte allo sguardo limpido di Feng Xue'er. Con un lieve sorriso, disse lentamente: "È stato tre anni fa... Allora la mia forza misteriosa era solo al Stadio Nascente Misterioso. Sono stato inseguito da un membro di una frazione di un setta di nome Xiao. È stata mia moglie la principessa a salvarmi dopo... Ma allora non era ancora mia moglie. L'avevo incontrata solo una volta allora... Siamo fuggiti insieme. Poi la Bestia Misteriosa volante che avevamo cavalcato aveva esaurito le forze e, a causa delle ferite, siamo caduti da una grande altezza..."


Raccontò Yun Che richiamando i ricordi del passato. Quando aveva iniziato a parlare aveva un tono piatto, ma mentre narrava si riempì gradualmente di emozione. Dopotutto era stata un'esperienza indimenticabile sia per lui che per Cang Yue. Era durante quelle tribolazioni che avevano iniziato a provare dei sentimenti l'uno per l'altra. Allo stesso tempo era stato un grande evento nella sua vita. Se non fosse accaduto tutto questo, dopo non avrebbe attirato ostilità a causa delle fiamme della fenice e le cose sarebbero andate in modo completamente diverso.


Yun Che parlò a lungo, raccontando gli eventi della Catena Montuosa delle Diecimila Bestie fino alla partenza dal luogo della prova della fenice. Quando aveva finito, guardò verso il basso e vide che le labbra morbide di Feng Xue'er stavano fremendo. Il suo respiro era regolare; si era già addormentata.


I suoi poteri sigillati, i forti colpi che aveva ricevuto e le lunghe ore di terrore avevano esaurito da tempo le sue forze nonostante fosse stata portata in braccio da Yun Che.


Si era rilassata lievemente ascoltando la voce del ragazzo e una stanchezza incontrollabile l'aveva fatta addormentare. Yun Che rilasciò un lieve sospiro di sollievo mentre guardava in silenzio Feng Xue'er mentre dormiva, per poi fissarla stordito. Anche lui sentì una stanchezza incredibile, senza accorgersene appoggiò la testa al muro e iniziò a dormire.


---


"Per favore... trovala..."


"Solo... tu... puoi... salvarla..."


"Per favore... trovala..."


"Ah..." Yun Che tremò e si svegliò immediatamente con quella voce che gli risuonava ancora nelle orecchie.
Stavolta non riuscì a capire se era una voce vera o proveniva dai suoi sogni.


"Fratellone Yun..." Gli occhi di Feng Xue'er brillarono lievemente mentre lo fissavano senza battere ciglio. Non si sapeva se fosse già sveglia o se l'improvviso movimento del ragazzo l'avesse svegliata.


"Non è niente." Yun Che scosse la testa: "Sembra che abbia sentito di nuovo quella strana voce."


Una volta finito di parlare, il ragazzo pensò ad una cosa. Si accigliò e chiese: "Jasmine, per quanto tempo ho dormito? Quante ore sono passate dall'entrata nell'Arca Primordiale Misteriosa?"


"Non hai dormito per così tanto tempo... sono passate ventidue ore... o anche un po' di più."


"Ventidue ore?" Yun Che alzò le sopracciglia. In altre parole mancavano meno di due ore alla chiusura dell'Arca Primordiale Misteriosa. Poco prima aveva ricordato cosa aveva detto il Maestro Spirituale Ancient Blue a Xia Yuanba... Non deve essere in un'area confinata prima della chiusura dell'arca. Questo include anche gole e caverne! Altrimenti la forza non sarebbe riuscito a raggiungerlo e non avrebbe potuto uscire dall'Arca Primordiale Misteriosa!


Sarebbe anche scomparso insieme all'arca, morendo al suo interno!


E il posto in cui lui e Feng Xue'er erano era proprio un ambiente isolato.


Il breve riposo di prima aveva fatto recuperare il 50-60% delle forze a Yun Che e alla sua forza misteriosa. Portò Feng Xue'er e disse: "Dovremmo lasciare questo posto. Non sono passate nemmeno due ore dalla chiusura dell'Arca Primordiale Misteriosa e possiamo andare ora. Quando arriverà il momento sarai davvero al sicuro."


"Sì." Rispose a bassa voce Feng Xue'er mentre si appoggiava a Yun Che.


"Andiamo."


Yun Che alzò la mano e colpì il fascio di Energia Misteriosa della formazione alla destra della porta. Istantaneamente la formazione brillò e l'ingresso si aprì dopo un breve rimbombo. Yun Che uscì portando Feng Xue'er. Poi, con una sola occhiata, vide le scale di pietra. Prima aveva scelto di entrare nella porta vicino alle scale e aveva soppresso la sua curiosità di inoltrarsi più in profondità visto che temeva di perdersi. Dopotutto questo posto era troppo enorme. La struttura e i colori di questo luogo erano uniformi. Con un solo errore, si sarebbe perso completamente.


Mentre scendeva dalle scale, Yun Che si calmò lievemente. L'Arca Primordiale Misteriosa si sarebbe chiusa. Dopo aver raggiunto l'esterno, nel setta della Divina Fenice e alla presenza del Maestro Spirituale Ancient Blue Ye Xinghan e Feng Feiyan non avrebbero potuto attaccarli e avrebbe superato questa crisi illesi. Era Xia Yuanba l'unico per cui si stava preoccupando. Era in possesso della giada di teletrasporto, quindi teoricamente poteva salvarsi la vita, tuttavia Yun Che temeva che avrebbe rischiato per ottenere più tempo per farlo fuggire.


Molto presto, era già a metà della rampa di scale e stava quasi per vedere la gigantesca sala al primo piano. In quel momento Jasmine disse con tono solenne: "Davvero un fantasma infestante."


"Fantasma? Che intendi?" Yun Che rallentò il passo. Proprio quando diceva quelle parole, rabbrividì... si sentì individuato da una presenza!


Yun Che si girò e guardò sotto nella direzione da cui era venuto... Sotto la lieve luce vide una figura che stava correndo velocemente.


Ye Xinghan!!


Quando Yun Che lo aveva scoperto, Ye Xinghan lo aveva già individuato da tempo. Il suo sguardo prima incupito brillò di una luce strana e mostrò una gioia sorpresa, al punto quasi da ridere come un pazzo: "Ahah... Ahahahah! Mi ero già arreso. Non mi sarei mai aspettato che il cielo sarebbe stato comunque così generoso con me! Ahahahah..."


Yun Che non si sarebbe mai aspettato che a sole due ore dalla chiusura dell'Arca Primordiale Misteriosa, lo avrebbe incontrato di nuovo in questa fortezza misteriosa. Il suo sguardo si incupì; senza pensare altro, si girò e iniziò a risalire a gran velocità.


"Stavolta voglio vedere dove potete scappare!!"


Ye Xinghan era veloce come un fulmine. Ai suoi occhi, dato che aveva già individuato Yun Che, non ci sarebbe stata alcuna possibilità di scappare. Vedendo che il ragazzo stava accelerando verso il secondo piano, sorrise sinistramente. Facendo un cenno, fece sfrecciare dritta verso le gambe di Yun Che la Calamità Sun Moon dalla luce bianca e misteriosa... Evidentemente temeva di ferire per sbaglio Feng Xue'er.


Yun Che sussultò e schivò istantaneamente usando l'Ombra del Dio Stellare. La luce colpì il corrimano delle scale rilasciando un tintinnio acuto. L'aria tremò, eppure il posto colpito non fu distrutto, non si vedeva nemmeno la minima traccia di danno.


I mattoni di questo posto erano spaventosamente resistenti. Non solo Yun Che, perfino l'impressionante Ye Xinghan non era capace di danneggiarli.


"Sbrigati e nasconditi dentro la stanza di pietra! Con la tua velocità non puoi scappare da lui!" Disse con solennità Jasmine.


Anche senza l'avvertimento della ragazza, anche Yun Che avrebbe fatto lo stesso. Era la sua unica opzione in una situazione come quella. Caricò verso il secondo piano a gran velocità affrettandosi verso il cortile in cui si era fermato prima. Quando si avvicinò alla porta di pietra, Ye Xinghan era già arrivato al secondo piano. Era a meno di sessanta metri di distanza dal ragazzo. Rise freddamente e disse con sdegno: "Stai ancora pensando a fuggire?"


Ye Xinghan diede un colpo di palmo e una violenta Energia Misteriosa si precipitò verso la schiena di Yun Che.


Un profondo senso di pericolo si avvicinò a lui. Non ebbe tempo di girarsi e, mentre stringeva Feng Xue'er, fece circolare l'Energia Misteriosa nel suo corpo...


"Sigillo Supremo!!"


Bang!!!


Risuonarono delle esplosioni e la barriera di Yun Che durò solo per un secondo prima di infrangersi completamente. Aveva bloccato la maggior parte del colpo, ma Yun Che non riuscì a sopportare l'impatto e vomitò un'enorme boccata di sangue. Prendendo in prestito la forza dell'attacco, volò al centro del cortile. Sfrecciò come una meteora in una delle stanze di pietra e atterrò pesantemente sulle mura interne... Tuttavia, prima che cadesse a terra, cercò di non svenire con tutte le sue forze e allungò velocemente il braccio. Radunando Energia Misteriosa nella sua mano, spinse la formazione accanto alla porta di pietra.


Rrmm...


L'ingresso si chiuse istantaneamente, isolandoli da Ye Xinghan.


Yun Che si stese a terra e ansimò mentre ritraeva il suo braccio con un po' di difficoltà. La sua schiena era stata colpita dall'energia di Ye Xinghan e subito dopo aveva impattato duramente contro la parete di pietra. Quindi il suo flusso sanguigno era nel caos e i suoi organi interni ne erano stati scossi, sangue fresco colava costantemente dagli angoli delle sue labbra. Solo Yun Che poteva sopravvivere ad un terzo del colpo di un Signore negli stadi intermedi con la potenza di un coltivatore negli stadi avanzati dello Stadio Imperatore Misterioso.


E per tutto il processo, aveva protetto con tutte le sue forze Feng Xue'er, che non aveva subito alcuna ferita. Tuttavia la ragazza era comunque preoccupata e spaventata al punto quasi da piangere: "Fratellone Yun, stai bene...? Stai bene vero? Fratellone Yun..."


"Sto... Sto bene..." Yun Che ansimò. Poi si tirò su a sedere con grande difficoltà. Alzò anche Feng Xue'er e la fece posare sulla sua spalla mentre si appoggiava sulla parete di pietra: "Sto bene, è solo una lieve ferita."


Bang! Boom! Ding! Clang! Boom...


Risuonarono diversi rimbombi dalla porta di pietra che era solo a dieci passi di distanza da loro. Tuttavia, non importava quanto fossero intensi gli attacchi, non cedette di un millimetro. Yun Che tenne la mano di Feng Xue'er e la consolò: "Xue'er, non ti preoccupare. Non riuscirà ad entrare."


"Sì..." Feng Xue'er si appoggiò alla spalla di Yun Che e strinse il suo braccio con entrambe le mani.
                                


                                



