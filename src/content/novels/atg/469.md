---
title: Capitolo 469 - Xue'er... Aspettami...
pubDate: 2025-01-31T17:03:16.136Z
tags:
    - atg
---


<strong>Capitolo regolare, 2 in coda, 0/10 donazione! Pubblicherò il primo dei capitoli sponsorizzati stasera abbastanza tardi (dannate verifiche di filosofia)</strong>


<strong>-Alstor</strong>






“Quel... bastardo!!”


La più grande paura di Yun Che si era realizzata. Era prevedibile che Ye Xinghan, con le sue abilità, riuscisse a comprendere come distruggere la Formazione Profound. Ormai era già fuggito a gambe levate, eppure Yun Che era abbattuto. Si alzò di scatto, estrasse rapidamente Spadone del Drago e attaccò la porta di pietra con tutte le sue forze.


Clang!!


Il rumore penetrante dell'impatto era così forte da poter quasi spezzare i timpani; l'immenso rinculo causò un terribile dolore alle braccia di Yun Che e fece riaprire immediatamente tutte le ferite interne che aveva stabilizzato con difficoltà. Barcollò all'indietro, poi cadde pesantemente a terra.


“Fratellone Yun!” Feng Xue'er si avvicinò e gli appoggiò una mano sulla spalla: “Stai bene? Ti sei fatto male?”


Lo sguardo di Yun Che si posò sul punto della porta colpito da Spadone del Drago... figurarsi una crepa, non c'era neppure un graffio visibile ad occhio nudo. Inspirò a fondo e incurvò le spalle.


“Fratellone Yun...” vedendo Yun Che così rassegnato, e pensando alla situazione in cui si trovavano, Feng Xue'er lo abbracciò con forza...: “Fratellone Yun.”


Quelle tre parole erano il massimo che potesse dire per consolarlo e rincuorarlo.


“Mi dispiace Xue'er, alla fine nonostante tutto ci siamo comunque ritrovati in questa situazione.” disse sconfortato Yun Che, con una risata amara.


Feng Xue'er scosse con decisione la testa: “No... sono stata io a deluderti, Fratellone Yun. È stata tutta colpa mia. Se non avessi cercato di proteggermi non ti sarebbe successo nulla, Fratellone Yun...”


Dagli occhi della ragazza sgorgarono delle lacrime, che caddero delicatamente sul braccio di Yun Che. Lui si voltò, la guardò negli occhi, e dopo un po' sussurrò: “Xue'er, hai paura?”


Yun Che era pallido come un cadavere, ma lo sguardo nei suoi occhi era lo stesso che lei conosceva da tempo; uno sguardo caldo, che la faceva sempre innamorare senza che se rendesse neppure conto. Feng Xue'er scosse lentamente la testa: “Se fossi da sola sarei spaventata, ma insieme a te, Fratellone Yun, non ho paura.”


“Io invece ho molta paura.” Yun Che chiuse gli occhi: “Ho paura che non potrò mai più rivedere le persone a cui tengo e le mie mogli... ho paura che nessuno proteggerà tutti loro... ho paura che non potrò realizzare l'ultimo desiderio di mio nonno, sebbene lo avessi promesso... ho paura che non potrò mai più rivedere la mia Piccola Fata e nostro figlio... ho paura... di così tante cose...”


“Ma in questo momento... ciò di cui ho più paura in assoluto è vederti davvero morire qui, proprio di fronte ai miei occhi.”


Rumble... Rumble...


Lo spazio circostante tremava sempre più violentemente e il rombo si fermò solo dopo parecchio tempo.


Yun Che aveva gettato di lato Spadone del Drago. Le sue mani ora stringevano quelle di Feng Xue'er, mentre lui guardava verso l'alto. Disse, deluso: “Xue'er, sai che sono sempre stato una persona che tiene alla propria vita più che ad ogni altra cosa e, soprattutto, sono incredibilmente egoista. Un tempo avvelenai e uccisi moltissime persone soltanto per essere sicuro di sopravvivere, così tante che non potresti mai immaginarne il numero, e fra loro c'erano anche tanti innocenti...”


Feng Xue'er scosse la testa: “Io so solo che il Fratellone Yun è la persona più gentile del mondo, e che nessun altro mi ha mai trattato bene come te. Se qualcuno mi dicesse che sei cattivo, Fratellone Yun, non importa chi, non gli crederei.”


Yun Che rise rumorosamente: “Xue'er, hai un cuore puro come un cristallo, anche se ti ho ingannata così vergognosamente fin dall'inizio, non solo mi hai protetto, ma mi hai anche insegnato l'Ode della Fenice di tua spontanea volontà, e ieri mi hai aiutato con tutte le tue forze... in confronto a te, mi vergogno per essermi macchiato e infangato di così tanti crimini... quanto ti ho incontrata, mi sono sentito come se qualcuno mi avesse incastonato una perla nell'anima, una perla così preziosa che non ho neppure il coraggio di sfiorarla.”


“Fratellone Yun...” Feng Xue'er non capiva perché Yun Che stesse dicendo delle cose così strane. Ogni sua parola era carica di lode e ammirazione, la faceva sentire soddisfatta e le scaldava il cuore, ma al tempo stesso la metteva inspiegabilmente a disagio.


“Ecco perché, a qualsiasi costo, non resterò a guardarti morire... almeno per ora, darei la mia vita per impedirlo.”


“... Fratellone Yun, mi ricorderò per sempre delle tue parole. Anche se dovessi morire e rinascere in un altro mondo, non le dimenticherò.” mormorò a bassa voce Feng Xue'er. Intrappolata in quel luogo, senza poter fuggire, a soli quindici minuti dall'arrivo del dio della morte, si potrebbe pensare che dovesse sentirsi spaventata e incredibilmente preoccupata. Eppure, in quel momento nel suo cuore c'era solo una sensazione di totale calma, senza neppure una traccia di terrore. E lei sapeva che l'unica ragione di questo... era la persona accanto a lei.


Una luce determinata si accese negli occhi di Yun Che. Distese una mano e il marchio di una fiamma dorata si accese sulla sua fronte. Guardò Feng Xue'er e le disse: “Xue'er, chiudi gli occhi.”


Feng Xue'er ubbidì e chiuse gli occhi come prima. Yun Che distese due dita e sfiorò delicatamente un punto fra le sopracciglia di Feng Xue'er. Istantaneamente, anche il suo marchio della Fenice si accese... era dorato, proprio come quello di Yun Che.


“Ah... Cos'è?” singhiozzò sbalordita Feng Xue'er, riaprendo gli occhi.


“Queste sono le Formule Profound del quinto e del sesto stadio dell'Ode della Fenice.” rispose Yun Che. “Svelta, imprimile nella tua memoria.”


Il quinto e il sesto stadio dell'Ode della Fenice erano un tesoro che la setta della Divina Fenice bramava da cinquemila anni, e ora, qualcuno lo aveva finalmente ottenuto. Sebbene non avesse molto tempo e non fosse il momento più adatto, Feng Xue'er fece come Yun Che le aveva detto. Chiudendo gli occhi, si calmò e impresse le Formule Profound che aveva nella mente nel profondo della sua anima.


Meno di dieci minuti dopo, Feng Xue'er riaprì gli occhi. Yun Che sorrise leggermente e le disse: “Xue'er, sei davvero molto più intelligente di quanto credessi. In questo caso, fra qualche mese dovresti riuscire a padroneggiarli.”


Lo spazio tremava continuamente e, inoltre, sempre più violentemente, come se stesse per crollare su se stesso da un momento all'altro. Eppure, Yun Che aveva uno sguardo particolarmente tranquillo. Notò che gli occhi di Feng Xue'er erano leggermente bagnati, quindi le disse semplicemente: “Xue'er, devi ascoltare attentamente quello che sto per dirti, va bene?”


“Mn.” Feng Xue'er annuì: “Ti ascolterò sempre, Fratellone Yun.”


Yun Che ridacchiò e le disse: “I Quattro Luoghi Sacri evidentemente sanno già della morte della Divina Fenice; rivelando la tua forza misteriosa al Torneo di ieri, hai dato loro la conferma definitiva. In un futuro non troppo lontano, il tuo setta della Divina Fenice dovrà probabilmente affrontare un pericolo e delle difficoltà senza precedenti. Non sono sicuro di come tuo padre sceglierà di occuparsi della questione, e nessuno può prevedere cosa accadrà esattamente, ma devi promettermi, Xue'er, che non appena sarai fuggita da questo luogo coltiverai con impegno il sesto stadio dell'Ode della Fenice e diventerai ancora più forte, così da essere in grado di badare a te stessa.”


“Eccetto tuo padre e tuo nonno, non fidarti di nessuno, nemmeno dei tuoi fratelli, perché se messo sotto pressione e con la speranza di un destino migliore, anche qualcuno a cui tieni molto potrebbe schierarsi con i Quattro Luoghi Sacri... non importa cosa succeda, dovrai pensare innanzitutto ad essere al sicuro e a sopravvivere, perché per tuo padre e per tutto il tuo setta... e anche per me, la tua vita è più importante della sorte della setta stesso. Se davvero un giorno la setta della Divina Fenice non potrà sfuggire alla rovina, Xue'er, spero che non rischierai la tua vita per proteggerlo e che, al contrario, fuggirai con tutte le tue forze e ti salverai... Xue'er, per favore, promettimi di fare come ti ho chiesto.”


“Ah...” Xue'er aprì leggermente le sue candide labbra, piuttosto confusa: “Non appena... sarò fuggita da questo luogo? Possiamo davvero riuscire a scappare?”


“Non ha importanza, prima devi promettermelo.” rispose con decisione Yun Che: “Hai appena detto che mi ascolterai sempre, quindi ora promettimi di fare come ti ho detto.”


“Mn...” Feng Xue'er annuì debolmente: “Allora... te lo prometto.”


Yun Che si abbandonò ad una risata. Distese un mignolo verso Feng Xue'er: “In questo caso, facciamo come l'altra volta... giurin giurello!”


Anche Feng Xue'er allungò il suo piccolo e delicato mignolo, stringendo quello di Yun Che. Mentre si stringevano sempre più i mignoli guardandosi negli occhi, entrambi ripensarono all'altra volta che avevano fatto giurin giurello e riserò con spensieratezza. Yun Che le disse sorridendo: “Ora che abbiamo fatto giurin giurello, dovrai mantenere la promessa Xue'er e non potrai infrangerla per nulla al mondo.”


“Mm!” Feng Xue'er annuì con sicurezza: “Manterrò sicuramente la mia promessa, Fratellone Yun. Fratellone Yun, ricordati che anche tu non puoi infrangere la tua e dovrai portarmi a vedere la neve!"


Gli occhi di Yun Che esitarono per un istante. Non rispose immediatamente, ma si tolse dal collo la Giada di teletrasporto che gli aveva dato Xia Yuanba e la mise delicatamente a Feng Xue'er.


“Questa è...” Feng Xue'er prese in mano il pendente e lo guardò con curiosità. Inizialmente la giada era brillante e trasparente, eppure accanto allo splendore della candida pelle di Feng Xue'er sembrò perdere tutta la sua lucentezza.


Yun Che appoggiò le sue mani su quelle di Feng Xue'er, poi afferrò in silenzio il pendente. Guardò il suo meraviglioso volto e, con riluttanza, le disse con una voce simile ad una brezza delicata: “Manterrò sicuramente la mia promessa, Xue'er... entro tre anni, ti porterò a vedere le nevicate infinite nella Regione di Ghiaccio Estremo dell'Impero Ventoblu. Xue'er, mi aspetterai per i prossimi tre anni?”


Rumble... Rumble... Rumble...


Lo spazio sembrava bollire; Yun Che e Feng Xue'er venivano scossi dall'intenso tremore. L'Arca Primordiale Misteriosa aveva era ormai all'ultimo conto alla rovescia prima della chiusura. Feng Xue'er fissò Yun Che, senza parole, sempre più commossa e fortemente a disagio: “Aspettarti? Fratellone Yun, perché dovrò... aspettarti?”


Riip!!


Una scioccante lacerazione comparve nell'aria, a non più di cinquanta centimetri alle spalle di Yun Che. Lui rimase incredibilmente calmo, come se in quel momento non ci fosse nulla al mondo in grado di distrarlo o spaventarlo. Strinse lievemente la presa. Con un debole “ping”, la giada del teletrasporto si ruppe e irradiò istantaneamente una luce intensa, facendo apparire una delicata Formazione Profound intorno a Feng Xue'er. Quella Formazione Profound dall'aura misteriosa fece improvvisamente intuire a Feng Xue'er cosa stesse succedendo: “Fratellone Yun, tu...”


“Xue'er... aspettami...”


Yun Che pronunciò quella parola senza fretta e con tranquillità, ma quando raggiunse le orecchie di Feng Xue'er fu come se un fulmine l'avesse colpita, gettando la sua mente nel caos... facendola quasi impazzire. Spalancò gli occhi, terrorizzata; in ogni parte della sua anima provò una paura sconfinata e un dolore lancinante. Distese una mano, cercando di afferrare Yun Che, ma si accorse che il suo corpo stava già cominciando a scomparire, che si stavano allontanando sempre di più... sempre di più...


“Fratellone Yun... Fratellone Yun! Nooo!!!!”


Dopo quell'urlo raggelante, tutto ciò che vedeva e sentiva divenne incredibilmente distante e la sagoma di Yun Che si smarrì in uno spazio infinito...


Rumble... Crack... Sss... Boom...


Lo spazio stesso era ormai vorticoso e privo di ordine; l'intero mondo sembrò essere sull'orlo della distruzione. Yun Che abbassò le braccia, afferrò Spadone del Drago e l'abbracciò, chiudendo gli occhi...


Boom...


L'intero spazio all'interno dell'Arca Primordiale Misteriosa sembrò andare improvvisamente in pezzi. Innumerevoli tagli nello spazio riempirono ogni angolo dell'Arca e altrettante sanguinose lacerazioni si aprirono violentemente sul corpo di Yun Che. Fu ricoperto dal sangue in un solo istante, come se fosse stato fatto a pezzi e tritato dallo spazio intorno a lui...


In quel momento, era mattina presto nella Città della Divina Fenice. Il cuore della città sembrò diventare improvvisamente molto più luminoso; le persone guardarono verso l'alto senza pensarci e si accorsero che, in alto nel cielo azzurro, l'Arca Primordiale Misteriosa che si trovava lì da sei mesi era scomparsa senza lasciare traccia.
                                


                                



