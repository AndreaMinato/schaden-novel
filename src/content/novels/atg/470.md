---
title: Capitolo 470 – Ricomparsa della Divina Fenice
pubDate: 2025-01-31T17:03:16.136Z
tags:
    - atg
---


<strong>Capitolo sponsorizzato! Grazie mille NanoWar!</strong>


<strong>(Lo so, è tardi, ma questo capitolo era lunghissimo e ho finito ora di tradurlo anche se sto lavorando senza sosta da subito dopo cena, scusatemi) </strong>


<strong>-Alstor</strong>






Ancient Blue, Feng Hengkong e gli altri furono espulsi dall'Arca Primordiale Misteriosa praticamente nello stesso istante. Poi, ricomparvero a terra esattamente sotto l'Arca Primordiale Misteriosa... ovvero proprio al centro della Città della Fenice. Una folla di anziani e principi li aspetta lì già da parecchio e quando li videro comparire, si avvicinarono frettolosamente per salutarli e chiedere come stessero.


I membri della setta della Divina Fenice entrati nell'Arca erano riapparsi contemporaneamente gli uni agli altri. Feng Hengkong si guardò rapidamente intorno, ma si accorse che mancavano due persone... e, per di più, le due più importanti. Disse, corrugando la fronte: “Dove sono Feng Xue'er il Grande Anziano? Perché non sono ancora qui?”


Il Maestro Spirituale Ancient Blue alzò lo sguardo verso l'Arca Primordiale Misteriosa, che non era ancora scomparsa, e commentò con calma: “Anche il mio discepolo deve ancora uscire. Erano in punti diversi dell'Arca rispetto a noi, quindi forse c'è una lieve differenza anche nel tempo di uscita.”


Feng Hengkong annuì lentamente, sembrava essere d'accordo... infatti Xia Yuanba, Feng Feiyan e Feng Xue'er erano rimasti nella zona vicina all'ingresso per passeggiare tranquillamente e non si erano uniti alla squadra d'esplorazione.


Anche Ye Xinghan e Ji Qianrou erano ricomparsi nello stesso istante di Feng Hengkong e degli altri. Ye Xinghan aveva un'espressione piuttosto cupa. Gli occhi di Ji Qianrou si posarono su di lui, e subito dopo spostò lo sguardo con spensieratezza, come se tutta l'enorme questione non lo preoccupasse affatto.


Non appena sentì quelle parole, Feng Xichen accorse rapidamente e disse: “Maestro Spirituale Ancient Blue, il suo onorevole discepolo è uscito dall'Arca Primordiale Misteriosa dopo neppure quattro ore dall'ingresso. Al momento è nella Sala di Medicina.”


“Cos'hai detto?” l'espressione del Maestro Spirituale Ancient Blue cambiò leggermente e persino Feng Hengkong aggrottò le sopracciglia: “Chen'er, sei sicuro di non esserti sbagliato? Abbiamo visto personalmente Xia Yuanba entrare nell'Arca Primordiale Misteriosa, com'è possibile che sia uscito prima della sua chiusura?”


Il Maestro Spirituale Ancient Blue, tuttavia, lo interruppe con un'espressione preoccupata: “È rimasto ferito gravemente? Quali sono le sue condizioni ora?”


Feng Xichen rispose affrettatamente: “Non sembra avere ferite, ma è svenuto e non ci sono segni di miglioramento. Inoltre, non si percepisce la minima Energia Misteriosa provenire dal suo corpo... è come se... fosse rimasto menomato.”


L'espressione del Maestro Spirituale Ancient Blue mutò di nuovo. Nessuna ferita e nessuna Energia Misteriosa emessa dal suo corpo. Forse...


Abbattuto, Ye Xinghan era rimasto in silenzio fino a quel momento, ma quando sentì quelle parole inarcò le sopracciglia e, dentro di sé, capì subito che per lui si stava mettendo male. Feng Feiyan era morto, Feng Xue'er e Yun Che non sarebbero mai più ricomparsi. L'unica persona a sapere dell'accaduto era Ji Qianrou. Se fosse riuscito a tenerlo sotto controllo, nessuno avrebbe scoperto cos'era successo nell'Arca Primordiale Misteriosa. Tuttavia, non si aspettava minimamente che Xia Yuanba fosse ancora vivo... quindi era scomparso nel nulla perché aveva lasciato l'Arca Primordiale Misteriosa in anticipo!


All'improvviso, si ricordò di qualcosa che gli sembrava di aver sentito dire non molto tempo prima, ovvero che in effetti il Santuario Absolute Monarch possedeva una giada del teletrasporto che poteva alterare anche lo spazio all'intero dell'Arca Primordiale Misteriosa. Ma quei pendenti erano pochissimi e incredibilmente preziosi. Non si sarebbe mai aspettato che Xia Yuanba ne avesse uno... tuttavia, quando ripensò alle sue Tyrannical Emperor's Divine Veins, Ye Xinghan capì che in effetti era piuttosto logico affidargliene uno.


Feng Hengkong rifletté per qualche istante, ma proprio quando stava per dire qualcosa davanti a lui si accese improvvisamente una luce accecante. Una piccola Formazione Profound comparve lentamente e lo sguardo del Maestro Spirituale Ancient Blue divenne sospettoso... perché quella era chiaramente la speciale Formazione Profound contenuta nelle giade del teletrasporto.


All'interno della Formazione, comparve la sagoma di Feng Xue'er. Quando Ye Xinghan la vide, l'espressione sul suo volto cambiò repentinamente. Ma non era impaurito, anzi, era stupido ed estremamente felice.


Un luogo familiare, un'aria familiare e delle persone familiare comparvero davanti agli occhi di Feng Xue'er, e dei suoni familiari raggiunsero le sue orecchie... ma era come se non percepisse nulla di tutto ciò. Rimase ferma, in silenzio, e guardò il cielo con lo sguardo puntato in alto... era chiaramente tornata a casa, eppure si sentiva terribilmente sola.


L'Arca Primordiale Misteriosa scomparve completamente dal cielo in quel preciso istante.


Gli occhi di Feng Xue'er divennero immediatamente umidi. Due rivoli di lacrime cominciarono a scorrere delicatamente sulle sue guance. Di fronte a lei, rivedeva soltanto il volto sfocato di Yun Che prima che scomparisse. La sua voce, dolce come il vento, risuonava ancora nelle sue orecchie...


Xue'er... Aspettami...


“Fratellone Yun... Fratellone Yun...”


Ogni parola era piena di tristezza e i silenziosi singhiozzi di Feng Xue'er sembravano poter spezzare il cuore di chiunque. Chiuse gli occhi e, come se la sua anima avesse lasciato il suo corpo, cadde immediatamente all'indietro.


“Xue'er!”


Quando Feng Xue'er era ricomparsa, Feng Hengkong aveva tirato un sospiro di sollievo e l'aveva chiamata due volte, urlando. Ma non aveva ricevuto alcuna risposta. Proprio mentre stava pensando che fosse molto strano, la vide svenire e cadere a terra a peso morto. Rimase improvvisamente scioccato e accorse rapidamente per afferrarla. Non appena la sfiorò, divenne scuro in volto: “Questa è... la Formazione del Sigillo della Fenice!”


“Cosa!?” non appena sentirono quelle cinque parole, tutti i membri della setta della Divina Fenice rimasero sbalorditi. Si radunarono intorno a loro, uno dopo l'altro, e percepirono l'aura quasi scomparsa di Feng Xue'er. Ognuno di loro impallidì istantaneamente.


“Come può essere!?” Feng Ximing strinse i denti: “La Formazione del Sigillo della Fenice è utilizzata solo per punire i membri della nostra setta che commettono crimini atroci. Come può essere stato usato su Xue'er... e considerando la sua forza, pochissime persone all'interno della setta sarebbero in grado di utilizzare la Formazione del Sigillo della Fenice su di lei!” detto questo, gli venne improvvisamente in mente qualcosa e sul suo volto comparve una smorfia di terrore: “Solo i membri della nostra setta sono capaci di usare questa Formazione, e il Grande Anziano era da solo con lei... ma... questo... perché mai il Grande Anziano...”


Feng Hengkong si guardò rapidamente intorno, e realizzò che Feng Feiyan non era ancora uscito dall'Arca. Aveva uno sguardo terribilmente cupo... perché fin da quando Feng Xue'er era piccola non era mai stata neppure sgridata in tono aggressivo, né tanto meno qualcuno le aveva mai fatto del male. Ma, ora, qualcuno aveva davvero usato la Formazione del Sigillo della Fenice su di lei. Il suo volto era bianco come la cenere, ed era già così infuriato da non riuscire a pronunciare neppure una parola. Inspirò a fondo e delle Fiamme della Fenice si accesero su entrambe le sue mani, poi senza esitare riversò la sua Energia Misteriosa infuocata nel corpo di Feng Xue'er... poco dopo, la Formazione del Sigillo della Fenice venne distrutta senza emettere alcun rumore.


A quel punto Feng Xue'er, che era svenuta, si risvegliò lentamente.


“Xue'er!” Feng Hengkong ritrasse le Fiamme della Fenice e la aiutò a rialzarsi. Costringendosi a trattenere la rabbia, chiese con ansia: “Cos'è successo nell'Arca Primordiale Misteriosa? Chi... chi ti ha fatto del male?”


Sebbene Feng Xue'er avesse aperto gli occhi, era ancora pallida. Il suo meraviglioso sguardo era spento e, anche se Feng Hengkong l'aveva chiamata molte volte, non aveva risposto, come se la sua anima fosse scomparsa. Finché... vide davanti a sé Ye Xinghan.


“Tu... Sei stato tu ad uccidere il Fratellone Yun... sei stato tu ad uccidere il Fratellone Yun!!”


Il tono di voce di Feng Xue'er era commovente. Il suo sguardo conteneva un odio e un intento omicida del tutto estranei a Feng Hengkong... nonostante fosse il padre di Feng Xue'er, era la prima volta in vita sua che percepiva in lei un odio e un desiderio di uccidere così intensi. E quando si accorse che stava accusando Ye Xinghan, il cuore cominciò a battergli all'impazzata. La prese frettolosamente per le spalle, e le disse con serietà: “Xue'er, calmati. Di' a tuo padre come sono andate veramente le cose!”


Ancient Blue si guardò intorno, ma non riuscì a vedere Yun Che. Le condizioni inusuali di Xia Yuanba e il crollo emotivo di Feng Xue'er gli avevano già fatto vagamente intuire cosa fosse successo. Guardò con indifferenza Ye Xinghan, e disse con calma: “principessa Xue, cerca di calmarti.”


Sebbene fossero semplici e ordinarie, quelle poche parole del Maestro Spirituale Ancient Blue contenevano una Energia Misteriosa senza paragoni e attraversarono l'anima di Feng Xue'er come una dolce brezza, riuscendo a riportare alla normalità le sue emozioni. Riprese il controllo del suo stato d'animo, ma stava ancora soffrendo così atrocemente da non riuscire a respirare. Si morse le labbra, e un rivolo di sangue fresco le scivolò lentamente lungo il mento, gocciolando direttamente sul suo collo bianco come la neve.


Era sfuggita ad una situazione disperata. Era scappata dall'Arca Primordiale Misteriosa. Era tornata a fianco delle persone che amava. Aveva superato tutti i pericoli che aveva incontrato...


Ma tutto questo le era costato la vita di Yun Che.


Ovviamente, lui avrebbe potuto facilmente scappare da solo... avrebbe potuto farlo fin dall'inizio. Eppure, era fuggito senza sosta portandola con sé. Per il suo bene, aveva offeso Ye Xinghan senza esitare e, alla fine... aveva addirittura sacrificato la sua vita per salvarla...


Fratellone Yun... Fratellone Yun...


Le lacrime sulle sue guance furono lentamente asciugate dal vento, ma quelle nei suoi occhi si accumularono fino a diventare un oceano... per la prima volta, capì cosa significasse veramente essere tristi, e quanto fosse orribile e doloroso essere torturati da una perdita... chiuse gli occhi, e le sue ciglia furono bagnate dalle lacrime. Sebbene il suo tono di voce fosse calmo, ogni parola era piena pronunciata con sofferenza: “Il Grande Anziano ci ha traditi. Aveva già da tempo giurato fedeltà alla Sala Sun Moon Divine... Ye Xinghan voleva avermi per sé. Il Grande Anziano è intervenuto, ma poi mi ha attaccata all'improvviso utilizzando la Formazione del Sigillo della Fenice... sono stati il Fratellone Yun e il Fratellone Massiccio a salvarmi... il Fratellone Yun mi ha presa in braccio ed è scappato finché abbiamo raggiunto un'antica fortezza... Ye Xinghan voleva lasciarci morire, quindi il Fratellone Yun mi ha dato qualcosa che mi ha permesso di fuggire e di salvarmi. Il Fratellone Yun... è...”


Il racconto di Feng Xue'er era frammentario e il suo tono di voce cambiava continuamente, ma tutti capirono chiaramente cos'era successo. Dopo aver pronunciato quelle ultime parole, Feng Xue'er rivide davanti ai suoi occhi l'immagine di Yun Che allontanarsi sempre di più. Si sentiva come se decine di migliaia di frecce le avessero perforato l'anima e il suo sguardo si perse nel vuoto. Poi... svenne di nuovo.


“Xue'er!” Feng Hengkong la trattenne, tremando già dalla rabbia e accecato dall'odio. Quando aveva percepito la Formazione del Sigillo della Fenice su di lei, aveva subito pensato a Feng Feiyan... perché era l'unico a non essersi avventurato nella regione più interna dell'Arca Primordiale Misteriosa, siccome aveva il compito di proteggere di nascosto Feng Xue'er. Non si sarebbe mai aspettato che quel terribile presentimento fosse corretto, e che la realtà fosse ancora più spaventosa di quanto avesse immaginato!


Il fratello maggiore con cui era cresciuto, che aveva sempre rispettato, di cui si era sempre fidato, la persona che stimava maggiormente in tutta la loro generazione, aveva davvero...


Tutti gli indizi che suggerivano che i Quattro Luoghi Sacri, apparentemente, avessero scoperto della morte della Divina Fenice... non erano frutto della sua immaginazione! Era davvero stato Feng Feiyan a vendere l'informazione alla Sala Sun Moon Divine! Aveva tradito l'intero setta della Divina Fenice.


Era a malapena in grado di accettare che Feng Feiyan li avesse traditi, ma il fatto che Feng Xue'er fosse quasi caduta nelle mani di una persona senza scrupoli e che fosse quasi morta restando imprigionata per sempre nell'Arca Primordiale Misteriosa... aveva toccato la sua unica scaglia inversa, era semplicemente troppo. Avevano superato il limite. L'ira sconfinata faceva sembrare che il petto stesse per scoppiargli. Fissò infuriato Ye Xinghan, e la sua voce tremò leggermente: “Ye Xinghan... Tu farai meglio... a darci... una valida... spiegazione!!”


Gli occhi di tutti i membri della setta della Divina Fenice puntarono su Ye Xinghan. Ogni sguardo era carico di rabbia e odio. Se non fosse stato il Giovane Maestro della Sala Sun Moon Divine, lo avrebbero sicuramente già colpito uno dopo l'altro, per poi farlo a pezzi sul posto. Feng Xue'er non era la scaglia inversa solo di Feng Hengkong, ma dell'intero setta.


Sebbene il Maestro Spirituale sembrasse piuttosto calmo, nei suoi occhi c'era una traccia d'ira. Ji Qianrou si voltò, preferendo godersi la vista di alcuni Fiori della Fenice poco distanti. Gli occhi di Ling Kun scattavano avanti e indietro da Ye Xinghan ai membri della setta della Divina Fenice e anche lui aveva la fronte corrugata a fondo.


Di fronte a Feng Hengkong, che avrebbe potuto abbandonarsi alla rabbia in ogni momento, Ye Xinghan non sembrava però affatto agitato. I suoi occhi divennero due fessure, poi disse lentamente e con leggerezza: “Maestro della setta della Divina Fenice, la prego di calmarsi. Anche se in effetti questo Giovane Maestro ha usato dei mezzi un po' eccessivi, l'ho fatto solo perché amo troppo la mia sorellina Xue'er e mi sono lasciato trascinare dall'entusiasmo. Anche lei un tempo era giovane, Maestro della setta, quindi sono convinto che possa capirmi.”


“Capirti?” Feng Hengkon scoppiò a ridere, infuriato e con gli occhi iniettati di sangue. Nelle sue pupille bruciavano due sfere di Fiamme della Fenice. Chiaramente, stava già per cedere alla sua ira senza fine: “Quindi se volessimo ucciderti, sono convinto che anche la tua Sala Sun Moon Divine possa capirci!”


“Uccidermi? Hahahaha!” Ye Xinghan rise fragorosamente senza neppure un briciolo di paura nella voce. Al contrario, sul suo volto era dipinta un'espressione sdegnata e carica di ridicolo: “D'accordo! Allora, Maestro della setta della Divina Fenice, perché non ci provi. Tsk tsk, mi chiedo quanto a lungo sopravvivrebbe il vostro setta contro la furia della mia Sala Sun Moon Divine, ora che la Divine Fenice è morta? Un anno, un mese?”


Feng Hengkong e Feng Ximing divennero immediatamente scuri in volto.


“Taci!” lo interruppe in tono tagliente un Anziano della setta: “È evidente che sei stato tu a cercare di allungare le tue diaboliche mani sulla principessa Xue, eppure osi davvero dissacrare la nostra Divina Fenice con le tue parole! La nostra Divina Fenice è l'unico spirito divino di tutto il continente del Cielo Misterioso e può sopravvivere per sempre. Protegge da generazioni il nostro setta, e continuerà a farlo per sempre! Credi davvero che la nostra Divina Fenice tema la tua Sala Sun Moon Divine!?”


“Hahahaha.... hahahahaha...” Ye Xinghan riprese a ridere fragorosamente, come un pazzo: “Voi della setta della Divina Fenice siete davvero patetici, vi lasciate ingannare dal vostro stesso Maestro della setta come se niente fosse. La vostra Divina Fenice è morta da anni. Eppure, non lo sapete ancora e continuate a parlare dei vostri antenati che sono morti migliaia di anni fa. Mi stanno per cadere i denti dal ridere, hahahaha... se non mi credete, potete chiederlo al vostro Maestro.”


“Tu... stai praticamente dicendo solo sciocchezze, le tue affermazioni sono un mucchio di idiozie!” tutti gli Anziani della setta della Divina Fenice tremavano dalla rabbia, ma l'atteggiamento arrogante e il tono tranquillo di Ye Xinghan fecero nascere dei dubbi nelle loro menti. E, quando si voltarono verso Feng Hengkong e lo videro straordinariamente pallido, realizzando che non aveva ancora cercato di negare nulla di ciò che Ye Xinghan aveva detto, si sentirono ancora più incerti.


Forse... la Divina Fenice era davero...


“La notizia della morte della Divina Fenice mi è stata data dal vostro Grande Anziano Feng Feiyan in persona.” continuò in tono sinistro Ye Xinghan: “Noi dei Quattro Luoghi Sacri lo sappiamo già da due anni, è patetico che voi stessi non lo sappiate e continuiate a vivere in una futile illusione. Perché non ci pensate tutti attentamente? Se la vostra cosiddetta Divina Fenice è ancora viva, perché il vostro Grande Anziano avrebbe dovuto tradirvi e schierarsi con la mia Sala Sun Moon Divine?”


“Quando la Divina Fenice era ancora viva, vi dovevamo tutto sommato un certo rispetto. Ma la setta della Divina Fenice, senza la Divina Fenice, heheh...” Ye Xinghan incurvò le labbra: “È ora di togliere la parola 'Divina' dal vostro nome. Figurarsi resistere alla mia Sala Sun Moon Divine, non siete più degni neppure della nostra attenzione. In questa situazione, sapere che ho messo gli occhi sulla vostra principessa Xue per voi è praticamente una benedizione! Ma non solo non ne siete felici, volete davvero uccidermi? Maestro della setta, perché non provi ad uccidermi, allora!!”


Il discorso di Ye Xinghan fu come una lama avvelenata che colpì senza pietà l'animo di ogni membro della setta della Divina Fenice, terrorizzandoli. Con la voce tremante, guardarono Feng Hengkong: “Maestro, quello che dice è... vero? La Divina Fenice è già... è già...”


La Divina Fenice era la progenitrice dell'intero setta e, soprattutto, era la protezione, la fede e il pilastro spirituale dell'intero setta. Se quel sostegno fosse crollato, più di metà setta sarebbe andato immediatamente perso. Non solo la loro autorità sarebbe diminuita improvvisamente, i membri dell'intero setta sarebbero stati privati del loro più grande punto di riferimento. Ma ormai, non si poteva più nascondere la verità. Feng Hengkong sollevò lo sguardo, sospirò profondamente, e disse: “In quanto alla Divina Fenice...”


“Quale misero ragazzino osa insinuare che questa Dea sia morta!?”


Una voce potente e maestosa, con una traccia di rabbia, risuonò improvvisamente nel cielo. Raggiunse chiaramente tutti i presenti e, con una forza penetrante alla quale non potevano sperare di resistere, risuonò nelle loro stesse anime, nel loro sangue e nelle loro ossa... in ogni cellula dei loro corpi.


Quella voce fece tremare tutti. Contemporaneamente, discese un'aura vasta quanto il cielo, che sembrò avvolgere il mondo intero. Davanti a quell'aura maestosa, tutti si irrigidirono e sentirono il proprio cuore sobbalzare. Anche lo straordinario Ancient Blue si sentiva come un piccolo granello di sabbia di fronte ad una montagna.


Feng Hengkong alzò gli occhi al cielo. Dopo un breve istante di stupore, tremò eccitato: “Questa... questa voce, questa forza misteriosa, è... è...”


In quell'istante, due lunghe e strette linee di luce dorata comparvero nel cielo azzurro. Subito dopo, come se fossero due occhi chiusi, le linee di luce dorata si aprirono lentamente... e comparvero due giganteschi occhi d'oro scintillante, che sembravano incastonati nel cielo stesso.


Erano gli occhi di una Fenice!!
                                


                                



