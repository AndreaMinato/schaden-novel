---
title: Capitolo 476 – La Rottura di Spadone del Drago
pubDate: 2025-01-31T17:03:16.137Z
tags:
    - atg
---


<strong>Capitolo regolare, 5 in coda, 0/10 donazione
-Alstor, che ha sonno</strong>


Yun Che stesso entrò in uno stato eccezionalmente estatico. All'improvviso smise di provare dolore, né sentì alcun suono intorno a sé. Era come se tutto il mondo circostante fosse scomparso... si sentiva come se stesse galleggiando leggermente, come se stesse nuotando liberamente in un cielo infinito. Era come se esistesse solo lui fra il cielo e la terra, nello spazio caotico.


Le forze della natura, infinitamente maestose e incredibilmente calme, si riversarono in lui. Avvolsero tutto il suo corpo e vi penetrarono, curando le ferite, rigenerando l'Energia Misteriosa e rafforzando ogni sua cellula. Quelle forze erano familiari, e al tempo stesso sembravano qualcosa di estraneo, erano molto, molto più pure che in passato...no. Sarebbe meglio dire che erano le stesse forze, ma era come se la loro energia fosse ad un livello completamente diverso!


Il suo subconscio gli stava dicendo che la Grande Via del Budda aveva di nuovo raggiunto il livello successivo!!


E questo aumento di livello era completamente diverso dai precedenti. In quelli, era un aumento di livello all'interno dello stesso stadio. Mentre stavolta, quella sensazione bizzarra era causata dal passaggio ad uno stadio completamente diverso, molto più alto!


In passato, quando aveva raggiunto il terzo livello della Grande Via del Budda, Jasmine gli aveva detto che ogni tre livelli c'era uno spartiacque. I primi tre, per così dire, formavano lo stadio inferiore. Raggiunto il quarto livello, si entrava nello stadio intermedio... e raggiungere il quarto livello con il corpo di un mortale era ancora più difficile che scalare i cieli stessi.


Eppure, tre soli anni dopo l'aumento di livello precedente, era riuscito a raggiungere il quarto livello della Grande Via del Budda, un'impresa che Jasmine stessa aveva descritto come “più difficile che scalare i cieli stessi”!!


Lo sviluppo della Grande Via del Budda non si basava sul combattimento, né sull'Energia Misteriosa. Si basava quasi esclusivamente sulla comprensione e sull'intuizione. Negli ultimi diciotto mesi, Yun Che aveva utilizzato la Grande Via del Budda ogni singolo istante e, per circa l'ottanta percento, l'aveva usata alla massima potenza, spingendola al limite. Sarebbe stato impossibile calcolare la quantità di energie del cielo e della terra che aveva assorbito. Di conseguenza, il suo legame con le forze della natura e la sua comprensione della Grande Via del Budda erano cresciuti lentamente, diventando costantemente più profondi. Alla fine, aveva superato il collo di bottiglia fra il terzo e il quarto livello, raggiungendo un nuovo, incredibile stadio.


Il suo intero corpo rinacque, battezzato dal nuovo stadio della Grande Via del Budda. E stavolta, si rigenerò quasi totalmente.


Dopo l'aumento di livello, la velocità di guarigione di Yun Che accelerò istantaneamente. Le sue ferite si richiudevano a vista d'occhio. Fra i tagli sul suo corpo, Jasmine poteva vedere chiaramente che il suo sangue... era mischiato ad una debole luce dorata.


“Il quarto livello della Grande Via del Budda... il primo passo verso il leggendario 'Corpo dei Santi'. Ci ha davvero messo meno di cinque anni, è stato ancora più veloce del Fratellone...”


Mormorò a bassa voce Jasmine. Al momento, era piuttosto confusa. Anche con la sua conoscenza e la sua esperienza, quella volta i risultati di Yun Che l'avevano stupita. I primi tre aumenti di livello l'avevano semplicemente sorpresa un po', anche se Yun Che li aveva raggiunti prima delle sue previsioni. Ma stavolta, poteva davvero essere definita “scioccata”. Infatti, raggiungere il quarto livello della Grande Via del Budda era completamente diverso dal raggiungere i primi tre... Sebbene quel risultato fosse strettamente legato ai diciotto mesi di allenamento infernale nella tempesta spaziale, Jasmine sapeva che quello non era l'unico motivo. La principale ragione di quell'aumento di livello era la sua capacità di comprensione, così come la sua fortuna – – In altre parole, l'affinità fra la natura, lo spazio caotico, e lui. Altrimenti, qualsiasi altra persona con il suo stesso corpo e la sua stessa forza misteriosa ma con una capacità di comprensione ordinaria e senza colpi di fortuna all'interno della turbolenza, figurarsi in diciotto mesi, non sarebbe riuscita a raggiungere il quarto livello della Grande Via del Budda nemmeno in diciotto anni, o centodiciotto anni, o persino milleottocento anni.


La verità era di fronte ai suoi occhi, Jasmine capì che le capacità di comprensione e la fortuna di Yun Che... erano davvero maggiori di quelle di suo fratello.


Dopo quattro ore, il corpo di Yun Che fu completamente rigenerato. La pagoda sopra la sua testa scomparve, tutte le sue ferite erano state curate. Aprì gli occhi e le sue pupille si illuminarono, brillando con un vago bagliore dorato.


“Ottimo.” Jasmine, in quell'occasione più unica che rara, annuì soddisfatta: “Non mi aspettavo che avresti davvero raggiunto così presto il quarto livello della Grande Via del Budda. La forza fisica che hai ottenuto è sufficiente a sollevare cinquanta tonnellate con un braccio solo. La potenza e la velocità di guarigione del tuo corpo è ancora maggiore, grazie al Sangue del Dio Drago. Unendo gli effetti della Grande Via del Budda e del Sangue del Dio Drago, ora possiedi la forza e la resistenza fisica di qualcuno a un passo dal Stadio Sovrano Misterioso, sebbene la tua forza misteriosa sia molto inferiore! E in quanto a velocità di guarigione, hai già superato molti Monarchi veri e propri!”


“Ora dovresti riuscire a mantenere aperto 'Purgatorio' senza troppa difficoltà! Tuttavia, nonostante la tua sorprendente velocità di crescita, non devi aprire avventatamente 'Tuono'”.


Il primo livello della Grande Via del Budda aveva conferito ad entrambe le sue braccia una forza di due tonnellate; il secondo livello, quattro tonnellate; il terzo livello, dieci tonnellate, eppure c'era una differenza così enorme fra il tezo e il quarto... quest'ultimo gli aveva dato una forza di cinquanta tonnellate per braccio! L'aumento della resistenza fisica non poteva essere percepito, ma si poteva intuire che fosse cresciuta tanto incredibilmente quanto la forza.


Con la resistenza del suo corpo, le sue capacità rigenerative e l'utilizzo del quarto livello della Grande Via del Budda, delle normali turbolenze spaziali non sarebbero praticamente state in grado di causargli ferite serie. Avrebbe potuto continuare a vivere nell'Arca Primordiale Misteriosa senza sentirsi sotto pressione, anzi, avrebbe potuto dormire tranquillamente senza alcun problema.


Yun Che si sentiva come se il suo corpo fosse diventato leggerissimo. Anche la sua vista e il suo udito erano molto più acuti. Calmò un po' i suoi pensieri, e cominciò a sollevarsi da terra... ora che la sua forza misteriosa aveva raggiunto lo Stadio del Cielo Misterioso, finalmente anche lui poteva volare. In soli diciotto mesi, la sua forza misteriosa era cresciuta di otto livelli... aveva già raggiunto l'ottavo livello dello Stadio del Cielo Misterioso!


In un anno e mezzo, era passato dal picco dell'Stadio della Terra Misteriosa alla fase finale dello Stadio del Cielo Misterioso.


Yun Che sfoderò Spadone del Drago, stringendola fra le mani... siccome era uno spadone dal la massa di dieci tonnellate, ovviamente si aspettava di percepire il suo enorme peso anche tenendola con entrambe le mani. Tuttavia, anche impugnandola con una mano sola gli sembrava che fosse leggerissima, come se non esistesse. Non aveva sopportato un anno e mezzo d'inferno per niente. Sentiva con chiarezza di essere molte volte più forte di quanto fosse prima di entrare nell'Arca.


Una crescita del genere in soli diciotto mesi avrebbe fatto impallidire chiunque dallo stupore. Tuttavia, Yun Che non era né troppo sorpreso né troppo felice, perché soltanto lui, in tutto il mondo, poteva capire cos'aveva passato in quell'anno e mezzo.


“L'Arca Primordiale Misteriosa si è fermata?” chiese Yun Che a Jasmine, guardandosi intorno.


“Credo di sì, ma non so in che genere di luogo.” rispose Jasmine: “Però, non è di questo che devi preoccuparti ora. Adesso devi pensare a come uscire di qui!”


“Hai due opzioni... Se conosci l'Arte della Costruzione di Formazioni Misteriose, puoi provare a riparare quella che apre la porta. Altrimenti, se non conosci nulla del genere, la tua unica possibilità è distruggere l'ingresso o i muri!”


Ovviamente, Jasmine sapeva bene che Yun Che non aveva idea di come si costruisse una Formazione Profound. Di conseguenza, Yun Che per andarsene avrebbe potuto soltanto distruggere la porta di pietra.


Ma ogni mattone e ogni roccia, in quel luogo, provenivano dall'Era Primordiale; la loro durezza poteva essere descritta soltanto come “oltre la comprensione di una persona normale”. Yun Che aveva sopportato solo diciotto mesi di tempesta spaziale, rimanendo ferito gravemente moltissime volte. Se non fosse stato per il suo Corpo del Dio Drago e la sua Grande Via del Budda, sarebbe morto innumerevoli volte. Quei mattoni, invece, avevano resistito a dio solo sa quanti anni di tempeste spaziali... ma, per quanto li si guardasse, su di essi non c'era la minima traccia neppure di una minuscola crepa o di altri danni.


Sebbene Yun Che fosse diventato molto più forte, riuscire a distruggere una porta di pietra che non era stata neanche scalfita da anni e anni di incessanti tempeste spaziali... per quanto si sforzasse di trovare una soluzione, non gli sembrava possibile.


Tuttavia, se voleva andarsene quella era la sua unica possibilità. Doveva provarci e, forse, si sarebbe verificato un miracolo.


Yun Che strinse Spadone del Drago, si concentrò fino a percepire la sua forza fisica, così straordinaria che lui stesso stentava a credere di essere così potente, e disse: “Dopo tutto questo tempo, la mia forza e la mia forza misteriosa sono cresciute enormemente. Forse, potrei davvero riuscire a danneggiare la porta. Anche se riuscissi a creare solo una piccolissima incisione ad ogni tentativo, continuando senza sosta prima o poi riuscirò a distruggerla.”


“Prova, allora.” disse Jasmine con calma, guardandolo pazientemente. Naturalmente, lei sapeva meglio di Yun Che quanto quella pietra fosse resistente. E sapeva meglio di lui anche quale fosse il reale livello della sua forza.


Yun Che avanzò di un passo e si fermò di fronte alla porta. Inspirò leggermente e attivò Cuore Ardente, poi sollevò Spadone del Drago con entrambe le braccia. Corrugò la fronte, raccolse tutta la sua Energia Misteriosa e sferrò un Distruzione della Luna e delle Stelle.


Clang!!!


Si sentì un rumore assordante. Yun Che si sentì come se gli avessero conficcato degli aghi d'acciaio nelle orecchie. Perse momentaneamente l'udito e provò un dolore lancinante, mentre un contraccolpo ben più intenso di quanto si aspettasse lo travolse. Si sentì le braccia deboli e Spadone del Drago gli scivolò dalle mani. Poi, si scontrò di nuovo contro il muro con un “clang” e cadde a terra. Yun Che venne scagliato via e si schiantò violentemente contro il muro alle sue spalle, ricevendo un duro colpo alla schiena che lo stordì.


Da quell'incredibile rinculo, Yun Che poté capire vagamente quanto fosse mostruosa la sua nuova forza fisica. Tuttavia, eccetto una momentanea confusione nella mente e nella circolazione del sangue, non riportò nessuna vera e propria ferita. Fece frettolosamente qualche passo in avanti, e osservò il punto in cui Spadone del Drago aveva colpito il muro... e vide che la superficie non era più perfettamente liscia. Era comparso un minuscolo... puntino bianco!


Era così piccolo che nessuno lo avrebbe notato, a meno che facesse attenzione, ma c'era davvero un piccolo punto!


Col passare del tempo, la pietra non sembrò rigenerarsi. Nel cuore di Yun Che si accese una grande gioia. Anche se era solo un minuscolo punto, significava che quella pietra non era indistruttibile e che con la sua attuale forza era in grado di danneggiarla, sebbene lasciando solo un piccolissimo taglio.


E, del resto, non aveva neppure usato tutta la sua forza!


“Oh.” anche Jasmine vide il puntino bianco. Ma eccetto quella risposta appena accennata, non disse nulla.


“Potrei davvero essere in grado di distruggere questa porta, poco alla volta.” commentò Yun Che, entusiasta. La tempesta spaziale era scomparsa, la sua forza era cresciuta enormemente, e ora riusciva a vedere una speranza di fuga; era impossibile che non si sentisse euforico. Distese una mano Spadone del Drago tornò immediatamente fra le sue dita. Strinse con forza l'elsa e i suoi occhi brillarono fiduciosi.


“Purgatorio!”


Il corpo di Yun Che emise una luce molto intensa, e la sua aura impazzì. Nei suoi occhi si accese un bagliore scarlatto, dal colore simile a quello del sangue fresco. La Fiamme della Fenice si accesero, e avvolsero rapidamente l'intera lama di Spadone del Drago. L'attivazione di Purgatorio gli faceva sentire ancora il corpo piuttosto pesante, ma in confronto a prima, quando gli sembrava che una montagna lo schiacciasse e che i suoi organi interni stessero per esplodere, era completamente diverso. Era convinto che se avesse raggiunto l'Stadio Imperatore Misterioso avrebbe potuto mantenere attivi continuamente, e senza doversi impegnare, Anima Malvagia e Cuore Ardente.


“Stavolta, sono sicuro che creerò una piccola crepa!” ringhiò Yun Che, fiducioso: “Una piccola crepa dopo l'altra, prima o poi riuscirò a creare un'apertura abbastanza grande da permettermi di fuggire!”


Non appena ebbe finito di parlare, la sua Energia Misteriosa si espanse all'inverosimile. Con un ruggito, Spadone del Drago, ricoperta di Fiamme della Fenice, discese verso il basso con tutta la sua potenza...


“Annientamento Supremo!!”


Boom!!!!!!!


Lo spazio intorno alla porta si deformò completamente, come se il mondo intero fosse tremato per qualche secondo. Yun Che si era già preparato a gestire l'enorme contraccolpo. Non appena Spadone del Drago entrò in contatto con la porta di pietra, allentò leggermente la presa. Ma all'improvviso, sentì le sue mani alleggerirsi stranamente...


Clang...


Una violenta scarica d'energia raggiunse Yun Che, travolgendolo brutalmente e facendogli vomitare una boccata di sangue. Ancora una volta, fu scagliato contro il muro alle sue spalle, molto più violentemente di prima. Spadone del Drago gli sfuggì di nuovo dalle mani. Ma, stavolta, Spadone del Drago si era spezzata in due parti, che volarono in due direzioni opposte.


Nella porzione distorta di spazio, risuonò il lungo e agonizzante ruggito di un drago...


[Nota dell'Autore: A dire il vero... inizialmente, Spadone del Drago avrebbe dovuto rompersi quando Ye Xinghan utilizzava la Calamità Sun Moon. Ma in quel capitolo, dopo che Ye Xinghan li aveva ridotti in condizioni disperate, me ne sono completamente dimenticato! Quindi, posso soltanto farla rompere ora...]
                                


                                



