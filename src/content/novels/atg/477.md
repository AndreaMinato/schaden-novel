---
title: Capitolo 477 – Il Ritorno della Fiamma di Ghiaccio
pubDate: 2025-01-31T17:03:16.137Z
tags:
    - atg
---


<strong>Capitolo regolare, 5 in coda, 0/10 donazione. Da domani ricominciamo con i capitoli sponsorizzati.</strong>
<strong> -Alstor, che sta meglio e domani torna a scuola. Grazie mille antibiotici!</strong>






Bang!


Bang!


Spadone del Drago si era rotta in due parti, che atterrarono pesantemente una a destra e una a sinistra di Yun Che, rimanendo immobili. La punta della lama, che aveva la forma della testa di un drago feroce, perse lentamente l'energia che la permeava. La luce svanì completamente dagli occhi del drago, che diventarono di un color grigio spento.


Yun Che non si rialzò e rimase a fissare le due metà dello spadone con lo sguardo perso nel vuoto, senza riprendersi per parecchio tempo. Dopodiché, distese un braccio e tentò di richiamare Spadone del Drago... Ma ormai era stata distrutta, e l'ancora immatura coscienza spirituale dell'arma era andata persa. Lo spadone non diede alcun segno di risposta ai suoi tentativi di richiamarlo.


Yun Che si alzò in piedi, prese le due metà di Spadone del Drago in assoluto silenzio e crollò in un angolo della stanza, fissando sovrappensiero la lama spezzata.


Quattro anni prima, aveva ottenuto Spadone del Drago nel mezzo delle Prove del Dio Drago. Dopodiché, era stata potenziata dallo Spirito del Drago Azzurro Primordiale, che l'aveva trasformata in un'Arma Emperor Profound. Per tutto quel tempo, aveva accompagnato Yun Che, affrontando coraggiosamente insieme a lui molti ostacoli e combattendo al suo fianco. Yun Che ormai vedeva Spadone del Drago come una parte del suo corpo, era diventata il suo compagno più fidato e la loro fama era cresciuta ad ogni loro traguardo.


Ma ora era stata spezzata, per di più dalle sue stesse mani, l'aveva distrutta lui stesso.


“Adesso la tua forza non può più essere paragonata a quella che avevi in passato. Dopotutto, era solo un'Arma Emperor Profound. Non era in grado di resistere alla tua forza, ormai. Questa porta è eccezionalmente resistente e ha riflesso praticamente tutta la potenza del tuo attacco, non è una sorpresa che Spadone del Drago sia stata distrutta dal contraccolpo.” disse Jasmine con indifferenza. Quando aveva visto Yun Che attivare Purgatorio, aveva previsto facilmente cosa sarebbe successo.


“Ah...” Yun Che emise un lungo sospiro. Prese con attenzione Spadone del Drago, accarezzandone lentamente il corpo freddo come il ghiaccio, e sussurrò: “Mia vecchia amica, abbiamo combattuto insieme per tutti questi anni, non mi sarei mai aspettato che ti avrei distrutta con le mie stesse mani... Forse è meglio così, era comunque ormai ora che tu riposassi. Quando sarò fuggito da qui, troverò un modo per ripararti.”


Dopo aver finito di parlare, Yun Che strinse Spadone del Drago e riuscì ben presto a calmarsi. I suoi occhi si posarono sulla pietra colpita da Spadone del Drago.


Non c'era più solo un minuscolo punto, ma era comparsa... una piccola crepa!!


Yun Che ne fu sorpreso, e si avvicinò rapidamente alla porta. I suoi occhi non lo avevano ingannato. C'era davvero una piccola crepa sulla superficie della porta. Era grande solo quanto l'unghia del suo mignolo, ed era profonda solo quanto lo spessore di un foglio di carta. Ma, in ogni caso, era pur sempre una crepa.


Questo, tuttavia, non rese felice Yun Che siccome quella piccola crepa gli era costata un prezzo molto alto, ovvero la distruzione di Spadone del Drago. Senza il suo spadone, attaccando semplicemente a mani nude, gli sarebbe stato impossibile colpire con la stessa forza.


“Per favore... Trovala...”


Una voce attirò improvvisamente l'attenzione di Yun Che, che stava osservando pensieroso la crepa, facendogli alzare lo sguardo di scatto.


“Cosa succede?” chiese Jasmine.


“... ho sentito di nuovo quella voce, la stessa che mi chiamava il primo giorno che sono entrato nell'Arca Primordiale Misteriosa.” disse Yun Che, restando in piedi. Quando era scoppiata la tempesta spaziale, aveva dedicato tutte le sue energie a resisterle; sentiva soltanto le esplosioni e le lacerazioni che dilaniavano lo spazio, nient'altro. Anche se la voce avesse cercato di parlargli, sarebbe stata coperta dal rumore della turbolenza spaziale.


Ma ora che la tempesta si era calmata, quella strana, eterea voce che proveniva da un luogo sconosciuto lo chiamò ancora una volta.


“Cos'hai sentito, esattamente?” chiese Jasmine, accigliandosi.


Yun Che ci pensò per un po' e rispose: “Quella voce mi ha parlato solo qualche volta, con grandi pause tra una volta e la successiva. Sembra chiedermi di trovare qualcuno.. e salvarlo... ha menzionato anche la Perla del Veleno Celeste. Ora, la stessa voce mi ha parlato di nuovo, chiedendomi 'per favore, trovala', quindi vuole che io cerchi qualcuno.”


“Quella voce ha nominato la Perla del Veleno Celeste?” gli occhi di Jasmine si illuminarono, e dopo qualche istante di riflessione continuò: “Per ora, ignora la voce. Sei ancora intrappolato qui dentro, se non riuscirai a salvare neppure te stesso non potrai certo cercare e aiutare qualcun altro. Devi prima di tutto trovare un modo per uscire da questa stanza.”


Yun Che annuì e si sedette per terra con le gambe incrociate. Dopo aver ragionato a lungo, prese il cuore del Drago Fiamma, che era sempre stato riluttante a consumare. Dopo averlo cucinato con le Fiamme della Fenice, lo divorò in un batter d'occhio. Era stato più di un anno senza mangiare e, sebbene il suo corpo non ne risentisse, aveva sofferto la fame per tutto il tempo. Non era mai stato così tanto senza mangiare, in nessuna delle sue due vite.


Yun Che si riempì rapidamente lo stomaco e concluse il pasto con una scodella di sangue di drago. Si massaggiò lo stomaco, sospirando soddisfatto, e chiese: “Jasmine, quanto tempo ho trascorso qui dentro?”


“Diciotto mesi.”


“Diciotto mesi... è davvero passato così tanto tempo.” Yun Che aveva un'espressione scioccata e si voltò immediatamente verso Jasmine: “Se sono rimasto intrappolato così a lungo, il sigillo che ti eri imposta dovrebbe essere scomparso, no?”


Jasmine lo fissò con freddezza e rispose, gelida: “Perché? Vuoi sfruttare la mia forza per scappare?”


“Se potessi utilizzare la tua forza misteriosa, sarebbe sicuramente la scelta migliore.” rispose Yun Che, con lo sguardo carico di speranza: “Sono già passati più di tre anni da quando hai evocato il sigillo. In base a quello che mi avevi detto, dovrebbe essere già scomparso e dovresti poter usare la tua forza misteriosa, ormai.”


“Se davvero speri di poter sfruttare la mia forza per andartene, ti conviene lasciar perdere.” Jasmine distolse lo sguardo e rispose in tono irritante: “Quando potrò utilizzare di nuovo la mia forza misteriosa, naturalmente te lo dirò.”


“Quindi, il sigillo non è ancora scomparso?” nello sguardo di Yun Che comparve una sfumatura di disperazione e delusione, ma svanì quasi subito. Guardò Jasmine e, all'improvviso, scoppiò a ridere. Le si avvicinò e rimase fermo di fronte a lei, poi la abbracciò delicatamente mentre lei lo fissava, stupita.


Jasmine non si sarebbe mai aspettata che Yun Che facesse qualcosa del genere così improvvisamente, quindi tentò di resistere senza neppure rendersene conto, ma come poteva il suo spirito “senza forze” sfuggire a Yun Che? Gridò, infuriata e piuttosto confusa: “Tu... Cosa credi di fare!?”


“Ovvio, ti sto abbracciando.” rispose Yun Che, con un ghigno: “Dopo che ho fatto scappare Feng Xue'er, ho davvero creduto di morire. Non mi sarei mai aspettato di riuscire a sopravvivere anche questa volta... Questa sensazione, di non essere morto, di avere ancora speranza e ovviamente di avere ancora te è fantastica, così tutto d'un tratto ho voluto abbracciarti.”


“... sono la tua Maestra! Ti ho forse dato il permesso di abbracciarmi!?” rispose Jasmine, furiosa, cercando debolmente di divincolarsi.


Yun Che continuò in tono innocente: “Ma... cosa c'è di male in un abbraccio? Quella volta ti ho anche baciata, e non ti sei arrabbiata quanto adesso.”


Il bacio a cui si riferiva era quello che le aveva dato quando avevano incontrato il Drago Fiamma. Jasmine aveva utilizzato tutte le sue forze per ucciderlo, aggravando il suo avvelenamento e facendo quasi sparire la sua anima dall'esistenza. Per lavarla, Yun Che le aveva fatto bere una grande quantità del suo sangue, passandoglielo con una respirazione bocca a bocca...


Ovviamente, Jasmine non si era affatto dimenticata di quella volta. Quando Yun Che ne parlò, i suoi muscoli si irrigidirono e il suo imbarazzo si tramutò in ira. La sua rabbia e il suo intento omicida esplosero improvvisamente, smise di divincolarsi e, al contrario, disse con una voce incredibilmente gelida: “Lasciami andare!”


Tuttavia, sebbene avesse fatto di tutto per riuscire ad emettere un'aura terribilmente spaventosa, in fin dei conti non voleva davvero uccidere Yun Che e la sua stessa rabbia era nata dalla sua vergogna, quindi non intimorì per nulla Yun Che. Gli angoli della sua bocca si incurvarono e mormorò distrattamente: “Va bene.”, lasciando andare Jasmine.


Jasmine indietreggiò agilmente, fissò Yun Che con uno sguardo carico di rabbia e lo avvisò: “Se osi toccarmi un'altra volta senza il mio permesso, non credere che non avrò il coraggio di tagliarti una mano non appena il sigillo sarà scomparso!”


Yun Che si toccò la punta del naso con un dito e annuì lentamente: “Oh... grazie per avermelo ricordato. Quando riavrai la tua forza misteriosa, non potrò più abbracciarti, quindi... non credi che dovrei abbracciarti di più adesso, finché posso permetterlo?”


Dopo averlo detto, Yun Che socchiuse gli occhi e fece un passo verso Jasmine, alzando le braccia come se volesse abbracciarla di nuovo.


“Tu!!” Jasmine digrignò di suoi candidi denti e strinse i pugni, poi gridò e si trasformò in un raggio di luce rossa, svanendo di fronte agli occhi di Yun Che e ritornando immediatamente nella Perla del Veleno Celeste.


“Tu sei il tipo di persona che va sempre in giro a ingannare e maltrattare le ragazze, mio fratello odiava quelli come te e vi considerava le persone più disgustose del mondo, sei un maniaco! E ora hai osato addirittura allungare le tue diaboliche mani anche su questa Principessa! Se non fosse... Se non fosse per il fatto che... Io ti ucciderei subito! Umpf!”


Quando Jasmine ebbe finito la sua sfuriata, rimase in silenzio e, qualsiasi cosa facesse Yun Che, lei continuò a ignorarlo.


Yun Che si sedette di fronte alla porta di pietra, fissando la piccola crepa. Chiuse gli occhi e cercò con tutte le sue forze di trovare una via di fuga. Dopo alcune ore, spalancò improvvisamente le palpebre e nel suo sguardo brillò una strana luce.


Sollevò entrambe le braccia e appoggiò le mani sulle gambe, con i palmi rivolti verso l'alto. Poi, nella sua mano destra si accesero le Fiamme della Fenice e, contemporaneamente, nella sinistra comparve un piccolo e grazioso Albero Frozen End.


Yun Che chiuse di nuovo gli occhi, il suo petto si sollevava e si abbassava visibilmente. Il suo respiro era lento e regolare. l'Energia Misteriosa nell'atmosfera divenne molto più densa del normale. Nel più assoluto silenzio, il calore delle Fiamme della Fenice e l'energia gelida dell'Albero Frozen End cominciarono a pulsare caoticamente. L'energia infuocata e quella di ghiaccio inizialmente si respingevano, secondo la più basilare delle leggi che governavano il mondo. Ma col passare del tempo, quelle energie opposte che avrebbero dovuto entrare in contrasto cominciarono a separarsi l'una dall'altra, isolandosi.


Due ore dopo, la piccola stanza si era divisa in due parti completamente diverse, una metà era bollente come lava, l'altra era gelida come un abisso ghiacciato.


Due energie che avrebbero dovuto annullarsi a vicenda, in qualche modo riuscivano a coesistere in quello spazio aperto senza interagire minimamente l'una con l'altra!


A quel punto, le mani di Yun Che cominciarono a muoversi. Lentamente, congiunse la destra, con le Fiamme della Fenice, alla sinistra, dove si trovava l'Albero Frozen End. Si muoveva con estrema attenzione e, dalla sua espressione, sembrava che ogni singolo spostamento gli costasse una grande quantità di energia mentale e fisica... impiegò trenta interi secondi per muovere le mani di ventina di centimetri, riuscendo infine a farle entrare in contatto.


Quando le Fiamme della Fenice e l'Albero Frozen End si toccarono... le Fiamme non si spensero, e l'Albero non si sciolse. Al contrario, le Fiamme scarlatte e il ghiaccio blu cristallino cominciarono a mescolarsi, il ghiaccio si fuse alle Fiamme e viceversa. Dopo un po', le Fiamme della Fenice e l'energia Frozen End si unirono alla perfezione, formando una bizzarra fiamma che ondeggiava delicatamente, emettendo una luce azzurra come il ghiaccio.


Contemporaneamente, anche lo spazio che prima era diviso in due parti opposte si riunì. Inoltre, quella fusione non fece prevalere né l'energia gelida né quella incandescente. Anzi, la stanza era avvolta al tempo stesso da un freddo glaciale e da un calore ustionante, che si intrecciavano e sovrapponevano caoticamente.


“Ci sono riuscito...” Yun Che aprì gli occhi e guardò la fiamma di ghiaccio che danzava fra le sue dita. All'inizio, quando era a Asgard Nuvola Gelida, aveva impiegato due interi giorni per portare a termine il suo primo tentativo di realizzare quella fiamma di ghiaccio che contrastava i Cieli stessi.


Ma stavolta, dopo la crescita esplosiva delle sue capacità e della sua energia mentale e grazie alla sua nuova comprensione delle energie dei cieli e della terra, gli erano servite soltanto due ore!


Inoltre, con la crescita della sua forza misteriosa anche le Fiamme della Fenice e le Frozen End Divine Arts erano diventate incredibilmente più potenti. Quella fiamma di ghiaccio, in confronto a quella che aveva creato a Asgard Nuvola Gelida, era molto più forte!


Le mani di Yun Che, che controllavano le fiamme di ghiaccio, cominciarono a tremare come se stesse per perdere il controllo su di esse. Quella combinazione innaturale e contrastante con le leggi imposte dai Cieli creava un'energia svincolata da ogni principio della natura. Anche se aveva creato soltanto una fiamma molto piccola, Yun Che aveva utilizzato il settanta percento della sua Energia Misteriosa e il cinquanta percento delle sue energie mentali.


“Non devi... deludermi.”


Mormorò Yun Che, con gli occhi brillanti; poi, spinse la fiamma di ghiaccio in avanti con i palmi delle mani, facendole colpire la porta di pietra.


Nota di Alstor: la voce, nella versione cinese, usa un pronome che potrebbe essere sia maschile che femminile. In teoria, Yun Che dovrebbe credere che la voce gli chieda di trovare un uomo, ma in italiano non avrebbe molto senso. Quindi, ho scelto di far dire a Yun Che che gli viene chiesto di cercare “qualcuno”, senza specificarne il sesso.
                                


                                



