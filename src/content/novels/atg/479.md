---
title: Capitolo 479 - Molto Vicino
pubDate: 2025-01-31T17:03:16.137Z
tags:
    - atg
---


<em><strong>Capitolo SPONSORIZZATO, ringraziamo Yu!</strong>
4 capitoli in coda, 0/10
-Schadenfreude</em>


Arca Primordiale Misteriosa.


Yun Che era seduto a gambe incrociate di fronte alla porta di pietra e fissava intensamente il grosso buco nella porta di pietra. Attraverso di esso poteva già vedere l’esterno.


Questo era il risultato del suo allenamento. Dopo più di seicento colpi distruttivi, il buco era diventato ancora più largo di una testa umana. Tuttavia, dopo aver provato diverse volte, era ancora insufficiente per permettergli di lasciare questo luogo… era ancora un po’ troppo piccolo.


Frozen End e le fiamme della fenice si fusero nuovamente. In confronto ai primi tentativi, il tempo necessario ad attivare questa tecnica era molto breve e perfino il modo di farlo fu noncurante. Dopo sei mesi, ripetendolo più di seicento volte, non era più difficile come prima. Sotto un altro punto di vista, la sua comprensione di questo processo innaturale era aumentata sempre di più.


“Stavolta ci riuscirò!”


Mormorò Yun Che mentre colpiva un lato del buco.


La distruzione della sua tecnica non emise alcun rumore e, mentre le fiamme blu si dissiparono, era evidente che il buco si fosse allargato di un po’. Dopo averlo misurato a occhio, Yun Che fece un respiro profondo.
Proprio quando stava per alzarsi, all'improvviso l'Energia Misteriosa nelle sue Vene Misteriose si agitò.


Questo è… un altro avanzamento?!


Yun Che si sedette frettolosamente, si concentrò e guidò lentamente l'Energia Misteriosa nel suo corpo. Ogni fusione consumava un’enorme quantità di Energia Misteriosa, quindi era una forma di raffinazione di energia in un certo senso. Alla centoquarantesima fusione, la sua Energia Misteriosa arrivò al nono livello dello Stadio del Cielo Misterioso. Erano passati solo quattro mesi da allora e il suo livello era salito di nuovo.


Proprio come quello di prima, l’avanzamento era stato ancora una volta un successo. In meno di otto minuti le sue Vene Misteriose si erano calmate e la sua aura era cambiata in modo evidente.


l'Energia Misteriosa nell’Stadio della Terra Misteriosa era come una nebbia mentre quella dello Sky Profound era come uno sciroppo. Ora che era avanzato al picco di questo grado, l'Energia Misteriosa stava quasi per solidificarsi da quanto era densa. La luce scarlatta e rossa si intersecava facendo sembrare le sue Vene Misteriose un mondo irreale.


Yun Che aprì gli occhi, guardò le sue mani e mormorò: ”Sembra che non manchi molto all'Stadio Imperatore Misterioso… Datemi un altro anno o meno e riuscirò sicuramente a diventare un Trono!”


Yun Che si alzò. Fissava il grosso buco nella porta e poi ci infilò la testa.


Proprio come prima, ci riuscì senza fare sforzi, tuttavia le sue spalle rimasero bloccate, incapaci di passare oltre. Yun Che stese il collo, raddrizzò il corpo e lottò per piegare le braccia. Poi balzando, esercitò la sua forza… In un istante con uno scrocchio, le sue spalle entrarono nel buco.


Ce… ce l’ho fatta!!


Nonostante slogarsi le braccia fosse stato molto doloroso, Yun Che rivelò uno sguardo sollevato. Si mosse, stese le braccia lasciando che il suo tronco avanzasse nel buco poco a poco fino al punto da fare smorfie di dolore mentre si dimenava, il suo volto e il suo collo erano diventati rossi per lo sforzo. Se ci fosse stato qualcun altro nell'Arca Primordiale Misteriosa, anche se avesse dovuto aspettare altre due settimane non avrebbe mai fatto una cosa del genere, avrebbe rovinato la sua immagine.


Non posso credere che non potrò uscirne…


Yun Che si dimenò per un bel po’ di tempo prima che le sue braccia uscissero dalla porta. Spalancò gli occhi, fece un respiro profondo ed esercitò tutta la sua forza.


I suoi abiti si strapparono e, come una palla di cannone, sfrecciò dal buco. Poi schiantò la testa contro il muro di fronte non troppo lontano.


Yun Che si alzò tenendosi la testa. Dopo essersi girato, vide la porta di pietra con il grosso buco… Ed era a più di trenta metri di distanza dalla sua posizione!


“Sono fuori… finalmente sono uscito!!” Anche se gli doleva la testa, Yun Che stava festeggiando con entusiasmo. Prima, quando credeva di essere spacciato, era sopravvissuto in condizioni incredibilmente dolorose, ora era appena scappato dal luogo in cui era rimasto intrappolato due interi anni… sarebbe stato difficile non sentire alcun entusiasmo.


“Non cantare vittoria troppo presto!” Risuonò la voce fredda di Jasmine. “Hai solo lasciato una piccola stanza di pietra! Al momento sei ancora nell'Arca Primordiale Misteriosa… Sai come uscirne?!”


Queste parole raffreddarono velocemente le emozioni di Yun Che. Ponderò per un momento e poi rispose: ”Non importa quanto è grande quest’arca, dovrebbe avere dei confini. Non appena li trovo e uso le Fiamme di Ghiaccio come ho fatto per rompere la porta, poco a poco dovrei riuscire da uscirne.”


“Umpf, sei davvero ingenuo.” Jasmine sbuffò freddamente. “Hai passato sei mesi a cercare di rompere quella porta. Lo spessore delle mura dell’arca saranno almeno diecimila volte superiori a quelle della porta e la loro tenacia supera di gran lunga l’interno di una normale porta di pietra. Cosa userai per romperla?”


“Questo… So che non è realistico, comunque se voglio lasciare questo luogo, potrebbe non essere l’unico modo a disposizione.” Continuò il giovane. “L’Arca Primordiale Misteriosa apparirà nel continente una volta ogni trecento anni. Ogni volta quelli che entreranno saranno sempre espulsi dall'aura dell’arca.”


Yun Che disse con un’espressione solenne: ”Secondo i racconti del passato, di solito l’arca si fermerà per sei mesi, poi l’ingresso si aprirà l’ultimo giorno e tutti quelli che entrano saranno respinti dall'interno all'ultimo momento. Contando il periodo in cui si è fermata, sono passati sei mesi dall'ultima volta. Quell'aura potrebbe arrivare presto. Finché uscirò da questa fortezza e aspetterò l’arrivo dell’aura riuscirò ad andarmene.”


“Ciò che hai detto potrebbe diventare realtà in effetti.” Disse Jasmine. “Allora come sai qual è il luogo in cui si è fermata? Dato che sai che apparirà nel continente del Cielo Misterioso ogni trecento anni, allora naturalmente è impossibile che si sia fermata nel continente del Cielo Misterioso! Se te ne andrai, verrai portato in qualche luogo sconosciuto! Nel continente del Cielo Misterioso sembra che non ci siano annotazioni riguardo alle altre eventuali destinazioni dell’arca. In altre parole, il posto in cui verrai portato probabilmente non sarà il continente del Cielo Misterioso. La distanza potrebbe essere davvero lontana e potresti non riuscire più a tornare nel continente del Cielo Misterioso.”


“!!” Yun Che si irrigidì all'improvviso.


“Evidentemente quest’arca non si ferma solo nel continente del Cielo Misterioso. Sembra che si trasferisca seguendo un certo percorso. Ad ogni periodo di tempo prestabilito si fermerà in un determinato posto e rimarrà lì per un certo arco di tempo, in trecento anni farà un ciclo completo.” Disse lentamente Jasmine. “In questo universo sconfinato, ci sono innumerevoli galassie, piani astrali e dimensioni. La Stella Polo Blu in cui risiedevi prima è soltanto uno dei più normali pianeti tra di essi. L’Arca Primordiale Misteriosa ha trascorso esattamente diciotto mesi di viaggio. Durante questo periodo di tempo può raggiungere un luogo così lontano da essere inimmaginabile. Così lontano che anche se riuscissi ad arrivare al Stadio Divino Misterioso e ci mettessi tutta la vita a cercare di raggiungerlo, non riusciresti a tornare nel continente del Cielo Misterioso!”


“...Che debba aspettare qui per trecento anni e aspettare finché non ritorni nel continente del Cielo Misterioso?” Yun Che rimase in silenzio per molto tempo e poi sussultò. Negli ultimi mesi aveva pensato a questo problema, ma era difficile per lui accettare questa realtà.


Se fosse uscito dall’Arca Primordiale Misteriosa, sarebbe arrivato in un altro mondo. Poteva non avere più la possibilità di tornare nel continente del Cielo Misterioso.


Tuttavia, se aspettasse qui per altri trecento anni…


Trecento anni. Dato il suo fisico da Dio Drago e la protezione della Grande Via del Budda, anche senza Energia Misteriosa non sarebbe stato un problema vivere per altri trecento anni.


Tuttavia, tenendo conto delle sue due vite, aveva vissuto meno di cinquant'anni. Come avrebbe potuto passare così un periodo di tempo così lungo? Cosa sarebbe successo nel continente del Cielo Misterioso dopo trecento anni? Trecento anni dopo, le persone per cui era preoccupato… Il nonno, la zietta, Cang Yue, Yuanba, Qingyue… ci sarebbero stati ancora?
Se ci fossero stati, lo avrebbero ancora ricordato? Se l’avessero riconosciuto, come avrebbe affrontato una situazione del genere…


Jasmine notò che l’aura e la mente di Yun Che stavano diventando un po’ turbati. Disse: ”Vabbè, non c’è bisogno di essere così pessimisti. Dammi un po’ di altri anni quando purificherò completamente il veleno dal mio corpo, quando mi avrai aiutato a raggiungere tutte e quattro le condizioni di cui ho bisogno, permettendo che il mio corpo sia ricostruito, non importa in che posto sarai, potrò riportarti nel continente del Cielo Misterioso.


Le quattro condizioni erano: arrivare al Stadio Sovrano Misterioso in trent’anni, tre nuclei Tyrant Bestie Misteriose, trentacinque chili di Cristallo Purple Veined Divine e un Fiore Netherworld Udumbara.


“Questi oggetti possono essere trovati anche al di fuori del continente del Cielo Misterioso, anzi è impossibile trovarli nel continente del Cielo Misterioso, specialmente i trentacinque chili di Cristallo Purple Veined Divine. Umpf, anche sommando tutti i Cristalli Purple Veined Divine del continente non sarebbero sufficienti a radunare trentacinque chili. Puoi usare l’aura di quest’arca per portarti nel mondo in cui si è fermata. Qui potrebbe essere più facile trovare gli oggetti di cui ho bisogno.”


Le parole di Jasmine dissiparono le insicurezze di Yun Che e i suoi occhi tornarono a brillare. Il giovane non dubitava minimamente delle capacità di Jasmine, perché in effetti la ragazza non proveniva dal continente del Cielo Misterioso, probabilmente era arrivata da un posto lontanissimo dal suo mondo.


“Ottimo!” Yun Che annuì lentamente, mentre mise da parte la sua riluttanza: ”Se si ferma davvero in ogni posto per sei mesi, allora dovrebbe essere il momento! Ora me ne andrò dalla fortezza e aspetterò che mi faccia uscire… Spero che non mi mandi in un mondo morto.”


Yun Che non esitò più. Volò e cercò frettolosamente le scale che andavano al piano inferiore. Balzò direttamente dal primo gradino per arrivare al palco circolare al piano terra della fortezza misteriosa. Proprio quando stava per volare di nuovo, una voce risuonò nelle sue orecchie…


“Per favore… trovala…”


Yun Che si fermò. Fin dal primo giorno in cui era entrato nell'arca fino ai sei mesi che aveva trascorso a rompere la porta, aveva sentito molte volte. Praticamente sarebbe tornata a parlargli ogni quattro o sei ore.


Tuttavia stavolta era molto diversa.


Prima sembrava una voce fragile e insignificante. Se non si fosse concentrato avrebbe avuto difficoltà a sentirla, come se provenisse da un posto lontanissimo.


Stavolta invece era così vicina che gli sembrava fosse accanto al suo orecchio!
                                


                                



