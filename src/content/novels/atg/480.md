---
title: Capitolo 480 – Spirito Persistente
pubDate: 2025-01-31T17:03:16.137Z
tags:
    - atg
---


<strong>Capitolo regolare, 4 in coda, 0/10 donazione
-Alstor, che se tutto va bene stasera pubblica un altro capitolo sponsorizzato</strong>






“Chi sei? Dove ti trovi?”


Yun Che si fermò, cominciando ad urlare in tutte le direzioni. La voce che gli aveva appena parlato sembrava essere proprio accanto alle sue orecchie.


Lo spazio all'interno dell'Arca Primordiale Misteriosa cominciava a tremare violentemente soltanto un'ora prima della partenza. Ma in quel momento, tutto era perfettamente stabile quindi Yun Che non aveva fretta di andarsene. Durante gli ultimi sei mesi, si era continuamente chiesto quale fosse l'origine di quella voce incessante, che soltanto lui poteva sentire.


Come sempre, la voce gli parlò di nuovo soltanto dopo parecchio tempo.


Yun Che fece scorrere lo sguardo in tutte le direzioni... in quel preciso istante, sentì chiaramente che la voce proveniva da un punto non molto lontano da lui. Come la voce vera e propria, anche quella trasmessa con l'Energia Misteriosa si indeboliva sempre più con l'aumentare della distanza. Poté quindi sapere con quasi assoluta certezza che la persona che stava cercando era a non più di dieci passi da dove si trovava in quel momento.


Yun Che camminò lentamente verso il centro del palco, ispezionando con cura tutto ciò che riusciva a vedere. In quel momento, notò con la coda dell'occhio una debole luce rossa. Il suo sguardo si fermò subito e si posò su un punto del palco vicino all'estremità del muro. Yun Che aveva visto quel minuscolo bagliore rosso non appena era entrato nell'antica fortezza e aveva anche scoperto da dove proveniva, ma allora non era in grado di fare breccia nel pavimento. Di conseguenza, aveva lasciato da parte la sua curiosità e il suo stupore per quella luce, nonostante avesse la vaga sensazione che sotto quel palco fosse nascosto qualcosa, poiché non avrebbe potuto fare nulla per scoprire di cosa si trattasse.


Yun Che si avvicinò e si fermò accanto alla fessura nel pavimento che aveva appena notato. Si abbassò e la studiò con cura. Un lieve bagliore rosso pulsava sotto al pavimento, passando attraverso la piccola crepa e creando una luce intermittente.


Yun Che inspirò a fondo, concentrò la sua Energia Misteriosa in un pugno e colpì con forza il pavimento.


Bang!!


Il pugno di Yun Che rimbalzò indietro, ma la forza e il rumore dell'impatto gli permisero di capire che in quel punto il pavimento non era molto spesso... o, perlomeno, era molto più sottile della porta di pietra in cui aveva fatto breccia soltanto dopo sei mesi. Si fermò, esitando, poi si sedette e iniziò a concentrarsi. Nella mano sinistra, l'energia Frozen End, nella destra le Fiamme della Fenice... Yun Che aveva ripetuto quel procedimento quasi senza sosta per metà anno, quindi ormai univa le due energie opposte con estrema naturalezza.


Poco dopo, l'Albero Frozen End e le Fiamme della Fenice fra le sue dita si unirono, formando una fiamma azzurra che danzava elegantemente. Yun Che ruotò le mani verso il basso, lasciando cadere delicatamente le fiamme di ghiaccio sul pavimento di pietra.


Con grande sorpresa, Yun Che scoprì che il pavimento ai suoi piedi era molto più sottile di quanto si aspettasse. Ad essere sinceri, sembrava avere soltanto lo spessore di un foglio di carta. Quando le fiamme di ghiaccio toccarono la pietra, questa svanì come della neve che si scioglie. Le fiamme di ghiaccio si diffusero, scavando un buco perfettamente rotondo dal diametro di circa trenta centimetri, prima di spegnersi.


Guardando attraverso la cavità creata dalle fiamme di ghiaccio, Yun Che scoprì che in effetti c'era una stanza nascosta sotto al pavimento, al centro della quale brillava una luce rossa, che ondeggiava debolmente.


Cosa c'era nascosto lì sotto?


Allora, la voce era stata trasmessa per tutto il tempo da qualcuno in quella stanza.


Quel buco di trenta centimetri era abbastanza grande da permettere a Yun Che di balzarci dentro.


Yun Che ci pensò per un po', ma alla fine decise di tentare e saltò direttamente nel buco.


La stanza nascosta sotto il palco non era molto alta, Yun Che cadde soltanto per circa sei metri prima che i suoi piedi toccassero il freddo e duro pavimento. Non percepiva nessuna presenza ostile o pericolosa nelle vicinanze, ma quando guardò davanti a sé rimase immobile, con i nervi a fior di pelle.


Quel luogo non era molto grande, era largo al massimo una trentina di metri. La stanza era completamente vuota e pulita, eccetto al centro, dove si trovava una sfera di luce rossa.


Quel globo di luce era alto all'incirca quanto Yun Che; sembrava perfettamente sferico e l'intensità del bagliore scarlatto cresceva e diminuiva periodicamente, ma la luce, generalmente, era delicata e non conteneva nessuna energia ostile.


Questa è...


Yun Che si avvicinò, fermandosi di fronte alla sfera. La luce non era intensa, ma era molto profonda e impediva a Yun Che di vedere oltre di essa. Il suo istinto, tuttavia, gli diceva che al centro della sfera di luce doveva sicuramente essere custodito qualcosa.


Cos'è, esattamente?


L'Arca Primordiale Misteriosa esisteva da tempo immemore; Jasmine stessa l'aveva detto, utilizzando esattamente le parole “più antica di quanto tu possa immaginare”. Ma, sebbene esistesse da così tanto tempo, quella sfera di luce era ancora in grado di emettere un debole bagliore rosso. Questo dimostrava quanto fosse eccezionale.


Yun Che distese una mano, provando a sfiorare la sfera di luce.


“Non toccarla!”


La voce di Jasmine risuonò nella sua testa, facendolo fermare frettolosamente. Ritrasse rapidamente la mano, e indietreggiò veloce come un lampo.


“Umpf, provare a toccare questa cosa prima ancora di aver capito in cosa sei rimasto coinvolto. Vuoi davvero morire?” sbuffò con freddezza Jasmine.


“Cos'è esattamente questa sfera di luce?” chiese Yun Che. Quel globo esisteva da innumerevoli eoni; sicuramente, conteneva qualcosa dalla potenza oltre la sua comprensione. Effettivamente, provare a toccarla sarebbe stato rischioso.


“Non è una banale sfera di luce, è una barriera protettiva incredibilmente forte.” rispose Jasmine, seria: “Può sembrare che non sia in grado di fare del male, ma se l'avessi toccata avrebbe sferrato immediatamente un contrattacco... e anche se fosse stato il più debole fra quelli a sua disposizione, sarebbe stato sufficiente ad ucciderti almeno centomila volte di seguito.”


Se Jasmine l'aveva descritta come “incredibilmente forte”, si poteva facilmente intuire quanto fosse terrificante il potere di quella sfera di luce rossa. Anche la sua affermazione che “anche il contrattacco più debole fra quelli a sua disposizione sarebbe stato sufficiente ad ucciderti almeno centomila volte di seguito” non era affatto un'esagerazione. Il cuore di Yun Che saltò un battito, e lui indietreggiò ancora di qualche passo.


“Finalmente... sei... arrivato...”


Una voce così debole da sembrare un sogno risuonò nella stanza. Stavolta, non era stata trasmessa con l'Energia Misteriosa, era una voce reale. Inoltre, era la voce di una donna. Stavolta, anche Jasmine la sentì chiaramente.


La voce sembrava ancora più vicina di prima, come se la donna fosse proprio di fronte a Yun Che. Lui si voltò rapidamente, guardandosi intorno, e chiese con prudenza: “Chi sei, esattamente?”


Quando Yun Che ebbe finito di parlare, una sfocata ombra bianca comparve di fianco alla sfera di luce rossa... era una donna, vestita di bianco. Era bassa, aveva la schiena leggermente curva e anche metà dei suoi capelli erano ormai bianchi. Tutto questo faceva capire che si trattava di un'anziana giunta ormai da tempo al tramonto della sua vita.


“Tu... chi sei?” chiese Yun Che, balbettando dallo stupore. L'anziana donna di fronte ai suoi occhi sembrava avere una sagoma sfocata, tanto da ricordare una colonna di fumo bianco che avrebbe potuto essere disperso con un soffio.


Da quando era entrato nell'Arca Primordiale Misteriosa, Jasmine gli aveva detto che, forse, la voce che gli parlava avrebbe potuto appartenere a uno spirito... uno spirito ancora corporeo, proprio come lei. Ma Jasmine si poteva vedere a occhio nudo e non sembrava diversa da una normale ragazza. Inoltre, siccome era connessa a Yun Che, lui poteva anche toccarla e la sensazione che provava non era diversa dal toccare una persona con un corpo reale. Ma lo spirito di fronte a lui era privo di forma e tremava, come la fiamma di una candela in mezzo al vento.


“Sono una guardiana... Proteggo la mia Giovane Padrona...” disse l'anziana donna, con una voce debole ma che trasmetteva un forte senso di antichità. Poteva utilizzare l'Energia Misteriosa per trasmettere la sua voce solo con grande fatica, ma ora che era faccia a faccia con Yun Che poteva parlare senza troppa difficoltà: “Ti cerco da sempre... ti ho cercata per così... tanto tempo... così tanto tempo...”


“Tu... cerchi da sempre... me?” chiese Yun Che, indicandosi. Poi, il suo sguardo scivolò sulla sua mano sinistra e domandò: “O forse, stavi cercando... la Perla del Veleno Celeste?”


“Esatto... ho controllato quest'Arca Profound... viaggiando da una dimensione dall'altra... soltanto per trovare la Perla del Veleno Celeste...”


“Aspetta un attimo!” Yun Che aveva un'espressione scioccata: “L'Arca Profound di cui parli, è questa enorme Arca Profound in cui ci troviamo ora? La controlli tu?”


“All'inizio... in effetti, era sotto il mio controllo... ma... a quel tempo, anche io venni avvelenata con una tossina terribile... secondo dopo secondo, erodeva la mia vita e la mia stessa anima... per mantenere viva la mia coscienza e poter continuare a vegliare sulla Giovane Padrona... ho rinunciato al mio corpo e quattro quinti della mia anima... è rimasto soltanto questo debole spirito persistente... che è troppo debole per controllare l'Arca Profound... ma l'Arca ha continuato a seguire le istruzione del marchio di ricordi che avevo lasciato fin dall'inizio... continuando senza sosta a viaggiare attraverso un ciclo di dimensioni che avevo programmato... ripetendo il ciclo senza sosta... ogni ciclo durava trecento anni... ma l'energia dell'Arca Profound... ha continuato a diminuire... e ora... la fonte d'energia... è quasi esaurita...”


“Ringrazio i Cieli per aver avuto pietà... prima che il mio spirito svanisse... e prima che l'Arca Profound venisse distrutta... alla fine sei arrivata...”


Yun Che rimase con la bocca spalancata, digerendo rapidamente le parole gentili ma fin troppo scioccanti di quell'anziana donna. Quella gigantesca Arca Profound era davvero controllata da qualcuno... e quella vecchietta di fronte a lui era davvero in grado di controllarla! E quell'Arca Profound compariva nel continente del Cielo Misterioso ogni trecento anni... soltanto per decisione di quella donna!


“In effetti, il suo spirito è a un passo dal disperdersi.” commentò Jasmine, con una voce noncurante ma vagamente impietosita: “Potrebbe svanire da un momento all'altro... anzi, sicuramente scomparirà entro cento secondi! Riuscire a trovare ciò che ha cercato per tutto questo tempo proprio pochi secondi prima di sparire... forse non dobbiamo avere pietà di lei.”


Entro cento secondi? Yun Che sentì il cuore sobbalzargli nel petto e fissò la sagoma sfocata della donna, poi chiese: “Chi sei esattamente? E perché hai cercato la Perla del Veleno Celeste... cosa vuoi che faccia?”


L'anziana donna non percepì nessuna intenzione malvagia nell'aura di Yun Che e questo la confortò profondamente. Rispose lentamente: “Sono l'unica guardiana... della mia Giovane Padrona. E la mia razza... è stata ormai da tempo dimenticata da tutto il mondo... non c'è bisogno che parli di loro... la mia giovane signorina... è stata colpita da un terribile veleno diabolico... fra tutti i Regni... soltanto la Perla del Veleno Celeste può curarla... per bloccare la diffusione di quel veleno diabolico... la mia Giovane Padrona fu sigillata nella Bara dell'Eternità......”


“Bara dell'Eternità?”


La voce della donna si fece sempre più distante, quasi sovrannaturale: “Un tumulto, il caos... la terribile battaglia fra Dei e Diavoli... il cielo, rovesciato... il pianto degli Dei e dei Cieli... ho portato la mia Giovane Padrona con me, nell'Arca Profound, e sono fuggita... la Bara dell'Eternità ha sigillato il suo corpo e la sua anima... ha permesso di nascondere la sua presenza nello spazio caotico... e le ha permesso di sfuggire a quella calamità, che ha distrutto il mondo... se un giorno la Perla del Veleno Celeste potesse purificare il veleno diabolico dentro di lei... e potesse risvegliarsi di nuovo... la mia vita amara potrebbe finalmente avere un lieto fine...”


Un veleno diabolico... veleno diabolico!? Quelle parole che l'anziana donna aveva ripetuto molte volte fecero rabbrividire Jasmine, alterando il ritmo del suo respiro... perché anche lei era stata avvelenata da un tipo di veleno diabolico. E, per di più, dal più letale fra tutti i veleni diabolici – il Veleno Assoluto Ammazza Dei! E, allo stesso modo, solo la Perla del Veleno Celeste poteva neutralizzare definitivamente quel veleno.


La voce della donna si fece sempre più debole e cominciò a mormorare frasi sconnesse. Non voleva rivelare la propria identità né le proprie origini, né quelle della sua “Giovane Padrona”, ma si era involontariamente lasciata sfuggire qualche parola su quello che era successo. E, a quel punto, il suo spirito simile a nebbia cominciò a dissiparsi.


Era una guardiana, e per adempiere al suo dovere non aveva esitato a rinunciare al suo corpo e all'ottanta percento della sua anima... così da continuare a svolgere il suo compito anche sotto forma di spirito, fino al momento in cui sarebbe scomparsa. Come poteva Yun Che non esserne commosso? Guardò la sfera di luce rossa e disse: “La tua Giovane Padrona è protetta da questa barriera di luce, giusto? Ho con me la Perla del Veleno Celeste, se posso davvero aiutarti a salvare la tua Giovane Padrona senza esserne danneggiato, farò tutto il possibile.”
                                


                                



