---
title: Capitolo 483 - Hong'er (2)
pubDate: 2025-01-31T17:03:16.138Z
tags:
    - atg
---


<em><strong>Capitolo SPONSORIZZATO, ringraziamo Yu!</strong>
1 capitoli in coda, 0/10
-Schadenfreude</em>


Questa ragazzina non mostrava segni vitali, eppure era molto vivace e, anche se era chiaramente affamata, non mangiava razioni secche o carne... Yun Che stava iniziando a sospettare che non fosse nemmeno umana.


Ma il suo aspetto era quello di una ragazzina, anche se fosse un qualche tipo di spirito che aveva assunto una forma umana, dovrebbe comunque mangiare razioni o carne!


Ciò che sbalordiva di più Yun Che era che, nonostante lo stomaco della ragazzina continuasse a gorgogliare, lei stessa non sapeva cosa voleva mangiare!


Rumble...


Risuonò un potente rumore e lo spazio iniziò a tremare lievemente.


"Ah? Un suono così strano... ah, il terreno sta tremando! Sta per succedere qualcosa di divertente?" Le vibrazioni insolite nello spazio fecero entusiasmare la ragazzina. Scoccò uno sguardo in tutte le direzioni, con gli occhi scarlatti che brillavano, la sua eccitazione le fece dimenticare temporaneamente la fame.


“Vibrazioni... è il segnale che l’Arca Primordiale Misteriosa sta per usare il suo campo di energia! Dobbiamo lasciare immediatamente questo posto!” Gridò Jasmine.


Questa energia aveva sollevato i sospetti di Yun Che... Una volta che le vibrazioni fossero iniziate, l’arca ci avrebbe messo un’ora circa per generare un campo repulsivo e questo era l’unico modo di uscire per lui!


E arrivava proprio nel momento giusto! Se fosse rimasto nella stanza di pietra per un altro giorno non sarebbe riuscito ad usare questo campo d’energia per uscire. Alla fine Yun Che avrebbe dovuto sopravvivere per altri diciotto mesi in mezzo alla turbolenza spaziale.


Il giovane iniziò a volare agilmente, precipitandosi verso la fessura che aveva creato con le fiamme di ghiaccio. Quando stava per uscire, la voce frettolosa della ragazzina riecheggiò da sotto di lui: ”Ah! Fratellone, dove stai andando?! Portami con te... Portami con te!!”


Yun Che si volse e chiese con curiosità: ”Non puoi volare?”


“Volare?” La ragazzina iniziò a riflettere, poi pestò i piedi e disse: ”Sono ancora una signorina così giovane, come potrei volare?!”


“...” Anche se la costituzione e la personalità della ragazza erano estremamente strane, non sembrava diversa da una normale ragazzina. Anche se aveva una personalità scontrosa ed era appiccicosa, non poteva lasciarla da sola. Così non ebbe altra scelta che portarla su con sé.


“Aspetta! Porta anche la Bara dell’Eternità! È un tesoro incredibilmente raro.” Ricordò Jasmine.


Yun Che tornò di nuovo giù, depositò la Bara dell’Eternità nella Perla del Veleno Celeste, dopodiché si affrettò fuori dalla fessura e tornò al primo piano della fortezza antica e misteriosa.


“Wow! Cos'è questo posto? È così grande!” La ragazzina si dimenò mentre era tra le braccia di Yun Che guardandosi attorno, sembrava non preoccuparsi minimamente di poter cadere.


“Non ti sembra minimamente familiare questo luogo?” Chiese Yun Che.


“Familiare? No, affatto! Non ricordo nulla!” Gridò la ragazzina con una voce adorabile. E aveva perfino detto queste parole con un peculiare... orgoglio!


Che personalità aveva?! Che tipo di genitori potevano aver cresciuto una figlia del genere?!


Vabbè!


Se ne sarebbe occupato una volta che se ne fosse andato da questo posto!!


Yun Che accelerò in direzione dei cancelli dell’edificio. La fortezza era troppo grande; anche se al momento era molto più rapido, ci mise più di quindici minuti per arrivare all'uscita. Mancava ancora circa un’ora prima che il campo repulsivo apparisse, quindi c’era abbastanza tempo, ma Yun Che si affrettò comunque, non voleva rischiare.


In breve tempo, il giovane riuscì a vedere l’uscita del castello...  e nel frattempo aveva dovuto sopportare le grida entusiaste della ragazzina; non aveva avuto un momento di tregua. Se non avesse avuto un po’ di compassione e se questa ragazzina non avesse un grande potenziale, l’avrebbe lasciata lì.


Yun Che sfrecciò velocemente fuori dai cancelli della fortezza e raggiunse il mondo esterno in pochissimo tempo.


La luce era diventata più accesa, il giovane rallentò, sbalordito dal paesaggio davanti.


All'inizio, era entrato nella fortezza attraversando una landa selvaggia piatta e sconfinata...  Era spoglia e molto ampia, era impossibile dimenticarsene, tuttavia ora si trovava di fronte ad una vasta radura di erbe verde e gialla, da lontano vedeva solo un mare di alberi antichi e altissimi. Le foglie, i rami e il tronco erano in gran parte blu e neri, non mostravano alcun segno di vitalità.


“Cos'è successo?” Questo non è il luogo da cui sono entrato.” Disse Yun Che con un’espressione scioccata mentre si girava verso la fortezza, il suo soffitto era così alto che non era visibile ad occhio nudo.


“La mia ipotesi era esatta.” Disse con voce estremamente calma Jasmine, “Ricordi quello che ti ho detto quella volta? Che molto probabilmente questa fortezza era capace di spostarsi...  e sembra proprio che sia così! Altrimenti sarebbe stata scoperta dagli abitanti del continente del Cielo Misterioso.”


Yun Che era sempre più sbigottito...  in tal caso allora come faceva questa gigantesca fortezza a muoversi? Significava che possedeva una vita propria?


Il giovane capì sempre di più che non c’era niente di impossibile in questo universo sconfinato. Prima di compiere sedici anni era un debole e il suo mondo era confinato a clan della Nuvola Vagante. Al giorno d’oggi, mentre continuava a diventare più potente, le sue vedute si erano allargate... eppure aveva la sensazione di essere sempre più piccolo di fronte all'universo. Chissà quante altre cose ancora più incredibili esistevano in questo mondo, eventi che potevano sconvolgere completamente le sue aspettative.


Come la ragazzina che era accanto a lui!


“Dove siamo? È un posto divertente...  c’è così tanta erba e alberi grandi! Ma l’erba non è verde, sembra che stia per appassire.” La ragazzina si guardò attorno con curiosità.


Plop!


“Ah...  Ow ow ow ow... ” Aveva dormita per troppo tempo ed era molto affamata. Il suo corpo era già debole, così dopo essersi sforzata, cadde a terra all'improvviso senza fare cenno di muoversi. Gemette per il dolore e i suoi occhi iniziarono ad inumidirsi.


Yun Che si girò esasperato e la fece rialzare. Era nervoso...  All'inizio aveva seguito una voce misteriosa, arrivando in un posto bizzarro, dopo aver visto la sfera protettiva di luce aveva ricevuto una ‘missione’ misteriosa...  Era pieno di anticipazione, pensando che la ‘signorina’ in grado di controllare un’arca Profound così enorme fosse un qualche pezzo grosso in grado di sconvolgere il mondo con la sua presenza. E una volta che l’avesse salvata, forse avrebbe sentito una profonda gratitudine nei suoi confronti: in ogni caso sarebbe stata in debito nei suoi confronti per averle salvato la vita. Per Yun Che significava una quantità incredibile di benefici...  Gli avrebbe dato un tesoro favoloso? O avrebbe usato la sua forza per aiutarlo a soddisfare qualunque suo desiderio? O forse avrebbe potuto perfino mandarlo direttamente nel continente del Cielo Misterioso!


Ma alla fine la persona che aveva salvato non aveva grandi abilità e non aveva ottenuto alcun beneficio perché questa persona era solo una ragazzina! Non solo, a parte lui non c’era nessun altro e questa ragazzina non emanava un solo briciolo di forza. Se l’avesse lasciata qui sarebbe stata spacciata e se l’avesse portata con sé fuori dall'Arca Primordiale Misteriosa... 


Dannazione! Era come ricevere un enorme peso!!


Se fosse stato da solo, avrebbe potuto fare ciò che voleva e dedicarsi ad un qualunque obiettivo senza distrazioni; avrebbe potuto perfino avventurarsi nei luoghi più pericolosi, ma se si fosse portato questo enorme peso... 


Solo pensarci lo faceva quasi soffocare.


E se l’avesse abbandonata da qualche parte...  Ah, alla fine l’aveva salvata e non poteva fare qualcosa che sarebbe andato contro la sua coscienza.


La ragazzina si girò con le lacrime agli occhi, ma si rese conto che Yun Che era rimasto fermo a sognare ad occhi aperti, senza notare affatto il suo sguardo triste. Si imbronciò e disse con un tono di voce contrariato: ”Fratellone! Mi sono fatta davvero male quando sono caduta, eppure non ti importa niente... ”


“Guuu guuu guu... ”


Lo stomaco della ragazzina brontolò tempestivamente, si coprì la pancia e disse con un’espressione triste: ”Wuuuu...  ho molta fame, sono così affamata che voglio morire. Fratellone, per favore non mi puoi trovare qualcosa da mangiare?”


“Devi dirmi almeno cosa vuoi mangiare, sai.” Disse con un’espressione esasperata Yun che.


“Wuuuu...  Non lo so... ”


“Che tipo di persona non sa nemmeno cosa vuole mangiare?!”


“Ma non lo so davvero!!”


Yun Che sentì quasi di impazzire.


“Va bene, andrò a trovarti qualcosa da mangiare.” Poteva dire solo questo per calmarla. Dopodiché avanzò e si osservò attorno, cercando qualsiasi fenomeno insolito.


“Fratellone, dove stai andando?” Quando lo vide andarsene, la ragazzina lo seguì frettolosamente. Gli era incollata come un’ombra, quando camminava, lei avanzava, quando lui si fermava, anche lei smetteva di procedere. Un paio di occhi scarlatti erano fissi su di lui, come se temesse che scappasse via da un momento all'altro.


“Non hai intenzione di continuare a seguirmi così, vero?” Disse Yun Che mentre si girava con un’espressione piena di frustrazione.


“Naturalmente sì! Se una bellezza così adorabile e carina ti seguisse, sicuramente ti renderebbe felice, vero?” La ragazzina usò le mani per reggersi il viso mentre mostrava una posa carina.


Yun Che si piegò e mostrò un’espressione malvagia e sinistra, poi disse a bassa voce: ”Mi sono dimenticato di dirtelo, ma in realtà sono...  un super mega pervertito abile nell'ingannare le ragazzine come te!”


“Oh, posso confermarlo.” Disse con un tono piatto Jasmine.


“Super...  mega pervertito?” La ragazza si morse il dito e batté gli occhi con sospetto: ”Cos'è? Può essere mangiato?”


“...Un pervertito è un super cattivone abile nell'ingannare ogni tipo di bellezza per poi mangiarle!” Yun Che strinse i denti e disse con un’espressione malvagia: ”Hai paura?!”


“Beh... ” La ragazzina batté gli occhi disorientata e disse: ”Anche se non lo capisco davvero, sembra davvero incredibile. Comunque non mi importa, vai a trovarmi un po’ di cibo!!”


“~！#￥%...”


Yun Che era esasperato. Aveva il presentimento che, a meno che non la abbandonasse da qualche parte senza pietà lasciando che provvedesse da sé a sostentarsi, non sarebbe mai riuscito a sbarazzarsi di questo enorme peso.


Le vibrazioni nello spazio stavano diventando sempre più violente. Yun Che andò di fronte ad un antico albero e guardò in lontananza. Tutto ciò che vedeva era una landa desolata; anche sforzava la vista non aveva trovato altro. Non poteva capire quanto tempo gli fosse rimasto. Si sedette a terra, pensando alla situazione con la ragazzina mentre aspettava che arrivasse il campo repulsivo.


“Finalmente me ne andrò da questo posto...” Ripensando ai due anni che aveva trascorso nell'Arca Primordiale Misteriosa, Yun Che sospirò. Le difficoltà che aveva sopportato superavano l’immaginazione della gente comune. Allo stesso tempo la sua coltivazione era aumentata moltissimo. Tuttavia, nonostante i suoi miglioramenti fossero sbalorditivi, non riusciva comunque a trovare una via di ritorno.


“Quello spirito ha detto che controllava l’arca per visitare vari luoghi alla ricerca della Sky Profound Pearl. Allora, ogni volta che l’arca si fermava, avrebbe dovuto visitare un luogo con molte creature viventi, come il continente del Cielo Misterioso, non dovrebbe andare in mondi desolati… almeno spero.” Yun Che non poteva prevedere in che tipo di mondo sarebbe stato portato e poteva solo consolarsi per il momento. Comunque, ciò che avrebbe deciso il suo fato sarebbe sempre stata la forza in qualunque mondo andasse.


Mentre rifletteva, recuperò i pezzi rotti di Spadone del Drago e li mise accanto a sé.
La distruzione di quest’arma era un’enorme perdita per lui. Senza di essa, le sue capacità di combattere sarebbero diminuite di molto. Una volta raggiunto il nuovo mondo, non aveva alcuna certezza di poter trovare un’arma che potesse rimpiazzare Spadone del Drago in un breve periodo di tempo. Guardando l’arma senza vita, mormorò: ”Una volta che raggiungerò il mondo nuovo, la prima cosa che dovrò fare è trovare un modo per ripararti... ”


“Sniff...  sniff...  sniff!”


La ragazzina prima affamata e sconfortata si era alzata di scatto annusando l’aria con fare agitato: ”Ha un odore così buono... così buono! Sento che c’è qualcosa di buono da mangiare? Dov'è, dov'è dov'è...”


Mentre annusava l’aria, iniziò a sbavare. Deglutì con forza, ma anche dopo averlo fatto, la sua saliva continuava a colare sul pavimento e non riusciva a fermarsi. La ragazzina si guardò attorno per un po’, ma una volta che vide i pezzi di Spadone del Drago, il suo sguardo si animò.


“Qualcosa di delizioso... qualcosa di delizioso!!”


La ragazzina strillò di gioia e praticamente sfrecciò verso Spadone del Drago. Le sue azioni bizzarre fecero accigliare il giovane, che disse con un tono esasperato: ”Smettila di dire sciocchezze, è davvero molto pesante... Mio... mio dio!”


Dopo che la ragazzina afferrò Spadone del Drago, si alzò e la tenne tra le braccia...


La teneva tra le braccia!!


Anche se Spadone del Drago era rotta e aveva perso tutta la sua energia e la sua presenza, il suo peso non era cambiato! Ogni frammento pesava almeno diecimila chili! Ma questa ragazza che si sarebbe sentita stanca camminando e sarebbe anche caduta ogni tanto, poteva sollevare senza alcuno sforzo un pezzo di Spadone del Drago. Non stava nemmeno sudando.


Drip, drip...


Le colava saliva dalla bocca, sbavando sull’arma. La ragazza deglutì e con uno sguardo entusiasta aprì la bocca e morse la lama.


Crunch!


Il posto in cui aveva morso ora mancava di un grosso pezzo. La ragazzina masticò con forza, come se stesse mangiando dei dolcetti e mandò giù il boccone.


Yun Che guardò la porzione mancante di Spadone del Drago marchiata da segni di denti e spalancò gli occhi. Rimase immobile come una statua, aveva la bocca così spalancata da poterci infilare un intero yak.
                                


                                



