---
title: Capitolo 484 - Hong’er (3)
pubDate: 2025-01-31T17:03:16.138Z
tags:
    - atg
---


<em><strong>Capitolo SPONSORIZZATO, ringraziamo Yu!</strong>
0 capitoli in coda, 0/10
-Schadenfreude</em>


Prima Jasmine aveva detto che esistevano innumerevoli pianeti e piani astrali di livello superiore. La Stella Polo Blu non era nient’altro che uno di essi. Anche se fosse stato distrutto all'improvviso, la sua scomparsa non sarebbe stata degnata della minima attenzione, come se fosse sparito un granellino di polvere. La Stella Polo Blu era composta per il 97% d’acqua e il 3% di terra. Il dominio del continente del Cielo Misterioso, che era considerato particolarmente enorme dai suoi abitanti, occupava solo un centesimo della superficie del pianeta.


In un mondo così gigantesco era sempre possibile che esistesse una strana creatura.


Potevano esserci esseri capaci di mangiare qualsiasi cosa!


Questa ragazzina dai capelli rossi di fronte a lui era un esempio, non mangiava alimenti normali... invece stava mordendo... Spadone del Drago!!


Yun Che sembrava a stento in grado di accettarlo, ma... Spadone del Drago! Prima che si rompesse, era una Spada Emperor! Ed era anche uno spadone! Era cresciuto combattendo insieme a Yun Che, uccidendo i suoi nemici. Si era bagnata di sangue, distrutto numerosi macigni, aveva spazzato via montagne e aveva spaccato armature e armi. Anche se aveva perso la sua coscienza spirituale e la sua potente aura, la sua tenacia non sarebbe diminuita di molto. Sebbene la sua forza fosse aumentata in modo esplosivo, a meno che non usasse le fiamme di ghiaccio, sarebbe stato difficile distruggerla per Yun Che.


E usando i denti... Anche se utilizzato tutta la sua potenza, non avrebbe lasciato un solo graffio.


Tuttavia, questa piccola scema che sembrava non avere alcuna aura e non aveva la forza di mordere un biscotto, aveva strappato via un grosso pezzo di Spadone del Drago. E poi, dopo aver masticato due o tre volte, l’aveva inghiottita...


“Delizioso... Così delizioso!!”


La ragazzina affamata era finalmente riuscita ad ottenere una prelibatezza. Le sue guance si arrossarono per la felicità e i suoi occhi stavano perfino emettendo dei bagliori cremisi. Diede un altro morso e con uno scrocchio, strappò un altro grosso pezzo di Spadone del Drago. E poi, dopo aver masticato, lo mandò giù. Poi avvicinò la faccia allo spadone, spalancò la bocca e lo morse tenendolo orizzontalmente come se stesse mangiando una pannocchia. In un batter d’occhio sulla lama apparirono diversi buchi.


Solo in quel momento Yun Che si riprese. Emettendo uno strano gemito, avanzò di colpo e strappò dalle mani della ragazzina Spadone del Drago. Vedendo la lama una volta potente e impareggiabile, divorata in quel modo, al giovane quasi venne da piangere sangue.
Non era rimasto un solo tratto illeso.


“Ah!! Questo è il mio cibo... Ridammelo!!” La ragazzina che stava mangiando contenta, si innervosì, mentre balzava via cercando di strappare la spada rotta dalle mani di Yun Che. Il giovane, frustrato, spalancò gli occhi e gridò: ”Chi ti ha dato il permesso di mangiarla?! Questa è Spadone del Drago... Spadone del Drago! Non è cibo!”


“Ma chiaramente è cibo delizioso... Dai ridammelo! Ridammelo!” La ragazzina saltò per afferrarlo con un filo di bava all'angolo della bocca. Comunque era troppo piccola, non importava quanto balzasse, non era sufficiente per raggiungere Yun Che. Poi all'improvviso si ricordò che c’era un altro pezzo a terra. Chiuse la bocca, rinunciò al pezzo nelle mani del giovane, si girò e corse verso l’altro frammento. E anche Yun Che si mosse, reagendo quasi allo stesso momento. Si precipitò con una velocità incredibile.


Tuttavia, arrivò troppo tardi, la ragazzina aveva già preso il frammento di Spadone del Drago e poi... iniziò a scappare!


Pensi ancora di poter fuggire?!


Yun Che mostrò uno sguardo feroce... Nonostante Spadone del Drago fosse stata rotta, era comunque possibile ripararla. Tuttavia, ora che la sua parte inferiore era piena di buchi, anche se fosse stata riparata, che traccia di maestosità ci sarebbe stata se fosse stata piena di segni di morsi?! Non poteva permettere che lei mordesse anche la parte superiore!


Furioso, Yun Che andò a massima velocità. Tuttavia, nonostante questo, capì che non riusciva a raggiungerla... La ragazzina correva velocemente e i suoi capelli cremisi sembravano lasciare una scia rossa dietro di sé. Era estremamente veloce e stava ancora tenendo Spadone del Drago che pesava più di cinquemila chili!


Che… cosa stava succedendo?!


Yun Che la fissò ad occhi spalancati, poi si esasperò e attivò immediatamente “Purgatorio”. Aumentò di velocità e raggiunse la ragazzina, che si girò e gridò: ”Aaaaaah! Non puoi rubare il mio cibo delizioso! Non puoi!!”


Mentre gridava, all'improvviso accelerò nuovamente. Si era trasformata in un flusso di luce rossa, allontanandosi da Yun Che... Sorprendentemente lo aveva seminato nonostante il giovane avesse usato la sua piena velocità.


Yun Che era completamente stupefatto.


Non solo la ragazzina era incredibilmente rapida, mentre correva aveva iniziato a mordere Spadone del Drago. Mentre sentiva gli schiocchi, alzò la testa e capì che metà della lama era già scomparsa.


In quel momento Yun Che ormai era diventato sconcertato. E il resto della lama fu divorato completamente. Mentre sentiva masticare, la ragazzina la finì tutta con una velocità inumana. Perfino l’impugnatura era stata mangiata completamente…


Dopo aver finito, la ragazzina si fermò. Si volse, sporgendo il petto in avanti e mentre masticava con trasporto disse: ”Wu... ho finito di mangiarla. È così deliziosa... è inutile che continui ad inseguirmi, va bene...”


Yun Che si fermò fissando la ragazzina... Gli sembrava di osservare un piccolo mostro! No, anzi, un enorme mostro!


Quella forza e quella velocità... Inoltre i suoi denti che potevano mangiare Spadone del Drago come un dolcetto... Questa ragazzina dall'aspetto delicato e fragile che non aveva alcuna presenza vitale, né un’aura... che tipo di creatura era?!


E figuriamoci il peso di Spadone del Drago, a giudicare dalle sue dimensioni, sembrava paragonabile all'altezza della ragazzina. Dopo che aveva mangiato l’arma, la sua pancia non sembrava minimamente gonfia... Dov'era andata?!


Tuttavia, la rabbia di Yun Che sopprimeva il suo stupore. La metà superiore di Spadone del Drago era stata mangiata completamente, mentre quella inferiore era piena di buchi. Non poteva più riparare Spadone del Drago. Comunque la colpevole dopotutto era una ragazzina. Il suo sguardo ingenuo e vivace era adorabile. Yun Che non avrebbe potuto ferirla minimamente, poté solo gridare: ”T-t-t-tu... piccola... mocciosetta! Non ho detto che non avevi il permesso di mangiarla! Non è cibo, è la mia spada, Spadone del Drago! È qualcosa di molto importante per me! Come puoi mangiarla?!”


“Ma è cibo davvero delizioso.” Dal suo ruggito e dal suo volto arrossato, Yun Che sembrava davvero infuriato. La ragazzina si ritrasse e disse debolmente: ”Wu... fratellone, puoi non rimproverarmi? È solo una gustosissima spada. Al massimo posso restituirtene una.”


“Che spada gustosa?! È Spadone del Drago!” Yun Che gridò affranto. “Non è solo una spada, è un compagno e un amico che mi ha accompagnato per molti anni! È l’oggetto più importante accanto a me! Ne esiste solo una in questo mondo! Dopo che l’hai mangiato, è sparito per sempre, come potrai restituirmelo?!”


Più ci pensava e più sentiva di essere stato un ficcanaso e di aver fatto la peggiore decisione che aveva mai compiuto in tutta la sua vita salvando questa mocciosetta. Figuriamoci ricevere qualcosa in cambio, era solo una fonte di problemi... ma aveva anche... mangiato la sua Spadone del Drago!!


La ragazzina ritrasse nuovamente il collo, tuttavia mostrò un’espressione insoddisfatta. Alzando la testa disse: ”Ciò che ti darò in cambio è ancora più incredibile di quello che ho mangiato prima! Umpf!”


Dopo aver detto questo, iniziò ad emanare un bagliore cremisi. Fluttuò verso l’alto e fu avvolta da una luce rossa...


Yun Che spalancò di nuovo gli occhi... era stato scioccato più volte oggi che in tutto il resto della sua vita.


Dopo che la luce rossa si disperse, la ragazzina era scomparsa completamente. Yun Che si trovò di fronte ad... una gigantesca spada rossa dalla forma strana!!


La lama era piena di iscrizioni rosse ed era avvolta da un bagliore scarlatto. Era lunga più di nove piedi, più grande di Spadone del Drago del trenta per cento. E la sua lunghezza superava perfino le lance! L’impugnatura era dritta e grossa, sopra di essa, la base della lama era ampia più di due piedi. Scorrendo verso l’alto, si poteva vedere che l’ampiezza dell’arma si riduceva in modo irregolare. Alla fine della lama c’era una punta incredibilmente affilata che irradiava una luce cremisi fredda!


Era più grande sia della Spada Colossale del Signore Supremo, che di Spadone del Drago, tuttavia, a differenza della punta spessa e pesante di queste armi, era incredibilmente affilata, abbastanza da poter creare un attacco penetrante dal potere immenso.
Comunque, a parte il suo aspetto esteriore, questa spada mancava completamente di un’atmosfera maestosa... era senza vita e non produceva alcuna aura, come se fosse stata creata usando un normalissimo metallo profound.


Yun Che spalancò gli occhi esterrefatto... Ciò che lo scioccava naturalmente non era la spada stessa, ma la sua origine!!


La gigantesca spada cremisi vorticò a mezz'aria, mandando la punta verso il basso, discese sotto lo sguardo sbalordito del giovane. Con un lieve rumore, la punta infilzò il terreno duro. Perfino così, la lama era molto più alta di Yun Che. La testa del giovane arrivava alla base dell’impugnatura.


Dopo che discese, Yun Che notò che nel centro della parte più ampia della spada era incastonata una biglia di circa diciassette-diciotto centimetri di diametro... in essa vide la ragazzina che era scomparsa!


Si era ridotta ad un’altezza di diciassette centimetri e, nonostante fosse rimpicciolita, si potevano vedere chiaramente il suo aspetto. Aveva messo le mani ai lati della vita e stava ridendo trionfante: ”Eheheheh! Ci sono riuscita! Ci sono riuscita! Come previsto, sono davvero incredibile! Fratellone, hai visto? Non è ancora meglio di... uhh... quel Fragon Dault!
“È Spadone del Drago!” La voce di Yun Che tremò lievemente.
                                


                                



