---
title: Capitolo 489 - Mondo Sconosciuto
pubDate: 2025-01-31T17:03:16.139Z
tags:
    - atg
---


<em>Capitolo regolare
4 capitoli in coda, 0/10
-Schadenfreude</em>


“Prima che tu te ne vada, puoi dirmi il nome della tua razza?” Disse Jasmine, ma poteva intuire quale sarebbe stata la risposta.


Lo spirito rimase in silenzio per un po’, poi sospirò: ”Beh, immagino che non ci sia niente di male nel dirtelo. Forse hai sentito questo nome o forse è stato dimenticato da tempo. Appartengo alla razza che ha fondato il clan dello Spirito Divino della Spada.”


“Ah, allora era davvero così!” Le sopracciglia di Jasmine fremettero.


“Ma la signorina non è una di noi.” Continuò lo spirito.


“Oh?” Jasmine mostrò uno sguardo scioccato: ”Se non è un membro del clan Sword Spirit, allora perché continui a chiamarla signorina? E ovviamente può trasformarsi in una spada! Nelle note, l’antica razza che aveva questa capacità apparteneva solo al clan dello Spirito Divino della Spada.”


“In passato questo era un segreto e solo quattro di noi, inclusa io, conoscevano questo segreto. Tutti gli altri membri del clan pensavano che fosse la figlia del nostro re, ma in realtà aveva trovato la signorina per caso e l’aveva adottata. Per quanto riguarda il motivo per cui l’aveva fatto o da dove provenisse la signorina, tutte queste informazioni sono state perse dopo la morte del mio re. Tuttavia mentre l’abilità della signorina di trasformarsi è uguale a quella del nostro clan, la spada in cui si trasforma è completamente differente. I membri del mio clan si trasformavano sempre in lame leggere e agili, mentre lei diventava uno spadone incredibilmente difficile da controllare.”


“Il mio re non ha mai detto a nessuno delle origini della nostra signorina, ma stravedeva per lei e la trattava estremamente bene. Quando il re e la signorina sono stati avvelenati, il mio re ha preferito morire affinché potessimo usare la Bara dell’Eternità per proteggerla. Sicuramente ha avuto le sue ragioni per aver riposto una così grande importanza in lei. E tutti questi anni in cui sono rimasta a sorvegliarla e a cercare la Perla del Veleno Celeste... non sono stati sprecati. Qualunque sia il suo destino, non posso più proteggerla. Per favore, trattatela con gentilezza.”


“A parte il clan dello Spirito Divino della Spada, quale altra razza si poteva trasformare in una spada...?” Rifletté Jasmine.


“Il nostro clan Sword Spirit fa parte della razza degli Spiriti Celesti. Una volta nati, possediamo l’energia del cielo e della terra. Naturalmente dobbiamo comunque coltivare e più forte sarà il nostro potere Profound, più forte sarà la spada in cui ci trasformiamo. Ma la signorina non ha bisogno di farlo, invece deve consumare le spade come cibo. Ogni volta che mangia una spada, assorbirà una porzione della sua potenza e dello spirito. Più formidabile è l'arma che consuma, più crescerà. In questi anni il mio re ha cercato le spade più famose per offrirle alla signorina e questo l’ha fatta crescere incredibilmente.
Ma dopo che è stata avvelenata, tutte le sue energie sono state consumate. Se vuoi coltivare la sua forza, trova ogni tipo di spada per lei; più forte sarà l’arma, più la mia signorina desidererà mangiarla.”


“...Esiste davvero una persona capace di rafforzarsi mangiando spade!” Jasmine guardò con attenzione Hong’er. Cercò di ricordare, ma non aveva mai sentito una diceria del genere.


“Ho già risposto alle tue domande. Ora puoi rispondere alla mia. Da quale Dio Stellare deriva la tua forza?” Chiese lo spirito.


“Dio Stellare del Massacro Celeste!” Disse impassibile Jasmine.


“Tra i dodici Dei Stellari, il Re Celeste ha la disposizione di un monarca, il Lupo Celeste è il più potente e il Dio Stellare del Massacro Celeste è il più malvagio, temuto da tutti. Hai ereditato il suo potere, ma la tua disposizione non sembra essere stata influenzata molto. È un bene.” Disse lentamente lo spirito.


“Cosa?” Jasmine rise freddamente. “Umpf, non dire sciocchezze. Anche se ho solo ereditato il potere del Dio Stellare del Massacro Celeste per meno di dieci anni, la quantità di persone che ho ucciso in quell'rco di tempo è cento volte il numero di quello che hai ucciso in tutta la tua vita!”


“La quantità di persone che hai ucciso non ha niente a che fare con la malvagità nel tuo cuore.” Disse debolmente lo spirito. “Hai un corpo spirituale e anche io sono uno spirito, naturalmente ho dei modi per valutare la tua natura… ma ho un’altra domanda. Sembri riporre grande importanza in questo umano, al punto da non esitare ad usare il Confinamento dell’Anima Stellare. Perché non lo hai aiutato ad uscire dall’Arca Primordiale Misteriosa dopo che era stato intrappolato? E sembra che tu abbia ignorato i diciotto mesi che ha passato a resistere alla turbolenza spaziale, sopportando un’agonia immane?”


“Sembra che tu non sia così intelligente.” Jasmine sorrise lievemente e rise con freddezza: ”Nei primi due anni che l’ho accompagnato ho usato i miei poteri per salvarlo da morte certa innumerevoli volte. Allora il veleno nel mio corpo era incredibilmente potente, il potere di cui disponevo era molto più debole di quello che posso usare ora e, non appena lo utilizzavo, avrei dovuto sopportare il contraccolpo del veleno.”


“Non voglio che conti sul mio potere e nemmeno lui lo desidera. Ma finché continuo ad usare i miei poteri, questa fiducia non sparirebbe mai, anche se provasse a rifiutarla. Di fronte ad una calamità, penserebbe subconsciamente che ‘finché Jasmine è qui, non posso morire’, e questo non lo spingerebbe mai oltre il limite. Quindi tre anni fa ho finto di aver sigillato i miei poteri e così è stato costretto a non contare sulla mia forza. Altrimenti si sarebbe affidato a me per aiutarlo ad uccidere Ye Xinghan… per resistere alla turbolenza spaziale… Anche se avesse voluto farcela da solo, non avrebbe adoperato tutta la sua forza e la sua determinazione per resistere e superare i suoi limiti come è accaduto durante questo periodo.”


“Durante questi anni, è cresciuto ad un ritmo incredibile e ha usato la sua forza e la sua determinazione per uscire da situazioni disperate e per tutto questo tempo non ho alzato un dito per aiutarlo. Al contrario, ho anche aumentato l’intensità della turbolenza spaziale dell’arca. E il risultato finale ha superato le mie aspettative. Metà del veleno diabolico nel mio corpo è stato eliminato e il resto è già sotto controllo.”


Jasmine aveva detto questo con tranquillità, ma se Yun Che l’avesse sentito, sarebbe rimasto di sasso.


Negli anni in cui la ragazza aveva finto di aver sigillato i suoi poteri, Yun Che era diventato davvero più potente. E questo era proprio perché non poteva contare su di lei, che aveva potuto decidere di combattere fino alla morte mentre era sepolto sotto la Terrazza delle Spade, che era diventato sempre più potente per sconfiggere il clan del Cielo Ardente e poi l’Impero della Divina Fenice; per questo aveva continuato ad avanzare più e più volte anche se continuava ad affrontare pericoli mortali nell’Arca Primordiale Misteriosa.


Senza la minima esagerazione, se Jasmine non avesse ‘sigillato i suoi poteri’, Yun Che non sarebbe mai riuscito ad arrivare questo punto. Come aveva detto la ragazza, finché i suoi poteri fossero esistiti, quella fiducia non sarebbe mai scomparsa. Ciò che esisteva nel subconscio non poteva essere ignorato soltanto con la determinazione.


“Speravo che potesse diventare più forte più velocemente perché così avrei potuto ottenere un nuovo corpo. E posso essere solo la sua guida mentre percorre questa via, perché deve avanzare da solo! Dovrà distruggere da sé qualunque ostacolo; superare ogni rupe che è necessario attraversare. Altrimenti non diverrà mai davvero potente.” Disse lentamente Jasmine chiudendo gli occhi. Anche se il suo aspetto era quello di una tredicenne, le sue parole e il suo portamento erano quelli di un saggio maestro.


“Tuttavia, se avesse incontrato un pericolo mortale senza via d’uscita, naturalmente sarei intervenuta.” Disse con noncuranza Jasmine.


“Ah, allora è così.” Lo spirito annuì lievemente, la sua voce eterea conteneva sia trepidazione che ammirazione: ”Con te come guida, sicuramente il suo futuro sarà fuori dal comune. Sono sollevata che la signorina sia con te…”


“Anche se non appartiene alla nostra razza, ha davvero ricevuto tutte le ultime speranze e le meraviglie del nostro clan. Non oso chiedere molto, ma posso solo sperare che la tratterete sempre con gentilezza. O, se non matura, vorrei che vivesse senza preoccupazioni, questa potrebbe essere positivo per lei… Anche se è la situazione è diversa da ciò che mi aspettavo, dopotutto siete coloro che hanno salvato la mia signorina e io sono solo uno spirito residuo, incapace di farvi fare qualcosa. Quest’arca Profound… può essere il vostro compenso… Solo che è un peccato… che la sua energia si sia esaurita completamente…”


La voce e il profilo dello spirito svanirono lentamente dalla Perla del Veleno Celeste per non riapparire mai più.


---


Dopo aver fluttuato in mezzo ad un vortice dimensionale per un po’, Yun Che alla fine vide un’uscita. Dopo un bagliore di luce bianca, si sentì scagliare velocemente da una fonte di energia… Ciò che non si aspettava era che l’uscita sarebbe stata così vicina al suolo: prima che avesse il tempo di reagire, si era già schiantato a terra.


Metà del corpo di Yun Che era affondato nel fango con un tonfo.


Il giovane fece una capriola veloce e uscì dal terreno sputando fango. Mentre si scuoteva lo sporco dai capelli, esaminò con cautela i dintorni. Dopo aver confermato che non c’era nessuno che lo osservasse, alla fine abbassò la guardia, ma il suo volto aveva una tinta verdognola… Era il signore di Ventoblu, il principe consorte, una persona che aveva sconvolto l’intero continente del Cielo Misterioso. Tuttavia era arrivato in questo nuovo mondo schiantandosi di faccia nel fango…


Che sfortuna era questa!


Yun Che si calmò e iniziò ad osservarsi attorno di nuovo. Era un posto metà prateria e metà giungla, con erbacce e arbusti che crescevano rigogliosi. Non sentiva la presenza di creature viventi vicino. Il clima era caldo e confortevole, l’odore dell’aria era quasi identico a quello del continente del Cielo Misterioso.


“Jasmine, le leggi elementali in questo posto non sembrano affatto diverse del continente del Cielo Misterioso.” Disse con voce cauta Yun Che.


La risposta di Jasmine arrivò velocemente: ”A meno che non siamo atterrati in un piano differente, le leggi elementali sono praticamente le stesse. Questo luogo non è il continente del Cielo Misterioso, ma è sicuramente un piano vicino ad esso. Esploralo lentamente, comunque ora non devi pensare ad un metodo per tornare, continua a crescere velocemente. Se vuoi tornare nel continente del Cielo Misterioso, l’unico metodo che hai a disposizione è di diventare abbastanza forte!”


Yun Che non fece altre domande. Invece si concentrò ad esaminare l’ambiente mentre avanzava con cautela. Non sapeva in che tipo di mondo fosse arrivato o che genere di creature ci fossero… E se ci fossero esseri umani tra di esse…


Dopo aver percorso un po’ di chilometri, Yun Che sentì all’improvviso la presenza di creature viventi. Le sue sopracciglia fremettero e rallentò il passo. Mentre si avvicinava, scostò dell’erba alta senza fare alcun rumore.


Da lì scorse una piccola palude nera e due pitoni chiazzati lunghi due metri e con le spire spesse come una scodella.


Ma non erano creature ordinarie perché stavano rilasciando un’aura all’Stadio della Terra Misteriosa. Stavano nuotando nella palude e si stavano fissando l’uno con l’altro intensamente, come se fossero ostili tra di loro.


Le due Earth Bestie Misteriose naturalmente non avrebbero destato troppo interesse in Yun Che, ma proprio quando il giovane stava per andarsene, all’improvviso… Li sentì conversare… e stavano anche parlando usando un linguaggio umano!


“Che te guardi!”


“Fisso un idiota!”


“Perché non ce provi ancora?!”


“Sì, lo faccio ancora, embè?!”


Dopodiché i due pitoni chiazzati iniziarono una zuffa… le Bestie Misteriose che avevano raggiunto un alto livello di coltivazione sarebbero state sufficientemente intelligenti e avrebbero potuto parlare. Ma avrebbero dovuto essere almeno negli stadi avanzati dello Stadio del Cielo Misterioso e avrebbero dovuto vivere a lungo e appartenere ad un'alta classe. La Fenice delle Nevi era una Sky Bestie Misteriose ma non poteva parlare.


Tuttavia questi due pitoni negli stadi iniziali dell’Stadio della Terra Misteriosa erano capaci di usare il linguaggio umano e anche così bene! Se Yun Che non l’avesse visto personalmente e avesse sentito solo il suono delle loro voci, avrebbe pensato che fossero stati due esseri umani che discutevano.
                                


                                



