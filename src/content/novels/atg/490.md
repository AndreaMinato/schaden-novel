---
title: Capitolo 490 - Demoni!
pubDate: 2025-01-31T17:03:16.139Z
tags:
    - atg
---


<em>Capitolo regolare
4 capitoli in coda, 0/10
-Schadenfreude</em>


I due pitoni chiazzati combatterono per un bel po’ di tempo e causarono un grande trambusto nella piccola palude. Dopo essersi stancati, si separarono andando per la loro strada. Poi, con un bagliore si trasformarono in… due giovani dagli abiti macchiettati!!


Yun Che rimase nuovamente sbalordito… era già anormale che due pitoni Earth Profound potessero parlare… ma potevano trasformarsi in esseri umani!!


Dei due, uno aveva una bocca appuntita e delle guance simili a quelle di una scimmia, l’altro aveva una faccia grossa e una vita rotonda. Sia per quanto riguarda il corpo che i lineamenti, erano davvero esseri umani!
Uno di loro urlò: ”Piccolo bastardo, non scappare se ne hai il coraggio! Andrò a chiamare i miei amici!”


L’altro non mostrò alcuna debolezza e rispose: ”Bastardo sarai tu e tua sorella! Credi di essere l’unico a poter chiamare degli amici? Vediamo chi può chiamarne di più!”


I due si scambiarono invettive, poi strisciarono via, uno a sinistra e l’altro a destra. Ben presto svanirono alla vista di Yun Che.


“Caro, non è davvero interessante vedere combattere due uomini, sai!”


Proprio quando Yun Che era rimasto sconvolto da quei due pitoni, risuonò una voce vellutata alle sue spalle, era la voce seducente di una donna. Yun Che si girò velocemente… c’era solo un prato non così rigoglioso, ma particolarmente vasto; ad un’occhiata sembrava sconfinato e non c’era un solo arbusto in vista nel raggio di trecento metri… non vedeva nessuno nonostante il campo fosse libero.


Con stupore, il giovane vide, a meno di dieci passi da lui, un melo selvatico di bell’aspetto che emetteva un bagliore. L’albero si trasformò in una splendida donna che aveva dei boccioli tra i capelli. Rimase di fronte a lui con le sue labbra rosee sorridenti mentre socchiudeva i suoi occhi a fenice in modo affascinante.


Yun Che rimase a bocca aperta.. E solo dopo tre secondi riuscì a chiuderla con difficoltà. Era già rimasto di sasso, i due pitoni potevano parlare e trasformarsi in esseri umani. Poi anche il melo selvatico… era diventato umano!


Che genere di mondo era questo?!


La donna non avrebbe mai pensato che l’espressione un po’ spenta di Yun Che fosse di stupore, ma pensava che l’espressione stupida del giovane fosse carina. Sorrise e si avvicinò con grazia. Mentre continuava a sorridere, il suo sguardo divenne ancora più attraente: ”Caro, non volevo spaventarti, solo che sei così affascinante che mi sono innamorata di te al primo sguardo… Che ne dici di rimanere qui… e giocare un po’ con me?”


La voce della donna era morbida e vellutata. Mentre parlava, si accarezzò lentamente la clavicola fino a scendere sul suo seno. Le sue dita lunghe e delicate passarono lungo il suo solco… la sua voce e la sua posa erano incredibilmente attraenti.


“Gulp”... Yun Che deglutì, ma non perché era rimasto incantato dalla donna. Figuriamoci Xia Qingyue o Feng Xue’er, una qualsiasi delle Sette Fate Frozen Cloud avrebbero superato di gran lunga in bellezza questa donna… Yun Che, che non aveva mai avuto carenza di bellezze durante la sua vita, non sarebbe mai stato colto dal panico a causa della seduzione di questa donna. Ciò per cui era scioccato era che... questa donna prima era un melo selvatico!!


“Sono il capo di questi decimila fiori nel raggio di cinquanta chilometri sai.” Disse in modo carino la donna: ”Caro, non troverai nessuna più bella di me in questa zona. Sono stata qui per molti anni e questa è la prima volta che ho preso l’iniziativa di parlare ad un uomo. Chi ti ha detto di essere così carino, mh?”


Mentre parlava, la donna fece una cosa che Yun Che non si sarebbe mai aspettato… Con un incantevole sorriso, prese il mantello roseo che le copriva il petto e tirò lentamente verso il basso. Subito dopo rivelò un seno bianco come la neve e molto ampio di fronte a Yun Che… la donna non aveva alcuna vergogna; stava fissando il giovane con uno sguardo estremamente attraente.


Le persone di questo mondo avevano sconvolto completamente la visione di Yun Che. Se fosse stato nel continente del Cielo Misterioso, se una donna così bella avesse preso l’iniziativa di sedurlo, avrebbe colto l’esca prontamente e avrebbe giocato per un po’... non sarebbe stato certamente a suo svantaggio. Ma in questo mondo sconosciuto e completamente “anormale”... Voleva solo un po’ di pace e quiete per pensare!


“Umh… ho ancora delle cose da fare. Giocherò la prossima volta, la prossima volta…” Yun Che fece un cenno mentre si ritirava. Dopo aver finito di parlare, si girò e scappò lontano lasciando la donna da sola con un’espressione piena di amarezza.


“Eheheh... “ Risuonarono delle risatine dai fiori da cui era uscita fuori la donna.


“Yoh… La prima volta che la sorella mela entra in azione, fallisce!” Un dente di leone che sembrava più grande del normale ondeggiò gentilmente mentre rideva.


“Quell’umano è così strano, è davvero fuggito via. Il fascino della sorella mela è grandioso.”


“Sorella mela, sicura che sia davvero umano? Hai provato davvero molto a sedurlo.”


“Sì.” La donna mela era piena di rimpianto: ”L’aura di quel giovane era di un puro essere umano. Se posso trovare un puro essere umano, i bambini che nascerebbero sarebbero capaci di andare in un mondo molto più grande, non come noi che non possiamo allonanarci mai da quest’area. È un peccato che gli esseri umani stiano diventando sempre di meno, non posso credere che mi sia sfuggito… Ero troppo nervosa? O… non sono abbastanza bella?”


La donna si toccò il volto per poi mormorare: ”Sembra che debba bere più rugiada tonificante d’ora in poi.”


Nel frattempo Yun Che aveva coperto diversi chilometri di distanza prima di ricomporsi un po’... Aspetta! Perché sto scappando via?!!


“Che raro spettacolo, una donna ha preso l’iniziativa di spogliarsi di fronte a te, ma il super pervertito non ha rilasciato la sua natura lasciva e invece è scappato frettolosamente?” Disse Jasmine con un tono strano. Da quando l’aveva abbracciata nell’Arca Primordiale Misteriosa, lo chiamava “Super pervertito” sempre di più. Yun Che lo sentiva diverse volte ogni giorno.


...Non ci aveva messo molto tempo ad abituarsi a questo soprannome!


“Il problema è… Non credi che sia tutto troppo inquietante? Quella donna era un melo selvatico!” Disse Yun Che.


Jasmine tuttavia rispose con tono sdegnoso: ”Dalla tua reazione… non hai mai visto un demone prima d’ora?”


“Demone? Ne ho sentito parlare, ma non ne ho mai visto uno… Aspetta!” Yun Che mosse le sopracciglia: ”Intendi dire che la donna era un demone in realtà?”


Secondo le leggende, in questo mondo in realtà esistevano moltissime razze… a parte gli esseri umani, c'erano bestie, creature marine, demoni, spiriti, elfi, diavoli, dei e altre ancora. In passato ne esistevano ancora di più, alcune di esse erano state sterminate per poi essere dimenticate, altre si erano nascoste e vivevano in isolamento...


Nel continente del Cielo Misterioso e nell’continente Nuvola Azzurra, gli esseri umani e le bestie erano la maggioranza e alcuni tesori speciali potevano essere considerati a stento degli spiriti di bassa classe. Altre razze come i demoni e gli elfi di cui si parlava comunemente apparivano raramente… almeno, Yun Che non ne aveva mai visto uno nei due precedenti continenti in cui era stato. Il motivo per cui i demoni e gli elfi erano stati menzionati nel continente del Cielo Misterioso non era a causa del continente stesso, ma a causa della segretezza e di quanto era remoto l’Regno Demoniaco Illusorio!
A giudicare dalle dicerie e dalle poche informazioni, non solo gli elfi e i demoni esistevano, ma costituivano anche la maggior parte della popolazione lì.


“Naturalmente è un demone!” Se Yun Che avesse visto la faccia di Jasmine, avrebbe scorto un’espressione di disprezzo che avrebbe rivolto ad uno zoticone di campagna ignorante: ”I due serpenti che hai visto e quella donna erano tutti demoni. Attorno a te ci sono diversi demoni che non sono nella loro forma umana e che ti stanno guardando. Dovresti averlo notato anche tu.”


“...Quale sono le caratteristiche uniche di questi demoni? La loro abilità… di trasformarsi in umani?” Chiese Yun Che.


“Anche se sembra approssimativo, ciò che hai è corretto! I demoni sono classificati come Demonic Beast e Demonic Spirit. I due serpenti che hai visto appartengono alla prima categoria. In origine sono bestie e possono trasformarsi in esseri umani.
La loro intelligenza è uguale, se non superiore a quella umana. Queste sono le differenze tra le Demonic Beast e le normali bestie! La donna di prima era un Demonic Spirit.
I fiori e le piante, gli alberi e il legno, gli spiriti e gli animali che esistono in questo mondo ottengono un’intuizione spirituale incontrando un’opportunità fortunata che permette loro di diventare demoni e dei poteri del genere possono essere tramandati.
Per diventare una Demonic Beast, una bestia normale richiede un lungo periodo di coltivazione e un’opportunità fortunata. In seguito i suoi discendenti nascerebbero con dei poteri demoniaci completi; nella dimensione caotica, i demoni sono diventati una razza enorme non inferiore a quella umana in quanto a numero!
In questi molti mondi, non c’è molta differenza tra demoni ed essere umani… I tuoi parenti biologici provengono dall’Regno Demoniaco Illusorio, quindi anche tu potresti essere il discendente di un demone! Potrai verificare se provieni da dei Demonic Spirit o da delle Demonic Beast solo dopo che troverai i tuoi genitori.”


Yun Che capì. Poi si avvilì un po’ pensando alla sua reazione precedente.


“Questo significa che è un mondo di demoni?” Chiese a bassa voce Yun Che.


“Non sprecare tempo.” Disse Jasmine. “Non sei venuto qui per fare una vacanza! Non ci sono pericoli o spiriti di alto livello nell'area, quindi non è utile per te rimanere qui… Eh?”


“Cos'è successo?”


“Verso nord!” Rispose Jasmine. “A trecentocinquanta chilometri di distanza sembra esserci una concentrazione di aura di alto livello! Quel livello… umpf, non è da meno in confronto ai cosiddetti Luoghi Sacri nel continente del Cielo Misterioso.”


“Non è da meno?” Yun Che sussultò. Nel continente del Cielo Misterioso, i Quattro Grandi Luoghi Sacri erano definiti in questo modo perché rappresentavano la colonna portante del continente! Jasmine aveva trovato tranquillamente un’aura che poteva rivaleggiare con un loro membro… Ciò significava che i livelli delle persone qui non erano inferiori a loro!
                                


                                



