---
title: Capitolo 491 – Arca Profound in Miniatura
pubDate: 2025-01-31T17:03:16.140Z
tags:
    - atg
---


<strong>Capitolo regolare, 4 in coda, 0/10 donazione
-Alstor, che si è (quasi) ripreso dall'enterite</strong>




Yun Che si diresse verso nord, precipitandosi verso la zona nominata da Jasmine. Lungo la strada, attraversò molte piccole cittadine e naturalmente incontrò sia molti umani che molti demoni, così ebbe la conferma che in effetti si trovava in un mondo dove le due specie coesistevano pacificamente.


Dopo aver incrociato molti altri demoni, Yun Che comprese in fretta come distinguere gli umani dai demoni in base alla loro aura. Sebbene i demoni fossero tanti quanti gli umani, Yun Che li vide quasi sempre in forma umana. Dopotutto, nell'universo sconfinato, la forma umana era la più perfetta. Gli esseri umani puri e i demoni in forma umana interagivano normalmente, almeno per quanto vedesse Yun Che; non c'era nessuna ostilità e, inoltre, molte coppie sposate erano miste.


“Come c'era da aspettarsi, nell'infinito universo niente è impossibile. Forse non sarebbe sbagliato dire che in ogni mondo esistono razze uniche e differenti. Tutto, in questo luogo, stupirebbe sicuramente qualsiasi abitante del continente del Cielo Misterioso; e probabilmente, anche viceversa. Il continente del Cielo Misterioso, dove i demoni sono estremamente rari e vengono discriminati dagli esseri umani, lascerebbe senza parole gli abitanti di questo mondo?”


Sospirò Yun Che, dopo essersi seduto su un albero vecchio per riposarsi, stanco di volare.


“La complessità degli infiniti mondi dell'universo non è qualcosa che tu possa comprendere. Che si tratti del continente del Cielo Misterioso o di questo mondo, entrambi non sono che un granello di sabbia nell'esistenza sconfinata, non rappresentano nulla.” commentò con freddezza Jasmine. Poi, cambiò improvvisamente tono di voce e continuò: “Dovresti venire con me nella Perla del Veleno Celeste per un po'.”


“Eh?” Yun Che ne fu sorpreso. Poi, chiuse gli occhi e fece entrare la sua coscienza nella Perla del Veleno Celeste. Una volta all'interno, sentì un “munch munch” e capì che era il rumore di un morso. 


Jasmine restò sospesa a mezz'aria con le braccia incrociate sul petto. Guardava davanti a sé, senza nessuna espressione, e di fronte a lei... Yun Che, scioccato, vide Hong'er.


“Hong'er?” Yun Che la fissò con gli occhi spalancati: “Cosa ci fa qui!?”


“Sia la Perla del Veleno Celeste che lo spazio creato dal Sigillo Profound si trovano all'interno del tuo corpo, quindi si sono sovrapposti e connessi. Non c'è nulla di strano.” spiegò con calma Jasmine.


“Ma in passato, anche se avevo imposto il Sigillo sulla Fenice delle Nevi lei non poteva entrare nella Perla del Veleno Celeste! Inoltre, il mondo all'interno della Perla del Veleno Celeste è molto particolare; pur esistendo all'interno del mio corpo, non dovrebbe potersi sovrapporre ad altri.”


“Chissà.” Jasmine incurvò le labbra, dalla sua espressione sembrava che non avesse affatto voglia di spiegare.


“E poi, la Perla del Veleno Celeste non può contenere esseri umani o altre creature viventi, quindi lei come fa a...” Yun Che sembrava confuso.


“Perché lei non è un essere vivente. Ti ho già spiegato che molto probabilmente lei è l'ultima degli ormai estinti Spiriti Celesti, ma, se vuoi, guardala in questo modo... lei è soltanto una spada!” disse Jasmine con indifferenza.


“Soltanto una spada?”


“Esatto! È soltanto una spada! Basta pensarla in questo modo e tutto ha senso. Del resto, questa è... praticamente la verità.” negli occhi di Jasmine brillò una luce, e lei continuò scherzosamente: “Ma anziché preoccuparti ora di tutto questo... hai notato cosa sta mangiando?”


Hong'er era seduta per terra in maniera scomposta. Aveva la guance molto gonfie e masticava con forza, ma senza fare troppo rumore, come se stesse mangiando delle caramelle gommose. Dopo aver inghiottito quel boccone, ne mangiò immediatamente un altro... Yun Che notò che aveva fra le mani qualcosa che emetteva un profondo bagliore viola.


Quel colore scioccò Yun Che quasi al punto da farlo cadere in ginocchio.


Cristalli... Cristalli Purple Veined Heaven!


“Hong'er... Fermati! Non puoi mangiarlo!” ululò a squarciagola Yun Che, scattando verso di lei. Quella reazione spaventò Hong'er, che gridò e scappò immediatamente, lasciando a mani vuote Yun Che. Prima che lui riuscisse a raggiungerla, Hong'er aveva già morso parecchie volte il cristallo che aveva in mano, strappandone parecchi pezzi. Con un “Gulp”, ingoiò tutto quello che aveva in bocca. Poi aprì le braccia e le mani, gongolando: “Ho finito!”


Yun Che: “!#€%.....”


Yun Che tremava, e urlò dalla rabbia: “Hong'er! Sai cos'hai appena mangiato!?”


“No no, però era davvero delizioso.” Hong'er si leccò i baffi, contenta: “Maestro, ne hai altri? Ne voglio ancora!”


“Certo che no!!” Yun Che provò una fitta al cuore: “Quello era un Cristallo Purple Veined Heaven; è un tesoro dal valore inestimabile. In tutta la mia vita ne ho ottenuti soltanto due pezzi, come potrei averne altri... Eh, Maestro?”


“Esatto!” Hong'er inclinò la testa e rispose serenamente: “La piccola sorellona Jasmine ha detto che sei più giovane di me, Maestro, quindi non devo chiamarti Fratellone ma Maestro. E che se ti chiamerò Maestro, riceverò tante tante cose buonissime da mangiare tutti i giorni! Aiya... ti ho già chiamato Maestro così tante volte. Cosa mi darai da mangiare, Maestro?”


Le sopracciglia di Yun Che tremavano senza controllo... non stava affatto fingendo, siccome Hong'er aveva chiaramente appena mangiato un vero Cristallo Purple Veined Heaven. Uno dei due pezzi che possedeva proveniva dalla Frazione Esterna della setta Xiao, l'altro da Xia Qingyue. Come aveva appena detto, a causa del suo livello era riuscito a trovarne solo due frammenti e non aveva mai potuto usarli...


Eppure, Hong'er l'aveva appena mangiato... mangiato!


E l'aveva anche trovato delizioso!


Anche tralasciando il loro prezzo, i Cristalli Purple Veined Heaven erano tesori rarissime superati soltanto dai Cristalli Purple Veined Divine. Erano estremamente resistenti e Yun Che stesso, anche adesso, non sarebbe riuscito a danneggiarli neppure utilizzando tutte le sue forze. Inoltre, i Cristalli Purple Veined Heaven contenevano energie naturali molto dense. Se utilizzati per potenziare la coltivazione, permettevano di compiere enormi progressi in un sol giorno; si potevano usare anche per rafforzare la forza vitale e la vitalità di una persona, allungando di molto la durata della sua vita, o per ricostruire parzialmente il suo corpo. Le famiglie più ricche potevano anche usarli per attivare un'Arca Profound. Un piccolo frammento di Cristallo Purple Veined Heaven era in grado di alimentare un'Arca Profound dal peso di varie centinaia di tonnellate per parecchie migliaia di chilometri di volo! Nessuno poteva immaginare quali sarebbero stati gli effetti derivanti dall'ingestione di un cristallo dall'energia così potente...perché nessuno aveva mai osato provare davvero a mangiarne uno.


Ma Hong'er non l'aveva semplicemente inghiottito, l'aveva anche masticato!


Per i suoi denti, un normalissimo biscotto era duro... ma riusciva a masticare Spadone del Drago e i Cristalli Purple Veined Heaven come se fossero tofu!


“Il titolo di Maestro suona molto meglio, non trovi?” disse Jasmine, con gli occhi socchiusi: “In ogni caso, non ha mangiato soltanto i Cristalli Purple Veined Heaven. Ha già divorato anche i tuoi Cristalli Yellow Profound, i Cristalli Cyan Profoun, i Cristalli Purple Profound, tutta la Giada Yellow Profound, quella Cyan Profound, quella Purple Profound e tutti i Cristalli Purple Jade Marrow che avevi comprato nell'Impero della Divina Fenice.”


“Hehehe...” Hong'er guardò verso l'alto con i suoi occhietti e ridacchiò, lasciando intravedere fra le sue labbra due piccoli canini scintillanti. Non si riusciva a capire se fosse una risata orgogliosa o imbarazzata.


Yun Che ormai si stava per sentire male. Dopo aver controllato rapidamente cosa gli era rimasto, si accorse che non aveva più nulla, eccetto le Pietre, le Giade e i Cristalli Profound più deboli e impuri... tutti i suoi Cristalli, persino i preziosi Cristalli Purple Jade Marrow erano stati mangiati da Hong'er; non ne era rimasta neppure una traccia.


Tutti i vari Cristalli che aveva accumulato in quegli anni e che non sopportava di dover usare erano, ovviamente, nel luogo più sicuro del mondo; ancora più sicuro di qualsiasi altro artefatto spaziale che potesse portare con sé... eppure, tutto era scomparso da un momento all'altro. Yun Che si grattò la nuca e si coprì il volto con l'altra mano, poi chiese, trattenendo le lacrime di dolore: “Jasmine, perché non l'hai fermata?”


“Io sono la tua Maestra, non la tua serva.” replicò Jasmine, sdegnata.


Yun Che: “...”


Jasmine cambiò tono e continuò: “Non preoccuparti, Hong'er non mangia le tue cose senza darti nulla in cambio. Ora la sua stessa esistenza è sottoposta a te. Ti appartiene sia come persona che come spada. Mangia cose molto speciali, ma questo ti porterà grandi benefici.”


“Mi porterà grandi benefici?”


“Non riesci a percepire un po' dell'aura di Spadone del Drago dentro di lei?” chiese Jasmine.


“L'aura di Spadone del Drago?” Yun Che fissò Hong'er, si concentrò e subito dopo rimase a bocca aperta... sebbene fosse molto debole, ora Hong'er, che inizialmente non possedeva alcuna aura, stava emettendo quella di Spadone del Drago! Anzi, se fosse stata semplicemente l'aura di Spadone del Drago, Yun Che avrebbe potuto pensare che lei non l'avesse ancora “digerita” del tutto. Invece, quell'aura era la stessa che Spadone del Drago possedeva prima di spezzarsi e conteneva ancora una debole coscienza spirituale. Yun Che chiese, scioccato: “Com'è possibile?”


“È molto semplice. Dopo che lei ha mangiato Spadone del Drago, ha digerito e assorbito il suo potere, trasformandolo nel proprio. E non è tutto, oltre a possedere un frammento dell'aura di Spadone del Drago, ora lo spadone in cui si trasforma è diventato più grande e più forte!” Jasmine si voltò e guardò Yun Che, ancora sbalordito: “Questo significa che ogni volta che mangia una spada, la sua forza aumenta di conseguenza e anche la Spada Colpo Celeste Nemesi dei Diavoli in cui si trasforma diventa più potente! Lei non è soltanto Hong'er, è anche la tua arma! Se vuoi che la tua arma diventi sempre più forte, dovrai trovare per lei molte spade potenti... e sarebbe ancora meglio se fossero spadoni! Per Hong'er le spade sono il cibo migliore, e dandogliele da mangiare potrai al tempo stesso ottenere enormi vantaggi!”


“!!” Yun Che in effetti si sentiva segretamente meravigliato. Quando Hong'er aveva divorato Spadone del Drago, aveva già creduto che fosse incredibile. Ma ora aveva scoperto che era in grado di assorbire la forza delle spade che mangiava, facendo diventare se stessa... e lo spadone in cui si trasformava più potenti!!


Esisteva davvero un essere così bizzarro al mondo!


Dopo un momento di sorpresa, Yun Che si ritrovò improvvisamente catapultato fra varie speculazioni... la Spada Colpo Celeste Nemesi dei Diavoli era già incredibilmente forte; almeno dieci volte più di Spadone del Drago! Se poteva potenziarla in quel modo... allora, sarebbe stato perfetto per lui! Sicuramente sarebbe diventata potente almeno quanto uno dei leggendari Heavenly Profound Treasure!


“Per renderla più forte mi basta darle da mangiare delle spade, quindi?” Yun Che fissò Hong'er. La sua rabbia per la perdita dei Cristalli Purple Veined Heaven scomparve istantaneamente e i suoi occhi si illuminarono.


“Non credo che sia sufficiente.” Jasmine indicò un punto alla sua sinistra: “Perché le spade al di sotto dello Stadio del Cielo Misterioso non le interessano affatto.”


Guardando nella direzione indicata da Jasmine, Yun Che vide le sue altre armi che custodiva nella Perla del Veleno Celeste: La Spada Colossale del Signore Supremo, Anima di Tigre... e le varie centinaia di altre spade che aveva rubato dalla tesoreria della Frazione Esterna della setta Xiao. A giudicare dalla golosità di Hong'er, sembrava che sarebbe stata disposta a gettare al vento la sua stessa morale soltanto per mettere qualcosa sotto ai denti... eppure quelle spade erano ancora lì, immacolate.


Quindi, Hong'er non mangiava qualsiasi spada. Le piacevano soltanto quelle che, come minimo, erano allo Stadio del Cielo Misterioso... o, ancora meglio, all'Stadio Imperatore Misterioso!


Le Spade Sky Profound non erano molte, e quelle Emperor Profound... in tutto il continente del Cielo Misterioso, quante poche ce n'erano? E armi al di sopra dello Stadio Imperatore Misterioso... Yun Che finora aveva visto soltanto la Calamità Sun Moon di Ye Xinghan. Non aveva mai visto una Spada oltre l'Emperor Profound.


Dove poteva trovare delle armi almeno allo Stadio del Cielo Misterioso per Hong'er!?


“Va bene, ho capito.” annuì Yun Che. Sebbene trovare un'Arma Sky Profound fosse estremamente difficile, era sicuramente positivo sapere che avrebbe potuto rafforzare Hong'er. Ma poi, Yun Che perse un po' di entusiasmo e commentò: “Ora è mia sia come persona che come spada, ma perché... non mi ascolta mai? Non solo è in grado di uscire da sola dallo spazio all'interno del Sigillo, ma... la cosa peggiore è che riesce anche a sfuggire al mio controllo.”


Quando aveva rincorso Hong'er, lei era scappata molto velocemente... anche se erano legate da un Sigillo identico, lei poteva disobbedirgli e la Fenice delle Nevi no.


“Oh?” le parole di Yun Che fecero apparire per qualche secondo un'espressione stupita sul volto di Jasmine. Poi, rispose freddamente, infastidita: “Lei non è una Bestie Misteriose, e per di più è uno Spirito Celeste ad un livello molto maggiore del tuo. Sarebbe stato strano se tu fossi riuscito a controllarla completamente. Anche se sembra una ragazzina innocente, è molto più sveglia di quanto credi. Se la tratterai gentilmente, ti obbedirà e, forse, non vorrebbe più lasciarti neppure se cancellassi il Sigillo e la lasciassi libera di scegliere.”


“Oh...” Yun Che poté soltanto annuire e sospirare mentalmente. Doveva trattarla gentilmente? In pratica, doveva assecondare i suoi capricci? Dannazione! Il Maestro sono io o è lei!?


“Allora, anche i Cristalli che ha mangiato hanno incrementato la sua forza?” chiese Yun Che. 


“No.” Jasmine scosse la testa con decisione, poi disse a Hong'er: “Hong'er, fai vedere l'Arca Profound al tuo Maestro.”


“L'Arca Profound?” Hong'er sbatté le palpebre, poi i suoi chiari occhi rossi si illuminarono: “Oh, quella cosa lì!”


Subito dopo, distese una delle sue piccole mani e comparve una luce rossa. Immediatamente, un'Arca Profound in miniatura, grande quanto la sua mano e di colore rosso scuro, comparve fra le sue dita.
                                


                                



