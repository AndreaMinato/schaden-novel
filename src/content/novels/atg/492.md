---
title: Capitolo 492 – Assistere a un'Ingiustizia, Mantenersi Occupati
pubDate: 2025-01-31T17:03:16.140Z
tags:
    - atg
---


<strong>Capitolo regolare, 4 in coda, 0/10 donazione
-Alstor, che vi informa che da domani pubblicheremo i capitoli sponsorizzati</strong>


“Questa cos'è?” La piccola Arca rosso scuro sopra la mano di Hong'er sembrava strana familiare a Yun Che.


“Non lo so neppure io, mi sono solo accorta improvvisamente di averla! Maestro, vuoi giocarci?” Hong'er porse la piccola Arca Profound a Yun Che. Lo aveva chiamato “Padrone” con grande naturalezza. Yun Che non aveva idea di come Jasmine fosse riuscita a convincere Hong'er a chiamarlo così.


“Non la riconosci? È l'Arca Primordiale Misteriosa nella quale sei rimasto intrappolato per due anni!” disse Jasmine.


“Cosa?” Yun Che corrugò la fronte: “Ma...”


“Il giorno stesso in cui siamo entrati nell'Arca Primordiale Misteriosa ti ho detto che al suo interno c'era un mondo a sé stante, molto più grande di quanto l'Arca potesse sembrare dall'esterno. Ma in realtà, era tutto molto più sorprendente di quanto mi aspettassi all'inizio. In effetti, questa Arca Profound contiene al suo interno un mondo indipendente, ma può anche cambiare liberamente le sue dimensioni! E non importa quanto cambi all'esterno, il mondo al suo interno resta assolutamente invariato.” Jasmine fissò l'Arca Profound fra le dita di Hong'er, con uno sguardo molto serio: “Nel continente del Cielo Misterioso girava una certa voce sull'Arca Primordiale Misteriosa; ogni volta che compariva al di sopra dell'Impero della Divina Fenice, veniva rivelata anche la comparsa di tesori di altissimo livello. Si credeva che fossero custoditi nell'Arca, ma in realtà il tesoro dovrebbe essere l'Arca Primordiale Misteriosa stessa! È un rarissimo manufatto spaziale, senza paragoni! Ho visto molti oggetti con al loro interno dei mondi indipendenti, ma nessuno ne conteneva uno così grande né poteva rimpicciolirsi così tanto... non ho mai visto nulla del genere, quest'Arca Profound è davvero degna di essere definita un Artefatto Primordiale! Soltanto un Vero Dio con le migliori capacità di manipolazione dello spazio potrebbe aver creato un'Arca Profound come questa!”


“Intendi dire che... quella? Quella è davvero l'Arca Primordiale Misteriosa? Ma non era scomparsa?” chiese Yun Che, incredulo. Che l'Arca Primordiale Misteriosa, con al suo interno un mondo così vasto che gli esperti del continente del Cielo Misterioso, pur esplorandolo per innumerevoli anni, non erano riusciti a trovarne la fine, ora fosse davvero nella mano di Hong'er? Sebbene Jasmine stessa l'avesse appena detto, Yun Che non riusciva ancora ad accettarlo. Inoltre, dopo essere fuggito dall'Arca Primordiale Misteriosa l'aveva vista scomparire nel nulla con i suoi occhi.


“Prova a prenderla personalmente in mano, e lo scoprirai.” disse Jasmine in tono misterioso.


Yun Che fece come lei gli aveva detto e prese la piccola Arca Profound dalla mano di Hong'er. Non appena l'ebbe sfiorata, all'improvviso apparve una sfera di debole luce bianca che scattò verso di lui... Yun Che rimase immobile e dei frammenti d'anima entrarono dentro di lui, riempendo subito la sua mente di strani ricordi e al tempo stesso creando una sorta di legame spirituale fra lui e la piccola Arca.




Vedendo la reazione di Yun Che, Jasmine continuò con un tempismo perfetto: “Ricordi quello spirito scomparso quando abbiamo trovato Hong'er? Non era svanita del tutto; ha lasciato gli ultimi frammenti della sua anima a Hong'er. Soltanto dopo che abbiamo lasciato l'Arca si è dissipata del tutto. Inoltre, ti ha lasciato l'Arca Primordiale Misteriosa, considera la tua ricompensa per aver salvato Hong'er. Ha ceduto il controllo diretto dell'Arca a Hong'er, ma ti ha concesso di controllare delle funzioni secondarie... ovvero, quei frammenti di anima che hai appena assorbito. Tuttavia, quando lo spirito è scomparso l'Arca Primordiale Misteriosa ha esaurito completamente le sue riserve di energia. Non solo non può muoversi, ma non è neppure in grado di sostenere il mondo al suo interno e, di conseguenza, l'ha sigillato completamento.”


“L'energia necessaria per alimentarla... è la stessa delle normali Arche Profound...” mormorò Yun Che, a bassa voce. Quei frammenti d'anima avevano creato una chiara connessione spirituale fra lui e l'Arca, trasmettendogli inoltre dei ricordi che gli spiegavano dettagliatamente come alimentarla e come utilizzare alcuni controlli di base. Tuttavia, non c'era nessuna informazione sulle origini dell'Arca.


Le fonti di energia utilizzate dall'Arca Primordiale Misteriosa erano, praticamente, le stesse di qualsiasi altra Arca Profound e poteva volare in aria come una di esse. Ma, al tempo stesso, poteva anche viaggiare attraverso le varie dimensioni, cosa che ovviamente una normale Arca Profound non era in grado di fare.


Ma per utilizzare il viaggio interdimensionale, era necessaria una quantità enorme di energia! Anche utilizzando tutti i Cristalli dell'intero continente del Cielo Misterioso, sarebbe stato possibile alimentarla soltanto per qualche salto.


Il controllo primario dell'Arca era però nelle mani di Hong'er. Al tempo stesso, l'Arca aveva formato un legame estremamente strano anche con lei... perché per alimentare l'arca... si doveva dar da mangiare a Hong'er!


Yun Che non sapeva neppure come descrivere quella ragazzina, così strana da sembrare contro ogni legge dei Cieli!


L'interno dell'Arca Primordiale Misteriosa era sconfinato, ma non appena la prese in mano non percepì alcun peso. Yun Che strinse fra le dita l'Arca, poi sussurrò: “Quindi, se riesco a immettere abbastanza energia potrò usarla per viaggiare attraverso le dimensioni e tornare nel continente del Cielo Misterioso!”


“Umpf, quanto sei ingenuo.” commentò Jasmine, facendolo tornare brutalmente coi piedi per terra: “Per non parlare dell'assurda quantità di energia necessaria per un viaggio dimensionale, anche se potessi farlo... sapresti dove si trova il continente del Cielo Misterioso? O, almeno, la sua distanza da questo mondo?”


Yun Che: “...”


“Anche se hai ottenuto l'Arca Primordiale Misteriosa, al momento non puoi prendere in considerazione di usarla. Per prima cosa, devi riuscire a capire in che luogo siamo atterrati.”


“Giusto!” Yun Che annuì con decisione. Era in quel mondo da due giorni e stava cominciando lentamente a comprendere la natura delle creature che aveva incontrato lungo il viaggio, ma doveva ancora scoprire dove si trovasse, o anche solo come si chiamasse quel luogo... dopotutto, se l'avesse chiesto apertamente qualcuno avrebbe potuto sospettare che avesse qualche rotella fuori posto.


Yun Che riportò la sua coscienza fuori dalla Perla del Veleno Celeste. Si sollevò in cielo e continuò a dirigersi verso ovest.


Yun Che era a circa quattrocento chilometri dalla zona indicatagli da Jasmine. Non era affatto veloce. In un giorno riusciva a percorrere a malapena dai cento ai centocinquanta chilometri. Inoltre, ogni volta che si imbatteva in una città vi si fermava per circa mezza giornata, osservando in silenzio le persone intorno a sé e ascoltando i loro discorsi per apprendere nuove informazioni su quel mondo. Riusciva a percepire nettamente che, man mano che viaggiava verso ovest, gli umani, i demoni e le Bestie Misteriose diventavano sempre più forti. Al terzo giorno, in una piccola cittadina, semplicemente percorrendo una strada non più lunga di cinquecento metri percepì la presenza di almeno venti Troni nelle vicinanze.


Nel pomeriggio del terzo giorno, finalmente raggiunse il punto indicato da Jasmine.


Yun Che stava volando a più di trecento metri di altezza, sempre verso ovest. Vide una città straordinariamente grande, dagli edifici grigi e bianchi. Era almeno ancora a cinquanta chilometri di distanza, ma era così enorme che Yun Che non riusciva a vederne l'altra estremità. Era avvolta da colori bianco-grigi, stagnanti, e persino il cielo sembrava ricoperto da un manto di malinconia.


“Che città gigantesca... è almeno tre volte più grande della Città della Divina Fenice.” commentò Yun Che.


“Qui l'Energia Misteriosa è eccezionalmente densa.” disse Jasmine a bassa voce: “A giudicare dal livello degli abitanti, questa città deve essere il cuore di questo mondo. La popolazione sembra composta più o meno a metà da umani e a metà da demoni. La tua vera prova in questo mondo avrà inizio in questa città... Umpf, ti conviene fare attenzione. Non morire troppo in fretta!”


Yun Che rallentò man mano che si avvicinava alla città grigiastra. A quel punto, sentì provenire da davanti a sé i rumori di una battaglia violenta e feroce e procedendo notò che sempre più esplosioni e flussi di Energia Misteriosa colpivano la zona circostante.


Yun Che corrugò profondamente le sopracciglia... tutte le persone che stavano combattendo emanavano un'aura straordinaria. In quanto al livello di forza misteriosa, era molto più debole di loro.


“Due a mezzo passo dal Stadio Tiranno Misterioso e altri tre al primo livello del Stadio Tiranno Misterioso!” disse Jasmine in tono piatto.


Yun Che si fermò ed esitò per qualche istante. Ma decise di continuare ad avvicinarsi e raggiunse rapidamente il punto in cui si stava svolgendo la battaglia.


Aveva raggiunto un bosco non troppo fitto. In seguito alla battaglia, parecchie centinaia di metri quadrati in quell'area erano stati ridotti a una superficie piana. Non c'era più neppure un filo d'erba, né tanto meno alberi. Al centro di quello spiazzo, c'erano tre persone vestite di nero e con dei cappucci scuri. Erano avvolti in abiti dalla testa ai piedi, lasciando scoperti solo occhi e mani. I tre avevano circondato una coppia; i due sembravano giovanissimi, dovevano avere circa vent'anni, e stavano combattendo schiena contro schiena; il ragazzo aveva una corporatura simile a quella di Yun Che e il suo volto era inusualmente bello ed elegante. Era completamente vestito di bianco e impugnava una spada interamente sporca di sangue, e dalla sua bocca colava un rivolo rosso. Sebbene fosse ferito piuttosto seriamente, nei suoi occhi brillava una luce feroce e determinata, tipica di chi non è disposto ad arrendersi.


La ragazza era vestita con degli abiti verde chiaro abbastanza attillati. Il suo viso aveva dei lineamenti belli e delicati, ma la sua espressione era eroica e risoluta, in grado di tenere testa a quella di molti uomini. Ma ciò che sorprese Yun Che era che le sue due orecchie erano a punta e particolarmente lunghe, e che dalla sua schiena si aprivano due ali da farfalla semitrasparenti e traslucide; erano meravigliose. Anche la sua arma era molto particolare, si trattava di un arco color smeraldo dalla forma bizzarra, più alto persino di lei. Sulla corda tesa al limite, c'erano tre raggi di Energia Misteriosa pronti a colpire... ma sembravano essere ormai piuttosto deboli.


“Ah, in questo mondo c'è davvero anche la razza degli elfi?” disse Jasmine, sorpresa. Infatti, lungo la strada avevano incontrato molti umani e demoni, ma non avevano ancora incrociato nessun essere fatato.


“Elfi? Quella ragazza è una di quelle fate delle leggende?” Yun Che osservò la giovane. Aveva sentito molti racconti sugli elfi, ma era la prima che ne vedeva uno.


“I tratti caratteristici degli elfi sono evidenti; non serve neppure esaminare la sua aura, si riconoscono a colpo d'occhio. Gli elfi potranno anche essere molti meno degli esseri umani, ma mediamente sono molto più potenti di loro. Non solo riescono molto più facilmente ad assorbire l'Energia Misteriosa degli elementi, ma sono anche arcieri nati! Gli archi sono le armi perfette per loro.”


“Chi... siete!” gridò il ragazzo, digrignando i denti.


“Dannati, sporchi criminali! Ho già inviato una trasmissione sonora al mio Fratellone, arriverà fra poco... e a quel punto, morirete come cani!” urlò l'elfa, infuriata.


Quella coppia era molto giovane, eppure erano già entrambi a un passo dal diventare Signori, sarebbe stato difficile trovare dei loro coetanei con lo stesso talento. Ma i tre uomini che li avevano circondati erano Signori veri e propri! Anche se i due ragazzi erano solo a mezzo livello da loro, la differenza fra la loro forza era come quella fra il cielo e la terra. Qualcuno al primo livello del Stadio Tiranno Misterioso avrebbe potuto sconfiggere facilmente due avversari a un passo dal diventare Signori. E, forse, anche tre, nonostante unissero le forze.


Quando sentirono la ragazza pronunciare la parola “Fratellone”, le pupille dei tre uomini si contrassero leggermente. Ovviamente erano terribilmente spaventati da quel “Fratellone”. Ma, subito dopo, il capo del trio vestito di nero rise in maniera inquietante: “Ah, è un vero peccato, anche se arriverà non potrà vedervi vivi per l'ultima volta. Tuttavia... ragazzino, puoi rilassarti, vogliamo soltanto la vita di questa ragazza, non ti uccideremo. Al massimo, ti faremo soffrire un po'. Ringrazia noi, i tuoi signori, per averti concesso di vivere, hahahaha!”


“Se volete uccidere la mia settima sorella... dovrete prima passare sul mio cadavere!” Il ragazzo non sembrava affatto rincuorato, anzi, ringhiò seccamente. Ma non appena lo disse, sputò un grande fiotto di sangue. Colpito dagli attacchi combinati di tre Signori, aveva già ricevuto delle gravi ferite interne.


In quel momento, individuarono Yun Che con la loro percezione spirituale. Quando si accorsero improvvisamente che qualcuno si stava avvicinando, i tre impallidirono mentre il ragazzo e la ragazza ne furono felici... ma non appena si accorsero che il nuovo arrivato era solo allo Stadio del Cielo Misterioso, i tre uomini risero con disprezzo e abbassarono completamente la guardia. La ritrovata speranza della coppia, invece, venne sradicata immediatamente.


Yun Che volò più in basso, fino ad essere poco più in alto di loro. I tre uomini vestiti di nero non lo degnarono di uno sguardo. In quanto Signori, perché mai avrebbero dovuto perdere tempo prestando attenzione a un misero passante allo Stadio del Cielo Misterioso? Yun Che li guardò, in silenzio, e li superò senza fermarsi. Quindi, Jasmine gli chiese: “Non ti intrometti nei loro affari?”


“Scordatelo.” Yun Che scosse la testa: “Quei due hanno più o meno la mia età, ma sono già a un passo dal diventare Signori; non possono provenire da una famiglia comune. E i loro avversari sono stati in grado di inviare tre Signori ad ucciderli; non mi conviene mettermi contro qualcuno con così tanto potere. Sono appena arrivato qui, non ho ancora capito neppure dove sono. Farei meglio a non immischiarmi.”


I due ragazzi erano circondati da tre Signori ed erano gravemente feriti; erano arrivati al capolinea, non avevano via di scampo. Il capo dei tre assassini rise freddamente e distese una mano, muovendo le dita come per afferrare la ragazza: “Heh... muori!”


“Io... non vi lascerò mai far del male alla mia settima sorella!” Il volto del ragazzo divenne scarlatto, le sue braccia si gonfiarono e accumularono tutta l'Energia Misteriosa che aveva in corpo. Emise un grido terribile e si pose di fronte alla ragazza, distendendo entrambe le braccia verso l'uomo vestito di nero.


“Smetti di sopravvalutarti.” L'uomo rise con freddezza, e in quel preciso istante il ragazzo si voltò improvvisamente, lasciandosi colpire alla schiena dall'attacco. Le braccia con cui avrebbe dovuto parare il colpo, spinsero invece con forza l'elfa. 


In quel momento, tutti restarono a bocca aperta; persino Yun Che, che si stava allontanando, si distrasse. Spinta così all'improvviso, la ragazza venne scagliata molto lontano e sfuggì all'accerchiamento dei tre assassini.


“Settima sorella, svelta, scappa!!”


Mentre utilizzava le poche energie che gli rimanevano per urlare quelle parole, il ragazzo venne travolto dall'attacco dell'uomo vestito di nero. Venne scagliato a terra, e nella sua schiena comparve un buco insanguinato grande quanto un pugno.


“Questo stupido ragazzino... ha firmato la sua condanna a morte!” l'uomo vestito di nero cercò di trattenersi, ma ormai aveva colpito il ragazzo con un attacco abbastanza forte da ucciderlo. La loro missione era uccidere l'elfa; se avessero accidentalmente ucciso anche il ragazzo, avrebbero ottenuto un “risultato” molto peggiore.


“Dannazione! Credi che sia sufficiente a salvarla? Che stupido ingenuo!”


Gli altri due uomini vestiti di nero scattarono contemporaneamente, volando come due falchi verso la ragazza, che era stata scagliata a oltre trenta metri di distanza. Ma non dovettero inseguirla, siccome la ragazza stessa tornò indietro di corsa. Aveva gettato a terra l'arco e fissava il ragazzo, che era caduto a terra in una pozza di sangue. Aveva gli occhi lucidi, e disse con una voce in grado di spezzare il cuore: “Fratello Yun... Fratello Yun! Non scapperò... se tu muori... allora possiamo anche morire insieme!”


“Settima sorella...” il ragazzo riuscì con grande fatica a sollevare leggermente la testa e a sussurrare quelle due parole.


Yun Che rimase come pietrificato e, come una saetta, si precipitò verso di loro...


Dannazione... non riesco a sopportare di assistere a scene come questa!


E in più, anche quel tipo ha il cognome Yun, forse molti eoni fa eravamo parenti. Lo salverò!
                                


                                



