---
title: Capitolo 495 – Numero Uno Al Mondo
pubDate: 2025-01-31T17:03:16.140Z
tags:
    - atg
---


<strong>Capitolo sponsorizzato!! Grazie Giovanni!! 1 in coda, 0/10 donazione
-Alstor, che va a mangiare la pasta al forno</strong>




Non appena Jasmine ebbe finito di parlare, una violente sferzata di vento giunse da nord e Yun Che riuscì soltanto a intravedere una sagoma verde oltrepassarlo in un lampo. Davanti a lui comparve dal nulla un uomo gigantesco.


Era vestito di verde e straordinariamente bello. I suoi occhi erano molto mascolini, le sue orecchie grandi circa un terzo in più di quelle della ragazza ed emanava un'aura soverchiante. Persino le sue ali trasparenti vibravano intensamente, cariche di Energia Misteriosa. Quando vide la ragazza, atterrò in un batter d'occhio accanto a lei: “Numero Sette, sei ferita?”


“Fratellone, finalmente sei arrivato!” quando vide quell'uomo molto alto, la ragazza si sentì rincuorata: “Le mie ferite non sono molto gravi, invece quelle il Fratello Yun è in pessime condizioni...”


“Umpf!” vedendo che sua sorella stava bene, l'uomo muscoloso emise un sospiro di sollievo. Poi sbuffò con freddezza, si voltò e fissò Yun Xiao con uno sguardo glaciale, cominciando a bruciare di rabbia: “Moccioso degli Yun! Sapevo che dovevi essere tu! Per fortuna stavolta la mia cara Numero Sette sta bene, altrimenti... ti avrei menomato personalmente!”


“Io...” Yun Xiao aprì la bocca, ma non ribatté. Al contrario, abbassò lo sguardo in preda alla vergogna.


“Fratellone! Non parlargli così!” La ragazza lo prese per mano e strinse con forza, agitata: “Non è colpa del Fratello Yun, e... e è rimasto ferito così gravemente solo per proteggermi. Posso capire che tu non voglia ringraziarlo, eppure sei davvero così crudele con lui.”


“Ringraziarlo? Umpf!” l'uomo muscolo abbassò lo sguardo: “Non è forse stato lui a chiederti di uscire anche questa volta?”


“Io... no, non è stato lui. Sono stata io a chiedergli di uscire insieme di nascosto. Se vuoi dare la colpa a qualcuno, dalla a me.” rispose la ragazza, con le guance gonfie. Era evidente che non fosse brava a mentire, siccome i suoi occhi tremanti e il suo atteggiamento irritato l'avevano già tradita.


“Non è colpa della Settima Sorella, è solo colpa mia.” Yun Xiao chinò il capo, sentendosi colpevole e a disagio.


“Dato che sai che è colpa tua, farai meglio a stare lontano da Numero Sette da ora in poi!” disse freddamente l'uomo: “Se doveste uscire di nuovo insieme, ti spezzerò personalmente le mani e le gambe! Mantengo sempre le mie promesse! Non sei degno della mia cara Numero Sette... Umpf! Chissà di chi sei il figlio bastardo. Credi davvero di essere il Giovane Maestro della Famiglia Yun!?”


“Fratellone!” le parole dell'uomo fecero cambiare drasticamente il tono della ragazza, che guardò preoccupata Yun Xiao e lo interruppe, infuriata: “Come puoi dire una cosa del genere al Fratello Yun... se continui, da ora in avanti ti ignorerò per sempre!”


“Numero Sette, io... lascia stare, Umpf!” l'uomo muscoloso era accecato dalla rabbia, ma in quel momento anche lui ebbe la sensazione di aver esagerato un po' troppo. Si voltò e rimase in silenzio.


Il volto di Yun Xiao si incupì e lui si morse le labbra. Poi, sorrise rassegnato, scosse la testa e disse: “Settima Sorella, non prendertela con il fratellone, ciò che ha detto è vero... ma,” a questo punto, Yun Xiao lo guardò negli occhi con determinazione: “Ma non importa cosa accada, anche se tu dovessi spezzarmi le gambe io non rinuncerei mai alla Settima Sorella! È senza dubbio colpa mia se oggi la Settima Sorella è stata quasi uccisa. Giuro che mi allenerò duramente e la prossima volta non permetterò a nessuno di farle ancora del male. Così, tu e lo zio potrete stare tranquilli quando mi affiderete la Settima Sorella.”


“Fratello Yun...” la ragazza lo guardò dolcemente, con le lacrime agli occhi.


L'uomo muscoloso lo guardò con disprezzo, ma non appena notò la reazione della ragazza cambiò espressione e assunse rapidamente un tono serio e preoccupato: “Discuteremo delle questioni che vi riguardano quando saremo tornati in città... Numero Sette, cos'è successo? Mi hai chiamato con una Trasmissione Sonora, dicendo che siete stati attaccati da tre Signori? Dove sono ora?”


La ragazza si voltò e guardò Yun Che: “Io e il Fratello Yun siamo quasi morti per mano loro. È stato lui a salvarci. Se non fosse stato per lui, probabilmente al tuo arrivo avresti trovato soltanto i nostri cadaveri. Dovresti ringraziarlo.”


“Tu?” l'uomo muscoloso fissò Yun Che, sospettoso. Quando era arrivato aveva notato Yun Che, ma siccome era uno sconosciuto ed era solo allo Stadio del Cielo Misterioso aveva deciso di ignorarlo.


Yun Che sorrise leggermente: “Mi chiamo Yun Che.”


La ragazza continuò: “Lui e il Fratello Yun hanno la stessa età, ma lui è straordinario. Ha ucciso uno di quegli uomini vestiti di nero con una mossa sola e a spaventato gli altri due così tanto che sono fuggiti... gli è davvero bastata una sola mossa! Quei tre uomini erano tutti e tre dei Signori. Io e il Fratello Yun abbiamo lottato insieme, ma non siamo riusciti a sconfiggerne neppure uno.”


L'uomo muscoloso fece scivolare lo sguardo su Yun Che e aggrottò sempre più la fronte. Da quello che percepiva, la forza misteriosa di Yun Che era solo al decimo livello dello Stadio del Cielo Misterioso... a quel livello, nella Città Imperiale dei Demoni sarebbe stato considerato piuttosto debole. Come poteva aver ucciso un Signore... e, per di più, in un colpo solo!?


L'uomo si accorse che, sebbene lo stesse fissando, Yun Che era assolutamente calmo e non sembrava disturbato dalla pressione della sua aura. Questo lo stupì leggermente. Poi, senza dire una parola avanzò di un passo e sferrò un colpo con il palmo della mano verso Yun Che.


Quell'attacco sferrato con naturalezza creò una gigantesca e minacciosa spirale d'aria fra lui e Yun Che. Dopodiché, quella spirale si suddivise improvvisamente in novantanove piccoli vortici che distorsero lo spazio e che poi si unirono di nuovo, puntando verso Yun Che.


Energia Misteriosa con l'attributo del vento?


Quello era un attacco di un Signore di alto livello, forse era il colpo più spaventoso che Yun Che avesse mai affrontato in vita sua. Tuttavia non si spaventò, né indietreggiò o si mosse. Distese una mano e creò una sfera di Fiamme della Fenice, e attaccò il tremendo ciclone di Energia Misteriosa diretto verso di lui.


Boom!!


La terribile Energia Misteriosa del vento e quella delle Fiamme della Fenice si scontrarono, ma né Yun Che né l'uomo tentarono di attaccare ancora. Sebbene fosse solo una piccola prova per vedere l'uno la forza dell'altro, lo spazio venne immediatamente lacerato con violenza; la spaventosa spirale di vento disperse le fiamme e le fiamme bruciarono l'Energia Misteriosa del vento. I dieci metri intorno al punto d'impatto vennero violentemente martoriati dal vento e dal fuoco.


La mano di Yun Che e quella dell'uomo si erano scontrate insieme alla tempesta di vento e alle fiamme, e Yun Che fu costretto ad indietreggiare di tre passi. I due si guardarono a vicenda, entrambi con uno sguardo completamente diverso da prima e nelle loro menti comparvero le stesse identiche parole:


“È così forte!”


Yun Che possedeva una forza fisica straordinaria, donatagli dal Sangue del Dio Drago e dalle forze dalla natura. Quindi, in quello scontro avrebbe dovuto essere in vantaggio. Ma nonostante questo, non riuscì a prevalere in quello scambio di colpi diretti... e non sapeva neppure quanto si fosse impegnato il suo avversario.


L'uomo era ancora più sbalordito di Yun Che. Infatti, quel ragazzo di fronte a lui era evidentemente solo allo Stadio del Cielo Misterioso e, da quello che aveva detto Numero Sette, aveva poco più di vent'anni... da dove veniva esattamente quel tipo? Perché non lo aveva mai visto prima?


“Fratellone, cosa stai facendo!” strillò la ragazza: “Il Fratello Yun è un nostro benefattore. Non solo non l'hai ringraziato, l'hai addirittura attaccato! Questo è troppo.”


“Hahahahaha!” l'uomo muscoloso rise di gusto, si rivolse a Yun Che con le mani giunte e gli disse sinceramente: “Fratello, ti prego di non fraintendere. Anche se appartengo alla razza degli elfi, amo i combattimenti. Quando incontro un avversario molto forte, non riesco a trattenermi. Io sono Numero Uno Al Mondo, ti ringrazio per aver salvato la vita di Numero Sette. Il mio clan ti ripagherà sicuramente per la tua gentilezza.”


“...” Yun Che restò a bocca aperta, ma non disse nulla. Aveva incontrato molte persone arroganti in vita sua, ma nessuno di così arrogante da proclamare di essere il numero uno al mondo! Per quanto fosse forte, quell'uomo non poteva essere il numero uno al mondo, giusto? E se anche fosse stato il numero uno al mondo... non sarebbe certamente morto anche se fosse stato un po' più umile!


Vedendo la reazione di Yun Che, l'uomo capì cosa stesse pensando e rise amaramente: “Fratello Yun, non fraintendere. Non sono una persona presuntuosa o arrogante, ma il mio cognome è Al Mondo e il mio nome Numero Uno. È stato mio padre a chiamarmi così, neanche io posso farci niente.”


Il suo cognome era Al Mondo... il nome Numero Uno...


Quanto era fantastico suo padre a dare i nomi!?


Yun Che fece del suo meglio per trattenersi, ma strabuzzò comunque gli occhi un paio di volte e poi guardò la ragazza. Commentò, annuendo: “Capisco. Quindi, tua sorella si chiama...”


“Oh, mia sorella è la settima nata nella nostra famiglia, quindi si chiama Numero Sette Al Mondo...”


“Non dirlo! Ugh...” La ragazza cercò di fermare il fratello, ma era già troppo tardi. Poté solo coprirsi il viso con le mani, imbarazzata: “È tutta colpa di papà, perché mi ha dato un nome così stupido... chiamami solo Settima Sorella! Settima Sorella!”


“...” Yun Che dovette impegnarsi con tutto se stesso per non scoppiare a ridere. Non lo sorprendeva che la Settima Sorella poco prima non avesse voluto dirgli il suo nome. Il primogenito si chiamava Numero Uno al Mondo e la settima nata Numero Sette Al Mondo... chiunque avrebbe potuto intuire facilmente come si chiamavano gli altri figli, dal secondo al sesto: Numero Due Al Mondo, Numero Tre Al Mondo... Numero Sei Al Mondo...


Chissà se c'erano anche un Numero Otto Al Mondo o un Numero Nove Al Mondo...


Quindi, i titoli di “Migliori Al Mondo” appartenevano ai membri di quella famiglia!


“Fratello Yun, non ti ho mai visto prima d'ora, è la prima volta che vieni qui?” quando Numero Uno Al Mondo aveva detto il suo nome, la reazione di Yun Che gli aveva fatto capire che di sicuro non viveva nella Città Imperiale dei Demoni. Inoltre, possedeva una forza spaventosa per la sua età. Se fosse stato un abitante della Città Imperiale dei Demoni o della zona circostante, lo avrebbe riconosciuto.


“Esatto.” annuì Yun Che: “In effetti, non ho mai visitato la Città Imperiale dei Demoni in vita mia.”


“Non mi sorprende.” disse Numero Uno Al Mondo, per poi continuare francamente: “Numero Sette è il tesoro più prezioso di tutta la mia famiglia. Siccome le hai salvato la vita, sei un grande benefattore del nostro Clan Al Mondo. Se non ti dispiace, che ne dici di trascorrere qualche giorno da noi? Del resto, anche io oggi ho un po' di tempo libero e potrei accompagnarti in giro per la città.”


Yun Xiao e Numero Sette Al Mondo impallidirono dallo stupore... conoscevano perfettamente lo status e il carattere di Numero Uno Al Mondo, e fin da giovane non aveva mai fatto amicizia con nessuno di sua iniziativa... eppure, ripensando all'età di Yun Che e al suo talento, potevano capire perché lo avesse invitato. Con delle capacità così straordinarie alla sua età, Yun Che poteva essere persino considerato fra l'élite di tutta la Città Imperiale dei Demoni. Sebbene il Clan Al Mondo avesse un potere enorme nella Città Imperiale dei Demoni, fare amicizia con qualcuno del genere avrebbe portato solamente vantaggi.


Yun Che sorrise e rispose: “Apprezzo la tua gentilezza, Fratello Al Mondo, ma io e il Fratello Yun Xiao abbiamo lo stesso cognome. Dev'essere destino, quindi ho già accettato di soggiornare per un po' dalla Famiglia Yun. In ogni caso, quando conoscerò un po' meglio la città e saprò dove vivi verrò sicuramente a trovarti.”


Numero Uno Al Mondo diede un'occhiata a Yun Xiao, poi annuì leggermente: “In questo caso, non insisterò. Quel moccioso degli Yun sa dove vive la mia Famiglia Al Mondo. Se dovessi avere qualche problema o se ti dovessi trovare in difficoltà a gestire qualche situazione, puoi venire da me quando vuoi. Anche se la mia Famiglia Al Mondo non è numerosissima, abbiamo comunque una certa reputazione nella Città Imperiale dei Demoni e, forse, anche nell'intero Regno Demoniaco Illusorio.”


Yun Che sollevò una mano, facendogli un cenno: “Allora ti ringrazio, Fratello Al...”


Yun Che si fermò bruscamente a metà frase e rimase con lo sguardo perso nel vuoto, in preda a un momento di confusione...


Regno... Illusory... Demon...


Regno Demoniaco Illusorio!?
                                


                                



