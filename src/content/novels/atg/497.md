---
title: Capitolo 497 - Massima Ambizione Al Mondo
pubDate: 2025-01-31T17:03:16.140Z
tags:
    - atg
---


<em><strong>Capitolo regolare</strong>,
0 capitoli in coda, 0/10
-Schadenfreude</em>


“Giusto, giusto!” Yun Xiao annuì frettolosamente: ”Mio padre è una persona davvero gentile, si affezionerà sicuramente al fratello Yun.”


Yun Che lo guardò con attenzione, sospirando internamente… Non importava quanto la famiglia Yun fosse declinata, faceva ancora parte delle dodici famiglie guardiane ed era molto potente; Yun Xiao era l’unico figlio del capofamiglia e la sua posizione era più che rispettabile. Tuttavia il giovane non aveva alcuna arroganza e il suo atteggiamento era particolarmente gentile e umile, forse perfino attento e paziente... Non si era scaldato, né aveva reagito alle parole dure di Numero Uno Al Mondo.


Yun Xiao sembrava perfino contento di invitarlo a casa sua… Sembrava che nonostante avesse un’ottima posizione e un buon temperamento, non avesse molti amici.


Dava una sensazione di isolamento.


“Vorrei anche io porgere visita al Signor Yun che venero da molto tempo. In tal caso dovremmo andare alla città imperiale dei demoni. Questa è la prima volta che la visito, inoltre potrei rimanere per un po’ più di tempo, spero che possiate farmi da guida.” Disse annuendo Yun Che.


“Ahah, non essere così formale, hai salvato la vita della mia sorellina. Noi elfi ripaghiamo sempre i nostri debiti; se hai bisogno di qualcosa, basta dirlo. Io, Numero Uno Al Mondo, non mostrerò alcuna esitazione.” Disse con candore il giovane. Dopodiché sondò di nuovo le ferite di Numero Sette e chiese: ”Puoi volare da sola? Sei ferita, non devi sforzarti troppo.”


“L’ho detto prima, ho subito solo delle lievi ferite. Volare per un po’ non è un problema.” Numero Sette Al Mondo guardò Yun Xiao con preoccupazione e sostenne il suo braccio: ”Le ferite del fratello Yun sono proprio gravi.”


“Umpf! Questo moccioso si è cacciato nei guai di sua iniziativa, gli sta bene! È fortunato che tu non ne sia rimasta danneggiata, altrimenti lo avrei ucciso!” Numero Uno Al Mondo diede un’occhiataccia a Yun Xiao, la sua rabbia non era scomparsa, invece si era accumulata nel tempo. Quasi tutti disapprovavano la relazione tra Numero Sette Al Mondo e Yun Xiao.


L’elfa si accigliò, ma mentre stava per dare in escandescenza, fu trattenuta da Yun Xiao, che scosse la testa e disse: ”Settima Sorella, non arrabbiarti con tuo fratello. Stavolta è stata davvero colpa mia; se non ti avessi chiesto di uscire in segreto, non sarebbe successo tutto questo. Se non avessi incontrato il fratello Yun, non oso immaginare quali sarebbero state le conseguenze… lascia che mi rimproveri, in questo modo mi sentirò un po’ meglio.”


Numero Sette lo guardò addolorata, poi si girò e diede un’occhiataccia a suo fratello. Poi distolse lo sguardo e tenne per mano Yun Xiao: ”Umpf, ignoralo. Fratello Yun, andiamo.”


Numero Uno Al Mondo sorrise freddamente e disse: “Non hai il permesso di portarlo, lascialo volare da solo!”


“Fratellone, sei troppo esagerato!” Numero Sette aveva uno sguardo infiammato di rabbia. “Il fratello Yun ha subito gravi ferite per proteggermi; le sue ferite si sono appena stabilizzate e attivare la sua Energia Misteriosa imprudentemente è molto pericoloso. Come puoi essere così esagerato!”


“Umpf! Perfino lui ha ammesso che è stata colpa sua.” Numero Uno Al Mondo distolse lo sguardo: ”Ha subito un po’ di feritine e ha bisogno del sostegno di una donna? Che tipo di uomo sarebbe?! Se è un uomo, anche se non potesse volare, allora dovrebbe strisciare se è necessario!”


“Permettetemi di intervenire.” Vedendo che la situazione stava diventando tesa, Yun Che non poteva più rimanere in silenzio. Andò a sostenere Yun Xiao e disse: ”Fratello Al Mondo, Yun Xiao in effetti è ferito gravemente e non può attivare Energia Misteriosa imprudentemente. Se tornasse a piedi sarebbe uno spreco di tempo; dato che voglio seguirlo per porgere i miei rispetti al Signor Yun, allora lo porterò io.”


Naturalmente Numero Uno Al Mondo non voleva opporsi a Yun Che e annuì: ”Certamente non ho alcuna obiezione alle parole del fratello Yun… Piccola Sette, andiamo.”


I quattro si sollevarono in volo. Con la loro forza avrebbero attraversato trecento metri di distanza molto velocemente. Vedendo la città imperiale dei demoni avvicinarsi sempre di più, il cuore di Yun Che batté sempre più velocemente... Era arrivato in questo mondo senza alcuna preparazione e aveva incontrato queste persone all'improvviso… Prima il viaggio nell'Arca Primordiale Misteriosa era stato senza dubbio una grande calamità ed era un miracolo che fosse sopravvissuto, ma ora non sapeva se avrebbe dovuto rallegrarsi o no.


Se l’incidente nell’arca non fosse avvenuto, non sapeva quando sarebbe riuscito ad arrivare in questo luogo.


La città imperiale dei demoni era sempre più vicina. Quando furono a diversi metri di distanza dai cancelli, tre persone arrivarono di fronte a loro ad una velocità fulminea. Vedendoli, Numero Uno e Numero Sette Al Mondo si fermarono: ”Terzo Fratello! Sesto fratello! E... ah? Papà!”


Anche i tre che si stavano avvicinando si fermarono. Erano tre elfi, la statura e la loro età era simile a quella di Numero Uno Al Mondo e nonostante le loro aure non fossero potenti quanto la sua, erano comunque incredibilmente ricche. Yun Che fissò l’elfo in mezzo... sembrava avere trent'anni, ma la sua espressione rifletteva un’età indefinita. Inoltre la sua aura era così vasta che Yun Che non riusciva a sondarla, non poteva nemmeno definirne i limiti e perfino l’esistenza della sua aura era a stento discernibile.


Yun Che aveva sentito questo tipo di sensazione solo da Ancient Blue, ma allora la sua forza misteriosa era solo all’Stadio della Terra Misteriosa... questo significava che la forza dell’elfo di mezz'età di fronte a lui lo superava di gran lunga!!


Ancient Blue era un vero e proprio Monarca, l’esistenza più potente nel continente del Cielo Misterioso e la persona di fronte a lui era indubbiamente al picco del suo livello... un coltivatore che poteva sdegnare ogni cosa!


“Inaspettatamente abbiamo incontrato un Monarca così presto.” Il mormorio di Jasmine risuonò nella mente di Yun Che.


I tre videro che Numero Sette Al Mondo era sana e salva e le loro espressioni cupe si rilassarono. L’elfo a destra disse: ”Cara Sette, stai bene. Ero così spaventato che mi è quasi venuto un infarto.”


“Naturalmente sto bene. È arrivato già il fratellone, perché voi... papà perché sei venuto personalmente?” Numero Sette Al Mondo diede un’occhiata veloce a Yun Xiao, piena di inquietudine.


Yun Xiao disse con ansia: ”Porgo i miei rispetti allo Zio Al Mondo.”


“Umpf!” Di fronte a questo saluto educato, l’elfo sbuffò con indifferenza e non gli prestò attenzione. Andò direttamente di fronte a Numero Sette Al Mondo, ispezionò velocemente la sua aura e le sue ferite, poi si rilassò: ”Ho sentito che hai incontrato un agguato da tre Signori, come potrei rimanere con le mani in mano? Ho solo una figlia, se ti accadesse qualcosa...”


Dopo aver parlato fino a questo punto, si infuriò e si girò di scatto a guardare Yun Xiao. Come poteva la pressione di un Monarca arrabbiato essere insignificante; fece impallidire il giovane già ferito. Se Yun Che non avesse usato la sua Energia Misteriosa per stabilizzare le sue ferite, avrebbe sputato una boccata di sangue sul posto: ”Piccolo bastardo della famiglia Yun! Se fosse accaduto qualcosa al nostro Settimo Tesoro, io, Massima Ambizione Al Mondo avrei annientato la tua famiglia Yun!!”


“Zio Al Mondo, io...” Yun Xiao intervenne timidamente.


“Sta zitto!” Massima Ambizione Al Mondo lo rimproverò: ”Non voglio sentire una sola parola da te. Se non fosse per il Re dei Demoni e per tuo padre, ti avrei reso un invalido oggi! Sparisci dalla mia vista ora, se proverai ad avvicinarti a mia figlia in futuro, ti spezzerò le gambe!”


“...” Le orecchie di Yun Che ronzavano a causa della voce tonante di Massima Ambizione Al Mondo. Prima credeva che l’atteggiamento di Numero Uno nei confronti di Yun Xiao fosse troppo maligno, ma dopo aver visto Massima Ambizione... iniziò a pensare che suo figlio era semplicemente troppo gentile!


“Papà!” Numero Sette Al Mondo andò di fronte a suo padre: ”Perché sei così cattivo, questo problema non lo riguarda nemmeno. Sono stata io ad andarmene. Inoltre quei tre volevano uccidere solo me; non avevano intenzione di attaccare il fratello Yun. Se non mi avesse protetto io... io non ti avrei mai più rivisto.”


“Umpf! Non devi difenderlo.” Massima Ambizione Al Mondo fece un cenno: ”Il tuo Sesto Fratello ha già confessato. Ha sentito personalmente che è stato questo bastardo a mandarti una trasmissione del suono invitandoti ad incontrarvi a duecento metri al di fuori della città... è davvero assurdo!!”


“Ah…” Numero Sette rimase senza parole. Dopo guardò l’elfo a sinistra, era il suo Sesto Fratello che si girò con un’espressione innocente.


“Comunque non ha qualcosa a che fare con il fratello Yun!” Disse irritata Numero Sette Al Mondo.


“Stai zitta anche tu!” Gridò Massima Ambizione Al Mondo. Aveva sei figli e una sola figlia. Visto che stravedeva per lei, non l'aveva mai rimproverata, quindi il suo grido stavolta aveva spaventato tutti loro... Evidentemente Massima Ambizione era davvero arrabbiato. Dopotutto Numero Sette aveva rischiato la vita, come poteva rimanere tranquillo. Guardò Yun Xiao, che era già troppo spaventato per parlare e disse con voce cupa: ”Lo dirò solo un’altra volta. Sparisci dalla mia vista! Domani andrò a trovare Yun Qinghong. Suo figlio ha quasi fatto perdere la vita a mia figlia, vorrei vedere che spiegazione mi darà!”


“Papà...” Numero Sette Al Mondo strinse la mano di Massima Ambizione, temeva che avrebbe attaccato Yun Xiao. Era spaventata dalla sua furia.


“Coff, coff...”  In quel momento, Yun Che, un completo estraneo, si avvicinò a Yun Xiao e disse: ”Signor Al Mondo, è molto protettivo di sua figlia ed è arrabbiato; è solo naturale e completamente comprensibile. Solo... Potrebbe sentire un attimo il mio parere?”


Massima Ambizione Al Mondo lo guardò di sottecchi e disse: ”E tu chi sei?”


Numero Uno Al Mondo disse: ”Padre, questo è il fratello Yun Che. Proviene dal confine sud e questo è il suo primo viaggio. Non sono stato io a salvare la cara sette, ma lui. Se non fosse stato per il suo intervento, temo che piccola sette sarebbe...”


“Oh?” Dopo aver sentito queste parole, Massima Ambizione, Numero Tre e Numero Sei osservarono Yun Che con occhi diversi, eppure la sua Energia Misteriosa li fece accigliare. Numero Uno Al Mondo intuì cosa stavano pensando e disse in tono basso: ”Padre, Terzo Fratello, Sesto Fratello, non dovete sottovalutarlo. Il suo talento è spaventosamente buono, nonostante la sua forza misteriosa sia solo allo Stadio del Cielo Misterioso, può distruggere con un solo colpo un Signore di primo livello! Anche io ho sondato la sua forza prima... potrebbe rivaleggiare con un Signore di quarto livello! Forse anche di più.”


“Cosa?!” Queste parole fecero sbalordire Massima Ambizione. Uno al Picco dello Sky Profound che poteva battere un Signore negli stadi intermedi?


Se non l’avesse detto Numero Uno Al Mondo, Massima Ambizione non l’avrebbe mai creduto.


“Allora è stato il fratello Yun a salvare la nostra sorellina, ci siamo comportati con scortesia. Mi chiamo Numero Tre Al Mondo e ringrazio il fratello Yun per averle salvato la vita.” Disse Numero Tre Al Mondo mettendo le mani a coppa.


“Sono Numero Sei Al Mondo. Hai salvato la vita di mia sorella che reputo preziosa quanto la mia stessa vita, devo ripagare questo grande favore.” Disse con gratitudine Numero Sei Al Mondo.


L’espressione di Massima Ambizione si rilassò. Annuì verso Yun che e disse: ”A quanto pare sei stato tu a salvare la vita di mia figlia. Noi elfi ripaghiamo sempre i favori, figuriamoci un favore così grande. Se hai qualcosa da chiedere, dimmi pure. Se hai qualche richiesta, non esitare.”


“Non oserei fare alcuna richiesta; ho solo un po' di umili opinioni.” Yun Che sorrise e poi disse lentamente: ”Prima che salvassi Yun Xiao e la Settima Sorella, ho sentito i tre dire che volevano solo uccidere la Settima Sorella. Inoltre, quando uno dei tre uomini vestiti di nero ha attaccato Yun Xiao, hanno cercato di bloccarlo, come se temessero di ferirlo... Forse potrebbe esserci un motivo per questo?”


“Giusto, l’hanno detto davvero.” Numero Sette Al Mondo annuì e disse: ”Fin dall'inizio puntavano a me... ma il fratello Yun non è scappato e mi ha anche protetto. Temevano di ucciderlo per errore, così mentre lottavano contro di me erano in difficoltà.”


I quattro si accigliarono. Numero Tre Al Mondo disse a bassa voce: ”Che i tre uomini vestiti di nero appartenessero alla famiglia Yun... non può essere! Non avrebbero motivo di fare una cosa del genere.”


“Naturalmente non può essere la famiglia Yun.” Disse con tranquillità Yun Che. “Nonostante sia la prima volta che mi avventuro all’esterno e non abbia familiarità con le dodici famiglie guardiane, se non sbaglio la vostra razza elfica e la famiglia Yun non dovrebbero essere ostili tra di loro, vero? Forse siete perfino in rapporti amichevoli?”


“Questo è vero.” Numero Uno Al Mondo annuì: ”Mio padre deve un grande favore al Re dei Demoni Yun Canghai, quindi il mio clan e la famiglia Yun sono sempre stati in buoni rapporti. Cento anni fa, la famiglia Yun è entrata nel caos dopo la scomparsa del Re dei Demoni; i nostri rapporti si sono raffreddati negli anni, ma non siamo mai stati nemici.”


“Allora,” L’espressione di Yun Che divenne più attenta: ”Se la Settima Sorella fosse stata vittima di un piano malvagio e Yun Xiao fosse rimasto sano e salvo, come sarebbe cambiato questo rapporto?”


Le parole di Yun Che furono come un tuono improvviso, facendo diventare pensosi tutti i presenti.


Yun Che annuì e continuò a parlare: ”Esatto! Se la Settima Sorella e Yun Xiao fossero morti entrambi, allora voi e la famiglia Yun vi sareste uniti contro un comune nemico e avreste cercato insieme gli assassini. Tuttavia, se fosse stata solo la Settima Sorella a morire e Yun Xiao fosse rimasto illeso, insieme al fatto che Yun Xiao aveva invitato la Settima Sorella, allora prima di cercare gli assassini, avreste sfogato la vostra rabbia sulla famiglia Yun. Forse questo avrebbe causato una grande inimicizia che avrebbe provocato un conflitto. Alla fine le vostre due famiglie avreste perfino iniziato una faida!”


“Se l’obiettivo dei tre uomini vestiti di nero fosse stato solo di uccidere la Settima Sorella, allora non solo lasciare vivo Yun Xiao non sarebbe stato un vantaggio, avrebbe potuto perfino permettergli di scoprire qualche indizio che avrebbe potuto permettere di risalire alle loro identità. Tuttavia avrebbero rischiato di fare trapelare le loro identità per uccidere soltanto la Settima Sorella... il loro vero obiettivo era ovvio!”


Yun Che li scorse tutti con lo guardo: ”La Settima Sorella è sana e salva, eppure il Signor Massima Ambizione è già così infuriato. Se fosse davvero successo qualcosa, ci si può immaginare cosa sarebbe accaduto. Se visitasse di persona la famiglia Yun per sfogare la propria ira, non sarebbe come cadere nella trappola dei traditori?”


“Naturalmente questa è solo una mia umile congettura; credo che anche il Signor Massima Ambizione avrà avuto le sue intuizioni.”


Massima Ambizione naturalmente non era un idiota. La sua furia non gli aveva permesso di considerare bene la situazione, ma le parole di Yun Che furono come una secchiata d’acqua fredda che lo fecero diventare più lucido. La sua espressione si incupì e annuì lentamente: ”Hai ragione.”
                                


                                



