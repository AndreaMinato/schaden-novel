---
title: Capitolo 498 - Città Imperiale dei Demoni
pubDate: 2025-01-31T17:03:16.141Z
tags:
    - atg
---


<em><strong>Capitolo regolare</strong>,
0 capitoli in coda, 0/10
-Schadenfreude</em>


“Ma alla fine il pericolo che ha corso mia figlia è stato comunque a causa di questa canaglia!” La rabbia di Massima Ambizione poteva essersi calmata, ma il suo tono era ancora duro: ”Se fosse successo davvero qualcosa a mia figlia, anche se avessi saputo che era un’istigazione, sarei comunque andato nel clan Yun! È un bene che non sia accaduto nulla a mia figlia, posso ignorare la faccenda e non andare da Yun Qinghong, ma… moccioso, non ritirerò ciò che ho detto prima; non hai più il permesso di incontrare mia figlia. Se lo farai ti spezzerò le gambe! Ora smamma!”


“Papà!” Numero Sette Al Mondo si irritò: ”Sai anche tu che siamo stati vittime di un complotto, perché lo stai ancora rimproverando! È eccessivo! Se continui a comportarti così allora mi arrabbierò davvero.”


“Sarei eccessivo? Mio settimo tesoro, anche se ignorassi gli eventi di oggi, sei comunque una principessa del nostro clan. Ci sono molti giovani eroi nella città imperiale dei demoni, eppure perché insisti con questo…” Massima Ambizione Al Mondo puntò il dito verso Yun Xiao, ma si fermò per un momento. Non aggiunse altro, ma poi mosse la mano e disse: ”In passato potevo permetterti di fare come volevi, ma ora che è accaduto questo non ti permetterò più di vederlo! Moccioso, farai meglio a rinunciare! Non sei degno di mia figlia.”


Numero Uno, Numero Tre e Numero Sei Al Mondo mostrarono espressioni di approvazione mentre sentivano queste parole.


“Papà!!” Numero Sette Al Mondo spintonò suo padre. Poi arretrò e disse con il volto rosso dalla rabbia: ”Lo dirò un’altra volta, mi piacerà solo il fratello Yun. A parte lui non sposerò nessun altro… inoltre questa è una questione personale, non hai il diritto di intrometterti!”


“Settima Sorella... “ Yun Xiao la guardò e sospirò. Stava stringendo le mani e il suo volto stava impallidendo.


Massima Ambizione rifiutò comunque di cambiare idea: ”Mio settimo tesoro, normalmente farei il meglio per esaudire i tuoi desideri, ma stavolta non cederò. Perché questo non riguarda solo le tue emozioni, riguarda anche il tuo futuro… E ad un certo punto, influenzerà anche la reputazione del nostro clan!” Massima Ambizione Al Mondo sospirò e mostrò un’espressione più gentile: ”Mio settimo tesoro, sai quanto cerco di accontentarti, non puoi assecondarmi per questa volta?”


Numero Sette Al Mondo si morse le labbra e guardò Yun Xiao, che ricambiò lo sguardo con un’espressione piena di affetto… Erano a distanza di soli pochi passi, ma allo stesso tempo sembrava un baratro invalicabile. Dopo un bel po’ di tempo, l’elfa testarda scosse lentamente la testa: ”Papà. Fratellone, Terzo Fratello, Sesto Fratello, lo so, so che tutti voi sottovalutate il Fratello Yun e lo disprezzate… a causa delle sue origini! Ma può essere biasimato per questo? Le origini e la posizione sono davvero così importanti?”


“Mi piace il fratello Yun e questo non ha niente a che fare con le sue origini. Ai miei occhi è decine di migliaia di volte meglio di quegli arroganti eredi delle altre famiglie. Conosciamo bene la situazione della famiglia Yun, non si sa che fine abbia fatto il Re dei Demoni e il patriarca della famiglia Yun è stato reso un invalido e ha perso il Sigillo e il tesoro dell’Imperatore Demoniaco. Per questo la quantità di risorse concesse loro è diminuita e non hanno nemmeno il permesso di entrare nella “Valle del Fulmine e del Fuoco del Corvo Dorato”, che è considerato il posto migliore per allenarsi e incontrare opportunità fortunate. E la loro famiglia è divisa dai disordini interni, per questo è la sua forza è diminuita di molto… Ma il fratello Yun è già ad un passo dal diventare Signore nonostante queste condizioni difficili! Non è così inferiore ai diretti eredi delle altre famiglie. Sapete quanto ha lavorato sodo per arrivare a questo livello?!”


“La quantità di risorse del Fratello Yun non è nemmeno un decimo degli altri eredi ed è ancora meno degli altri discepoli della sua stessa famiglia! Ma il fratello Yun non si è mai lamentato, invece si è sforzato dieci volte di più rispetto agli altri. I membri del suo clan hanno i manici profound, lui no… e ancora una volta ha dovuto sforzarsi molto per superare questo divario… ha pochissime risorse e non ha nemmeno la stirpe e il talento della famiglia Yun, eppure è ad un passo dal Stadio Tiranno Misterioso e non ha nemmeno ventidue anni. Presto diventerà un Signore… Se avesse avuto le stesse risorse degli altri, credo che i suoi risultati non sarebbero inferiori a quelli del Sesto Fratello!”


Numero Sei Al Mondo: ”...”


“Inoltre il fratello Yun è così gentile che non ha mai contato sulla sua posizione per maltrattare gli altri. Non è mai stato arrogante, anzi quando vede un’ingiustizia prende l’iniziativa per cercare di rimediare… So che tutti questi punti non sono degni nemmeno di uno sguardo da parte vostra, ma… quando ero in pericolo, il Fratello Yun ha usato la sua vita per proteggermi. Tutte le sue ferite sono dovute a questo. Avrebbe potuto scappare completamente illeso, invece avrebbe rinunciato alla sua vita per darmi l’opportunità di scappare… Ma nonostante questo è stato comunque rimproverato da voi!” Numero Sette Al Mondo ansimava: ”Papà, di questi giovani eroi che hai appena menzionato, chi tra loro avrebbe potuto fare lo stesso?
È la cosa più fortunata al mondo per una ragazza incontrare un uomo del genere e che ricambia il suo amore. Puoi distruggere la più grande felicità che potrò avere in tutta la mia vita?!”


Di fronte alla risolutezza di Massima Ambizione, Numero Sette Al Mondo non riuscì più a controllarsi e gridò tutte le parole che aveva trattenuto finora, ma questo non commosse minimamente suo padre. Guardò Yun Xiao con indifferenza e scosse la testa: ”Mio settimo tesoro, capisco ciò che hai detto. Anche io sono stato giovane un tempo e capisco cosa stai pensando, solo che… Sei comunque l’unica principessa del nostro clan Al Mondo e hai delle qualità innate che gli altri non potranno mai possedere, per questo ci sono alcune cose che non potrai mai controllare pienamente. Per favore, torna a casa con me prima.”


“Non tornerò a casa!” Numero Sette Al Mondo arretrò: ”Se non mi lascerai mai più incontrare il fratello Yun, allora preferisco non tornare mai più a casa.”


“Tu…” Massima Ambizione Al Mondo cercò di mantenere il controllo che stava di nuovo per sfuggirgli.


“Coff… Settima Sorella, saresti disposta ad ascoltarmi?” Yun Che intervenne prima che Massima Ambizione esplodesse. Tirò da parte Numero Sette e disse a bassa voce: ”Torna prima da tuo padre e smettila di litigare con lui. Tornerò con Yun Xiao nella famiglia e lo assisterò finché tutte le sue ferite non guariranno, quindi non ti devi preoccupare.”


“Ma…” Numero Sette Al Mondo guardò Yun Xiao e poi disse con tono sdegnoso e arrabbiato.
“Ciò che hanno detto riguardo al fratello Yun e mi hanno proibito anche di vederlo, io…”


“Ma a cosa servirà litigare con lui?” Yun Che scosse la testa. “Hai appena corso un grave pericolo e i tuoi famigliari sono ancora pieni di rabbia e risentimento nei confronti di Yun Xiao. Inoltre vedo che sono davvero preoccupati per te. Litigare così tanto al punto di minacciare di non tornare a casa… Questo li irriterà di più e allo stesso tempo odieranno ancora di più Yun Xiao. Avrà un effetto contrario e peggiorerà solo la situazione.”


“Ah?” Numero Sette ne rimase scioccata. “Allora cosa dovrei fare ora?”


“Torna con loro prima, aspetta un po’ di tempo. Anche se tuo padre vi ha proibito di incontrarvi di nuovo, entrambi vivete nella città imperiale dei demoni e siete ancora vivi. Se volete davvero incontrarvi, cosa vi può fermare? Litigare con tuo padre è inutile, dovresti invece persuaderlo gentilmente o forse in modo più civettuolo. Usa vari modi per dimostrare quanto è valido Yun Xiao per te… Dopo un po’ di tempo potrebbe perfino approvare inconsapevolmente.”


Lo sguardo di Numero Sette Al Mondo si illuminò e annuì: ”Sì, fratellone Yun, ti ascolterò. Fratello Yun… per favore guarisci presto, riuscirò sicuramente a persuadere mio padre.”


“Settima sorella…”


“Andiamo Yun Xiao.”


Yun Che salutò Massima Ambizione e la sua famiglia. Senza fermarsi, raccolse Yun Xiao e tornò nella città imperiale dei demoni.


“Numero Tre, torna a casa con il settimo tesoro prima. Ha subito un po’ di ferite interne e sarebbe meglio lasciarla riposare per un po’ di giorni.”


Dopo che Numero Tre se ne andò con Numero Sette, Massima Ambizione mostrò un’espressione seria: ”Numero Uno, sei riuscito a scoprire qualcosa delle identità di quei tre uomini vestiti di nero?”


Numero Uno Al Mondo scosse la testa: ”Quando sono arrivato, uno di loro era morto mentre gli altri due erano fuggiti. Non ho visto nemmeno la loro ombra.”


“Se ne è morto uno, allora dov’è il suo cadavere?” Chiese Massima Ambizione Al Mondo.


“Il suo cadavere è stato portato via dagli altri due quando sono fuggiti. E Yun Che, quando li ha respinti, non ha fatto nulla per fermarli. Forse non voleva nemmeno prendersi il disturbo di intervenire.”


Massima Ambizione Al Mondo sospirò e disse lentamente: ”Numero Uno, vai a controllare quel luogo, prova a trovare delle tracce. Inoltre, anche se il cadavere è stato portato via, dovrebbe esserci del sangue. Vai a prendere un po’ di quel sangue, potrei avere un modo per indagare… Umpf! Vorrei davvero sapere chi avrebbe il fegato di provare ad assassinare un membro del nostro Clan Al Mondo!”


“Ricevuto!” Numero Uno Al Mondo annuì. Spiccò il volo, ma si fermò all’improvviso e disse: ”Sesto fratello, dopo che tornerai, voglio che tu indaghi sulle origini di Yun Che, più informazioni scoprirete e meglio sarà. Le origini di questa persona devono essere sicuramente fuori dal comune! E ricorda, non è un nemico, quindi quando indaghi non agitarlo.”


“Capito.” Numero Sei Al Mondo annuì.


---


Yun Che portò Yun Xiao alla città. Entrambi guardarono pensosi i cancelli sempre più vicini.


“Fratello Yun, hai davvero solo ventidue anni?” Chiese frettolosamente Yun Xiao.”


“Non mento mai.” Rispose Yun Che. “Perché me lo chiedi?”


Yun Xiao sussultò e disse con ammirazione: ”Siamo entrambi ventiduenni, ma sei così potente e anche le tue parole sono decise e vanno dritte al punto; è incredibile… Se solo potessi essere come te, allora il padre della Settima Sorella e i suoi fratelli maggiori non mi odierebbero così tanto…”


Yun Che scosse la testa: ”Non sono così incredibile come pensi, gli assassini hanno fatto un agguato a te, io sono soltanto un estraneo, quindi posso mantenere sempre la calma… La persona più coinvolta è agitata, mentre gli spettatori possono capire più chiaramente la situazione.”


“Ahah!” Yun Xiao rise. “Il fratello Yun non è solo incredibile, ma anche modesto; mi rende difficile non ammirarti… Comunque c’è qualcosa di strano, sono sempre in guardia nei confronti degli altri, ma per qualche strana ragione sento una sensazione di familiarità con te… e lo dico con sincerità! Eheh, forse è perchè il carisma del fratello Yun è troppo intenso.


Yun Che lo guardò e rise. Disse con sincerità: ”In realtà… sento la stessa cosa.”


“Ah?” Yun Xiao era sbalordito, poi disse stordito: ”Allora possiamo… considerarci buoni amici ora?”


“Dovremmo… sempre che non ti dispiaccia.”


“Non mi dispiacerà, non mi dispiacerà sicuramente!” Yun Xiao fece dei cenni frettolosi: ”Il fratello Yun è così grandioso; se c’è qualcuno che può dispiacersi, saresti tu a fare amicizia con me, non il contrario.”


Mentre parlavano, erano già arrivati sopra la città.


“Il mio clan è ad est della città.” Yun Xiao puntò il dito verso est: ”Il luogo dove l’energia viola si sta alzando al cielo. Si diceva che cento anni fa l’energia della famiglia Yun ricoprisse metà del cielo della città imperiale, ma ora… sigh.”
                                


                                



