---
title: Capitolo 499 – La situazione della Famiglia Yun
pubDate: 2025-01-31T17:03:16.141Z
tags:
    - atg
---


<em><strong>ANNUNCIO</strong>: nel caso ve lo siate perso, nel forum del link ci sono i vari annunci dei capitoli sponsorizzati: <a href="http://forum.novelleleggere.com/index.php" target="_blank" rel="noopener">Forum Novelleleggere</a>.</em>


<strong>Capitolo regolare,
1 in coda (che pubblicherò venerdì), 0/10 donazione
-Alstor, che va a correggere i vari "Yun Ciao" rimasti nei capitoli precedenti</strong>


Yun Che sollevò lo sguardo. In un punto a nord-est della città, in effetti, c'era un bagliore viola che si alzava nel cielo. Tuttavia era piuttosto debole; nessuno l'avrebbe mai notato, se non avesse prestato attenzione.


“Cos'è quella luce viola?” chiese Yun Che.


L'espressione di Yun Xiao si incupì leggermente e rispose: “Quel bagliore deriva dal monumento eretto dagli antenati della nostra Famiglia Yun. Nella nostra Famiglia, coltiviamo delle arte misteriosa del Fulmine, quindi la nostra Energia Misteriosa diventa viola quando la rilasciamo; maggiore è la forza misteriosa, più profonda è la tonalità di viola. Inoltre... Fratello Yun. Hai mai sentito parlare del Manico Profound?”


Yun Che annuì: “Sì, è un'abilità che nasce dal proprio sangue e che appartiene soltanto ai membri della Famiglia Yun, giusto?”


“Mn.” mentre parlava del Manico Profound, nello sguardo di Yun Xiao era comparsa una chiara nota di tristezza. Continuò: “Per caso, anche il colore più potente del Manico Profound è il viola, perciò è sempre stato un colore sacro per la Famiglia Yun. Nella nostra Famiglia, tutti i discepoli ad ogni loro compleanno immettono tutta la loro forza misteriosa nel monumento costruito dai nostri antenati, che emette quella luce viola, così da mantenerla sempre accesa. Secondo mio padre, cento anni fa durante l'età d'oro della nostra famiglia, quel bagliore ricopriva il cielo sopra metà dell'intera Città Imperiale dei Demoni, ora invece... c'è soltanto quella che vedi, è così debole che è difficile anche solo riuscire a percepirla. Come puoi immaginare, la debolezza della luce viola rispecchia direttamente la caduta disastrosa della forza complessiva della nostra famiglia...”


“La vita o morte del Re dei Demoni ha davvero avuto un impatto così pesante sulla Famiglia Yun?” chiese Yun Che, stupito.


“Se si trattasse semplicemente della vita o della morte di mio nonno, non sarebbe certamente una situazione così grave. Tutto questo deriva da molti altri problemi...” Yun Xiao aveva uno sguardo molto serio.


Yun Che rimase in silenzio per un po', poi rallentò e disse: “Yun Xiao, potresti spiegarmi dettagliatamente le ragioni che hanno portato al declino della Famiglia Yun? Dopotutto, anche io mi chiamo Yun quindi questo argomento mi incuriosisce molto... certo, se la mia curiosità fosse inappropriata sei libero di non rispondermi, non preoccuparti.”


Yun Xiao scosse la testa: “Non ho nessun motivo per nascondertelo, non è affatto un segreto qui nel Regno Demoniaco Illusorio. Potresti chiedere tranquillamente a chiunque. Se vuoi saperne di più, Fratello Yun, non vedo perché dovrei nasconderti la verità.”


Yun Xiao sollevò leggermente lo sguardo al cielo, con un'espressione che faceva trasparire la sua tristezza: “Centinaia di anni fa, la Famiglia Yun ha in effetti avuto un certo periodo di splendore. Grazie al Manico Profound, aveva sempre mantenuto saldamente la sua posizione a capo delle Dodici Famiglie Guardiane. Si potrebbe dire che in tutto il Regno Demoniaco Illusorio, fatta eccezione per la Famiglia Reale Illusory Demon... ovvero il Clan dell'Imperatore dei Demoni, protetto dalle Famiglie Guardiane, la Famiglia Yun fosse la più potente. La Famiglia Yun era leale e totalmente fedele alla Famiglia Reale, che perciò si era sempre appoggiata largamente ad essa, persino il tesoro più prezioso della Famiglia Reale – – lo Specchio del Samsara, era stato affidato alla protezione della Famiglia Yun... questo fino alla generazione di mio nonno. Il legame fra lui e l'Imperatore dei Demoni non era semplicemente quello fra un sovrano e un suo suddito; erano cresciuti insieme, avevano vissuto insieme molte esperienza ed erano amici inseparabili. La loro amicizia era così grande che, senza esagerare, sarebbero stati pronti a morire l'uno per l'altro. Sebbene appartenesse alla Famiglia Yun, mio nonno ricevette dall'Imperatore dei Demoni il prestigioso titolo di “Re dei Demoni”. Era evidente che il significato nascosto di quel titolo fosse che mio nonno era degno di essere considerato allo stesso livello dell'Imperatore dei Demoni; fu un gigantesco onore per la nostra Famiglia Yun, le altre undici Famiglie Guardiane non osavano neppure sperare di riceverlo a loro volta.”


“Tuttavia, circa duecento anni fa, arrivarono delle persone da un altro continente. Provenivano da un luogo chiamato continente del Cielo Misterioso e avevano utilizzato una strana tecnica per costruire una Formazione Profound di teletrasporto in grado di superare l'oceano, ampio milioni di chilometri, e di raggiungere il nostro Regno Demoniaco Illusorio. Tuttavia, non erano venuti semplicemente per visitarci; erano venuti per invaderci e in qualche modo avevano anche scoperto che la Famiglia Imperiale dei Demoni possedeva un Heavenly Profound Treasure, in grado di opporsi ai Cieli col suo potere. Di conseguenza, avevano deciso di rubarlo e avevano inviato degli individui incredibilmente forti. Ogni volta che venivano, dopo aver attaccato la Città Imperiale dei Demoni si ritiravano tramite dei dispositivi di fuga estremamente potenti, impedendoci di inseguirli. In un centinaio di anni, fummo attaccati più di venti volte. Cento anni fa, l'Imperatore dei Demoni non poté più sopportarlo; dopo l'ennesima invasione li inseguì personalmente fino alla zona dove avevano realizzato la loro Formazione Profound di fuga. Si precipitò avventatamente in uno dei teletrasporti che non avevano fatto in tempo a disattivare, seguendoli nel continente del Cielo Misterioso. Non molto tempo dopo, ricevemmo la notizia della sua morte... dopodiché, non si seppe più nulla.”


Yun Che: “...”


“Ognuno degli invasori era spaventosamente forte. Sebbene l'Imperatore dei Demoni fosse molto potente, era ovvio che sarebbe morto se li avesse affrontati sul loro territorio; persino il Clan dell'Imperatore si rassegnò all'evidenza. Tuttavia, mio nonno non riusciva ancora a credere che l'Imperatore dei Demoni fosse morto. Quindi, usò un dispositivo segreto della nostra Famiglia Yun per aprire forzatamente un passaggio spaziale verso il continente del Cielo Misterioso. Poi, ignorando ogni consiglio, radunò i dieci Grandi Anziani più potenti della Famiglia Yun e raggiunse il continente del Cielo Misterioso per cercare l'Imperatore dei Demoni.”


“I dieci Grandi Anziani più potenti della famiglia?” Yun Che era piuttosto scioccato.


“Mm.” Yun Xiao annuì: “Loro e mio nonno allora erano gli undici Anziani più potenti della famiglia. Tuttavia, nessuno di loro fece ritorno. Fino a qualche mese fa, dal continente del Cielo Misterioso giungevano notizie secondo le quali mio nonno era stato catturato vivo e imprigionato. I suoi carcerieri volevano che la nostra Famiglia Yun scambiasse il tesoro dell'Imperatore Demoniaco, custodito dalla nostra famiglia da generazioni, in cambio della sua vita. Tuttavia, la maggior parte della famiglia era convinta che mio nonno fosse morto già da tempo e che quelli del continente del Cielo Misterioso volessero ingannarci, sostenendo che fosse vivo per farci cadere in trappola.”


Yun Che: “...”


“La Famiglia Yun perse i suoi undici membri più potenti, precipitando dalla sua posizione di Famiglia Guardiana più potente e diventando al contrario la più debole. Ma la parte più grave è che mio nonno, quando si era diretto nel continente del Cielo Misterioso, aveva portato con sé il Sigillo Dell'Imperatore dei Demoni, il più grande tesoro della Famiglia Reale. Il Sigillo dell'Imperatore dei Demoni era considerato ancora più prezioso dello Specchio del Samsara; aveva a che fare con la cerimonia di successione dell'Imperatore Demoniaco. Dopodiché, tutti dissero che mio nonno non solo aveva avventatamente gettato via la sua vita, ma che aveva anche perso il tesoro più importante della Famiglia Reale... questo era il crimine più grave che potesse commettere, e divenne un fardello per tutta la Famiglia Yun. La nostra famiglia venne punita; non solo le risorse a nostra disposizione vennero ridotte a un quinto del normale, ma ci venne anche vietato di entrare nella Valle del Fulmine e del Fuoco Golden Crow per cento anni.”


“La riduzione delle risorse e il divieto di entrare in quella regione ottima per la coltivazione e piena di erbe e materiali preziosi non avrebbe influito molto sulla generazione anziana, ma ebbe enormi ripercussioni sulla nostra generazione più giovane. I nuovi discepoli divennero molto più deboli di quelli delle altre Famiglie Guardiane; persino il Manico Profound non fu sufficiente a compensare il divario.”


“Non molto tempo dopo la questione riguardante l'Imperatore dei Demoni i mio nonno, la Famiglia Reale non ebbe altra scelta se non nominare un nuovo Imperatore. Così, l'unico figlio dell'Imperatore dei Demoni salì al trono... ma siccome non c'era il Sigillo dell'Imperatore dei Demoni, la cerimonia di successione non poté svolgersi. Quindi, non ricevette il Marchio Golden Crow Divine e di conseguenza non poté diventare davvero un reale Imperatore dei Demoni, perciò lo chiamarono semplicemente “Piccolo Imperatore dei Demoni”... due giorni dopo essere salito al trono, il Piccolo Imperatore dei Demoni sposò la Piccola Imperatrice dei Demoni. Tuttavia, nessuno poteva immaginare che il Piccolo Imperatore dei Demoni non avrebbe mai più fatto ritorno alla camera matrimoniale... al contrario, lasciò un messaggio in cui diceva che la morte di suo padre non era ancora stata vendicata e che quindi non era degno di sposarsi, e anche che se non fosse tornato entro tre anni la Piccola Imperatrice dei Demoni avrebbe dovuto sostituirlo al trono... tuttavia, neppure dieci giorni dopo, dal continente del Cielo Misterioso giunse la notizia della sua morte.”


Yun Che: “...”


Nel continente del Cielo Misterioso, i Quattro Luoghi Sacri erano considerati quasi alla stregua di divinità. Si diceva che proteggessero l'intero continente del Cielo Misterioso da minacce provenienti dagli altri continenti, specialmente dal “malvagio” e “ambizioso” Regno Demoniaco Illusorio. Secondo quello che si diceva nel continente del Cielo Misterioso, il Regno Demoniaco Illusorio era diabolico e feroce, e aveva sempre voluto conquistare il continente del Cielo Misterioso... tutti gli abitanti del Regno Demoniaco Illusorio erano stati etichettati come dei crudeli “demoni”.


Eppure, tutto il racconto di Yun Xiao era completamente in contraddizione con le voci che giravano nel continente del Cielo Misterioso.


I malvagi non erano gli abitanti del Regno Demoniaco Illusorio, continuamente invasi e demonizzati, ma i Luoghi Sacri che venivano considerati dei guardiani santi...


“Poi cosa accadde?” chiese Yun Che, deluso e amareggiato.


Yun Xiao riprese: “Dopodiché, la Piccola Imperatrice dei Demoni salì al trono, diventando la nuova Imperatrice. Poi... la nostra Famiglia Yun fu colpita da un'altra terribile crisi, poiché come ti ho detto era giunta notizia dal continente del Cielo Misterioso che mio nonno non fosse ancora morto e che fosse tenuto prigioniero. Venticinque anni fa, mio padre non riuscì più a sopportare l'idea che mio nonno fosse imprigionato e attivò di nuovo il dispositivo segreto della nostra famiglia insieme a mia madre. Si diressero di nascosto nella parte settentrionale del continente del Cielo Misterioso per cercare mio nonno. Allora, io non ero ancora nato... tre anni dopo, finalmente i miei genitori fecero ritorno. Sebbene fossero ancora vivi, erano feriti gravemente e dovendo fuggire di continuo non avevano potuto curarsi, così le loro Vene Misterioses e i loro interi corpi si erano lentamente deteriorati; le loro forza misteriosa erano state praticamente menomate. Inoltre, io per sfortuna ero nato nel continente del Cielo Misterioso ed ero diventato un fardello per i miei genitori, che stavano cercando di fuggire... tuttavia, riuscirono a riportarmi sano e salvo nel Regno Demoniaco Illusorio.”


Giunto a questo punto, Yun Xiao chinò il capo per non far vedere la sua espressione a Yun Che. Poi, continuò a voce più bassa: “Ormai erano già rimasti pochi praticanti del mistero di alto livello alla Famiglia Yun; quando mio padre e mia madre vennero menomati, la nostra forza complessiva ricevette un altro duro colpo. Inoltre, l'aspetto più grave fu che i miei genitori quando andarono nel continente del Cielo Misterioso portarono con loro il tesoro protetto dalla nostra famiglia – – lo Specchio del Samsara. Anche se erano tornati vivi... avevano perso lo Specchio del Samsara. La Famiglia Yun, già colpevole della perdita del Sigillo dell'Imperatore dei Demoni, si era macchiata di un altro grave crimine e fummo condannati ad una pena ancora più grave; la quantità di risorse a nostra disposizione venne ridotta ulteriormente e ci fu proibito per sempre di entrare nella Valle del Fulmine del Fuoco Golden Crow. Il Clan dell'Imperatore dei Demoni era così infuriato che voleva addirittura espellere la Famiglia Yun dalle Dodici Famiglie Guardiane.”


“Se si trattava di un oggetto così prezioso, avrebbero dovuto sapere che sarebbe stato rischioso portarlo nel continente del Cielo Misterioso. Perché non lo lasciarono qui?” chiese Yun Che, confuso. Quello era un dilemma che lo tormentava ormai da tempo.


Yun Xiao si fece taciturno ed esitò per parecchio tempo, prima di rispondere quasi sussurrando: “Mia madre una volta mi ha confidato segretamente che in realtà fu un'idea della Piccola Imperatrice dei Demoni.”


“Un'idea della Piccola Imperatrice dei Demoni?”


“Mm. Quel tesoro conosciuto col nome di Specchio del Samsara era stato tramandato per generazioni dal Clan Reale Illusory Demon. Sebbene si dicesse che fosse un oggetto in grado di opporsi ai Cieli stessi, nessun Imperatore dei Demoni aveva mai scoperto come usarlo e nessuno sapeva a cosa servisse. Perciò, la Piccola Imperatrice dei Demoni disse che se un tesoro così inutile poteva essere usato per salvare la vita del Re dei Demoni, sarebbe stato un grande vantaggio per il Regno Demoniaco Illusorio... quando mio padre fece ritorno, non disse che era stata un'idea della Piccola Imperatrice dei Demoni e si addossò tutta la colpa... infatti, quando la Piccola Imperatrice di Demoni era salita il trono aveva incontrato molti oppositori all'interno del Clan Reale. Mio padre non voleva che la Piccola Imperatrice dei Demoni fosse costretta ad affrontare ancora più difficoltà. Da allora, la forza della Famiglia Yun si inabissò ulteriormente e persino la reputazione di mio padre fu... fu...”


Yun Xiao emise un lungo sospiro. Quando pensò a suo padre, provò una fitta al cuore.


Yun Che assimilò lentamente il racconto di Yun Xiao. Alcune delle cose che aveva detto rispecchiavano il racconto di Yun Canghai. Questo provava che Yun Xiao stava spiegando tutti i dettagli con serietà e che non stava mentendo. I due restarono a lungo in silenzio, finché Yun Che disse improvvisamente a bassa voce: “Yun Xiao, tuo padre è ancora il capo della Famiglia Yun. Eppure, la sua forza misteriosa è stata menomata e si è addossato la colpa di tutti quei crimini. Com'è possibile che non sia ancora stato costretto a rinunciare all'incarico?”


“... è per via di mio nonno materno.” disse Yun Xiao in tono assente: “Mio nonno è il capo della Famiglia Mu. Ho anche uno zio, che è Giovane Maestro della Famiglia Mu; possiedono uno status molto prestigioso nella Città Imperiale dei Demoni. Non importa che si tratti del nonno o dello zio, entrambi trattano con grandissimo affetto mia madre. Uno dei motivi, quindi, è il supporto di mio nonno. Considerando il declino della potenza e del prestigio della nostra Famiglia Yun, se vogliamo restare fra le Famiglie Guardiane è indispensabile avere l'appoggio della Famiglia Mu... tuttavia, anche se mio padre è ancora ufficialmente il capo della Famiglia Yun, sempre meno persone gli obbediscono. A volte, mio padre non sembra avere più autorità di un qualsiasi Anziano di basso rango; i Grandi Anziani non hanno mai riconosciuto la sua autorità... l'unico motivo per cui gli permettono di restare formalmente il capo della famiglia è perché non vogliono perdere il supporto della Famiglia Mu, che è molto potente.”
                                


                                



