---
title: Capitolo 5 – La cerimonia nuziale
pubDate: 2024-05-22T19:27:25.179Z
tags:
    - atg
---


Due damigelle tenevano per mano Xia Qingyue. La ragazza indossava una <a href="https://www.google.it/search?q=%E9%B3%B3%E5%86%A0&safe=off&rlz=1C1ASRM_enIT740IT740&source=lnms&tbm=isch&sa=X&ved=0ahUKEwiIk6PpvYLcAhXF2aQKHSVLDUEQ_AUICigB&biw=1082&bih=923" rel="noopener noreferrer" target="_blank">corona di fenice</a> da cui pendeva una tendina di perle che le copriva il viso, nascondendolo. I capelli neri, morbidi e lucenti, le cadevano dolcemente dietro le spalle. La toga scarlatta e priva di pieghe era decorata con il motivo della nuvola delle Quattro Felicità; una cintura di giada da cui pendevano delle nappe, abbinata alle scarpe di seta dorate. Era incantevole.


Xia Qingyue camminò lentamente verso la portantina accanto a Xiao Che, ogni suo passo era leggero ed elegante come se stesse camminando sulle nuvole. Il suo portamento era magnifico, un vero spettacolo per gli occhi.


Quando la sposa arrivò alla portantina le due damigelle la lasciarono ed arretrarono con un inchino. In accordo con le tradizioni matrimoniali dell'Impero Ventoblu, lo sposo doveva aiutare la sposa a salire nella portantina, così Xiao Che si fece avanti e allungò la mano per sostenerla... quando stava per toccarla, un’energia fredda gli invase il palmo e poi tutto il braccio facendolo irrigidire per il dolore.


Non riuscì più a muoverlo, la mano di Xia Qingyue rimase sospesa sopra quella di Xiao Che e la ragazza entrò nella portantina. Dal punto di vista dei presenti sembrava che fosse andato tutto regolarmente.


La sensazione di gelo pungente scomparve lentamente e Xiao Che abbassò il braccio, la sua espressione era tranquilla. Escluso il momento in cui aveva provato quella sensazione che l'aveva fatto naturalmente accigliare, il ragazzo era rimasto impassibile e non aveva emesso un solo suono.


Se qualcuno avesse potuto scostare la tendina di perle davanti al viso di Xia Qingyue, avrebbe visto un guizzo di sorpresa nel suo sguardo, che poi tornò nuovamente freddo e distaccato.


Xiao Che salì a cavallo e il corteo nuziale tornò sui propri passi. La scorta del Clan Xia li seguì.


Dopo un'ora e mezza la processione tornò all'entrata principale del Clan Xiao. Il viaggio proseguì senza intoppi, deludendo chi sperava che qualcuno cercasse di rapire la sposa.


Com'era naturale, Xiao Lie era da tempo sulla porta per dare il benvenuto agli ospiti. Purtroppo il numero di persone venuto ad assistere Xiao Che si poteva contare sul palmo di una mano... la maggior parte di loro si trovava lì per la reputazione di Xiao Lie e i legami con il Clan Xia. Al di fuori dell’ingresso le persone venute a vedere l'evento sembravano non finire mai; le strade erano gremite di gente per il matrimonio della bellezza numero uno di clan della Nuvola Vagante.


La portantina nuziale di Xia Qingyue si fermò, circondata dalla folla rumorosa. Scostando la tenda, la sua serva Xia Dongling disse dolcemente: "Signorina, siamo arrivati".


Non appena la ragazza allungò una mano mentre scendeva dalla portantina, la sua serva Xia Dongling stese un braccio per aiutarla ad uscire. Non appena lo fece, fu un assoluto silenzio susseguito da sospiri.


Era quasi mezzogiorno. La luce del sole si rifletteva sulla corona della sposa, mentre la sua toga brillava accarezzata dal vento leggero. I capelli erano raccolti in uno chignon alto e la sua corona aveva quattro strati: lo strato superiore era adornato da pregiate forcine d'oro, mentre quello inferiore aveva incisioni che ritraevano fenici e luan; dalla corona rosso satinato pendeva una frangia di nappine. Nonostante si potessero scorgere a stento i suoi occhi e le sue labbra, la sua bellezza era perfetta.


Molte persone la fissavano sospirando, incapaci di tornare alla realtà… Questo era il potere del fascino di Xia Qingyue, e non aveva nemmeno mostrato il suo volto. Dalla sua aura e dalla sua postura, sembrava una fata uscita fuori da un dipinto. La sua bellezza era così ipnotica che nessuno poteva toglierle gli occhi di dosso...


Xia Dongling avvolse una fascia di seta rossa attorno alla mano di Xia Qingyue e l’altra estremità venne legata alla mano di Xiao Che. Quando scese dalla sella, Xiao Che si avvicinò alla ragazza con un sorriso per aiutarla a superare il <a href="https://lh4.googleusercontent.com/u-IZNf9Q-s33Jrw-zqJd-oDlbjFiAoCXuVs0IJkZTV2Xtbykf1isM2xoGRBbx_eOmAWYZycbPjCbKhuB9j6A9Kt3CGC9vqVxgURJd2izCHbE6sWClPnZzAIO" rel="noopener noreferrer" target="_blank">braciere</a> e la sella. Giunsero all'ingresso del Clan Xiao ed entrarono direttamente nell'atrio.


Mentre varcavano l’accesso principale, il vocio non accennava a diminuire e Xiao Che, anche se desiderava che il matrimonio finisse il prima possibile, rimase impassibile.


Raggiunsero la sala centrale dove il Clan Xiao era solito tenere incontri importanti. Le uniche persone autorizzate ad usufruire di quel luogo per un matrimonio erano il capoclan e gli Anziani. Per l'occasione la sala aveva subìto una trasformazione su larga scala: le travi erano incastonate con quarzo giallo e le pareti erano state dipinte con disegni di draghi intarsiati con perle preziose; un tappeto rosso era steso lungo tutto il centro della sala e si fermava ai piedi di una scalinata dorata.


L'atmosfera era luminosa e rendeva la sala ancora più appariscente. Il Clan Xiao non sarebbe stato disposto ad investire tanto denaro per Xiao Che e quindi la maggior parte dei soldi proveniva dal Clan Xia. Xia Hongyi si era adoperato a spendere quanto poteva per il matrimonio della sua amata figliola.


Xiao Lie e Xia Hongyi erano seduti sulle sedie più alte della sala e guardavano i due sposi sorridendo. Su entrambi i lati del tappeto rosso c’erano tre file di sedie già tutte occupate. Anche il capo del Clan Xiao, Lord Xiao Yunhai, era lì, insieme agli altri quattro Anziani del Clan. Quando entrò Xiao Che sembrarono sorridere felici, ma in realtà lo disprezzavano.


Il Clan Xiao praticava la via del Profound da molte generazioni. Ritrovarsi ad avere a che fare con un giovane come Xiao Che, nato con le Vene Misteriose danneggiate, era una vergogna. Se non fosse stato il nipote del quinto Anziano Xiao Lie, sarebbe già stato espulso…. E se non fosse stato per Xia Qingyue, non si sarebbero nemmeno presentati alla cerimonia.


Consideravano Xiao Che spazzatura e non ricordavano nemmeno che aspetto avesse. Nel continente del Cielo Misterioso il rispetto doveva essere guadagnato con le proprie abilità; era una realtà crudele e una verità universale condivisa da molti, applicata anche ai membri dello stesso Clan.


I giovani del Clan Xiao avevano gli occhi puntati su Xia Qingyue, erano tutti affascinati da lei, e non appena il loro sguardo si spostava su Xiao Che sembrava scoppiare d’invidia. I discepoli esterni al Clan Xiao avevano sempre sottovalutato quel ragazzo invalido e non avrebbero mai immaginato che avrebbe sposato la bellezza numero uno di clan della Nuvola Vagante.


Il responsabile delle nozze era il maestro Xiao De; la cerimonia iniziò con il suono della sua voce.


Il maestro per prima cosa introdusse gli sposi, poi lesse i nomi degli ospiti più illustri. Mentre la cerimonia proseguiva in tutti i suoi riti, mantenne un’espressione neutra nonostante fosse molto agitato, in realtà. Qualunque cosa stesse dicendo il maestro, a Xiao Che non importava perché stava pensando a ben altro.


Cos'era quella strana sensazione che aveva sentito quando aveva toccato le mani di Xia Qingyue? Una sorta di Profound Power? Non aveva mai sentito parlare di un potere così misterioso all'interno di tutta clan della Nuvola Vagante. Per Xia Quingyue raggiungere un tale livello all'età di sedici anni doveva essere stata veramente una grande impresa… ma rimaneva comunque al decimo livello dello stadio Elementare Misterioso. Come aveva fatto a rilasciare un’aura così fredda da immobilizzargli il braccio? Che cos’era quello strano potere?


Oppure… era forse quella la forza nascosta che le aveva permesso di raggiungere l’apice del decimo livello dello stadio Elementare Misterioso?


La voce del maestro della cerimonia si fermò; dopo una breve pausa la sua voce si fece più alta:


“Il primo inchino verso il cielo e la terra!”


Xiao Che si destò dai suoi pensieri e, mentre guardava Xia Qingyue con la coda dell’occhio, si inchinò in direzione della porta.


“Il secondo inchino per gli Anziani!”


I due sposi si voltarono per inchinarsi di fronte agli Anziani; Xiao Lie annuì e sorrise con affetto, ed anche Xia Hongyi era raggiante.


“Marito e moglie, scambiatevi gli inchini!”


Xiao Che si voltò verso Qingyue e lei fece lo stesso. Quell'azione rapida e senza esitazione rese tutti i giovani del clan Xiao verdi di gelosia; credevano che Xia Qingyue non volesse davvero sposare quello storpio bastardo e che fosse stata costretta dal Clan Xia, ma fino ad allora non c'era stata alcuna resistenza da parte sua, né alcun cenno di disapprovazione.


Mentre si inchinavano, Xiao Che intravide gli occhi freddi di Xia Qingyue attraverso il suo velo… bellissimi occhi di ghiaccio che non manifestavano emozioni.


Di solito, in momenti del genere, gli invitati scoppiano in applausi entusiasti e risate felici, ma solo poche persone batterono le mani per la coppia che si era unita in matrimonio.


Fu veramente imbarazzante.


“Naturalmente dovremmo congratularci con il Quinto Anziano.” Il primo Anziano, Xiao Li, parlò con tono scettico.


“Mi congratulo con voi a nome di tutti e cinque gli Anziani.” Anche il Primo Anziano Xiao Li, che era seduto vicino a Xiao Yunhai, era pervaso dal disprezzo.


Il secondo Anziano, Xiao Bo, rise e continuò: “Quinto Anziano, avere una nipote acquisita così talentuosa ha portato gloria all'intero Clan. Per quanto riguarda il Clan Xia, ahahah, ottenere un genero del genere, ahah, è una cosa decisamente accettabile. Congratulazioni.”


L'atmosfera della sala si raffreddò immediatamente; anche un idiota avrebbe colto l'ironia delle sue parole.


[su_service title="Matrimonio cinese" icon="icon: commenting" size="14"]Superare il braciere significa iniziare una vita di prosperità, superare la sella rappresenta condurre una vita priva di problemi, sollevare il velo nuziale simboleggia soddisfazione.


Se uno vuole approfondire, qui c'è la processione con il braciere, la sella e i vari inchini.
https://youtu.be/fBpWdoz8OYI?t=843[/su_service]
                                


                                



