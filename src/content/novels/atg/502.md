---
title: Capitolo 502 - Compassione
pubDate: 2025-02-03T07:52:46.832Z
tags:
    - atg
---


<em><strong>Capitolo regolare</strong>,
0 capitoli in coda, 0/10
-Schadenfreude</em>


“Sto per farti una domanda che potrebbe sembrare un po’ scortese.” Yun Che guardò Yun Xiao e disse con un’espressione attenta:”Di solito, quando ti incontri con la Settima Sorella, lo fai sempre in segreto?”


“Ah…” Yun Xiao fu colto di sorpresa, mostrò un’espressione imbarazzata che poi divenne sconfortata. Con un lieve sospiro disse:”L’hai visto tu stesso. La famiglia Al Mondo mi sottovaluta e la Settima Sorella è l’unica principessa del loro clan, la loro perla più preziosa. Sono convinti che io non sia degno della Settima Sorella e se io stessi insieme a lei, distruggerebbe la reputazione della loro famiglia.
Fin dall'inizio si sono opposti con durezza. Comunque la Settima Sorella è stata così irremovibile che dopo le hanno proibito di incontrarsi con me. Così è diventato più difficile trovarsi, ogni volta dovevamo allontanarci di almeno venticinque chilometri dalla città per impedire che gli altri ci scoprissero… in meno di tre mesi ci sarà la cerimonia dei cento anni di regno della piccola Imperatrice Demoniaca…
Le dodici famiglie guardiane sono alle prese con i preparativi per l’occasione, così siamo riusciti ad usare questa opportunità per incontrarci, ma non ci saremmo mai aspettati che…”


Yun Che si tenne il mento con una mano e disse mentre ponderava:”Riguardo al vostro incontro, a parte voi due, c’era qualcun altro che sapeva di questo… o che l’ha visto?”


“No, proprio no.” Yun Xiao scosse la testa con decisione. “Non oserei lasciare che qualcuno lo scoprisse. Non solo la famiglia Al Mondo, ma anche la mia non è d’accordo, è così ostile al punto da deridermi dietro le mie spalle. Anche se non mi importasse della mia reputazione, devo prendere in considerazione la Settima Sorella.
Quindi non permetterei assolutamente che qualcun altro lo sappia. Nemmeno la Settima Sorella l’avrebbe detto a qualcuno.”


“Tu e la Settima Sorella siete stati assaliti e, non solo si sono mascherati perfettamente, il loro obiettivo era chiaro. Evidentemente erano preparati.” Disse lentamente Yun Che.
“Se nessuno sa del vostro accordo, allora probabilmente… quando stavi mandando una trasmissione del suono alla Settima Sorella, qualcuno ti ha sentito. Proprio come la settima Sorella che è stata spiata mentre faceva la sua.”


“Ah?” Yun Xia sussultò e poi scosse la testa. “È ancora più impossibile. Quando stavo mandando la mia trasmissione ero nel mio cortile, non dovrebbe averlo sentito nessun altro. Anche se qualcuno avesse origliato, può solo provenire dalla nostra famiglia Yun… che non ha mai avuto alcuna ostilità nei confronti della famiglia Al Mondo e, nel nostro stato attuale, nessuno sarebbe disposto ad offendere altri clan, come potrebbe succedere una cosa del genere? E, anche se quelle tre persone stavano nascondendo le loro arte misteriosa, se avessero praticato quelle della nostra famiglia Yun, sarei riuscito a riconoscerle molto facilmente.”


“...” Yun Che annuì e diventò silenzioso. Dopo averci riflettuto, disse con un’espressione rilassata:”Immagino sia così… non importa, non c’è bisogno di pensarci per ora. Se ne dovrà occupare la famiglia Al Mondo, lascia a loro l’indagine.”


“Ma quello che mi rende più perlesso... Yun Xiao, nonostante la tua famiglia Yun sia in declino, era comunque al picco e appartiene ancora alle dodici famiglie guardiane. Inoltre sei il giovane patriarca della famiglia Yun. Con una storia del genere, solo con la tua identità, la Settima Sorella e te dovreste essere una coppia perfetta.
No, anzi! La tua posizione dovrebbe essere superiore a quella della Settima Sorella. In ogni caso, anche se tuo padre non fosse il patriarca, ma un normale Anziano, non dovrebbero opporsi così intensamente alla vostra relazione… al punto da poter diventare un problema di reputazione.”


L’espressione di Yun Xiao si irrigidì istantaneamente.


Yun Che lo osservò e continuò:”Per non menzionare il comportamento dei membri della tua famiglia nei tuoi confronti. Prendi quel Yun Hao come esempio. Ti ha proprio mancato di rispetto, le sue parole erano piene di sarcasmo, ma sembra che ti sia abituato ad un trattamento del genere…
A parte il fatto che sei il giovane patriarca, il tuo nonno materno è comunque il capo della famiglia Mu. Non dovrebbero trattarti così… c’è qualche motivo per cui lo fanno?”


Yun Xiao si fermò per un momento. Mostrò un’espressione tormentata mentre abbassava la testa.


Yun Che sorrise e disse con tono di scusa:”Sembra che abbia fatto una domanda che non avrei dovuto… mi scuso, lascia perdere.”


“No.” Yun Xiao comunque scosse gentilmente la testa. Quando alzò la testa, la sua espressione si era già calmata:”Chiunque penserebbe che le mie circostanze sono davvero strane. In realtà sembra che tutti sappiano delle varie dicerie riguardo a me. Fratello Yun, mi hai salvato la vita e mi hai anche trattato come un amico, quindi non c’è bisogno di nascondertelo. Il motivo per cui gli altri sono ostili nei miei confronti è perché… perché fin da quando ero piccolo, per gli altri sono sempre stato un ‘bastardo raccolto da chissà dove’.”


Yun Che lo guardò di sottecchi:”Cosa intendi dire?”


Yun Xiao rise con amarezza:”Ciò di cui la famiglia è orgogliosa è l’unico e il solo potere del Manico Profound, che è anche l’abilità principale più potente tra le dodici famiglie guardiane. Tuttavia non sono mai riuscito ad accendere il marchio del Manico Profound nel mio braccio. Quando la mia forza misteriosa ha raggiunto lo Stadio del Cielo Misterioso, non sono riuscito a risvegliare un Manico Profound.”


“Nella famiglia Yun, finché è guidato dal potere della stirpe, il Manico Profound può illuminarsi all'età di cinque anni, poi, a seconda del colore del marchio del Manico Profound, sarà usato per determinare il talento e vedere se vale la pena investire più risorse. Quando la nostra forza misteriosa raggiunge lo Stadio del Cielo Misterioso, il Manico Profound si risveglierà e d’ora in poi, potrà essere evocato. Questo è il potere della stirpe della famiglia Yun. Finché uno vi appartiene, quella persona avrà un Manico Profound… non esistono eccezioni.”


“Io comunque, non l’ho mai avuto e questo prova chiaramente che non ho il sangue della famiglia Yun… è una prova inconfutabile per l’intera città imperiale dei demoni e anche per l’intero Illusory Demon Realm.”


Yun Che:”...”


“Quando avevo cinque anni, qualcuno ha detto in giro che non possedevo il marchio del Manico Profound, facendolo sapere a tutta la città. E poi, quando non sono riuscito ad evocare un Manico Profound dopo che sono arrivato allo Stadio del Cielo Misterioso, la diceria si era diffusa ancora di più. Durante quel periodo, tutta la città stava parlando di come non ero figlio di mio padre e mia madre… E purtroppo quando sono tornato dal continente del Cielo Misterioso… L’Imperatore Demoniaco e il piccolo Imperatore Demoniaco sono morti per mano della gente del continente del Cielo Misterioso. Il Sigillo dell’Imperatore Demoniaco e lo Specchio del Samsara sono stati persi a causa dell’infiltrazione nel continente del Cielo Misterioso.
La città imperiale dei demoni lo ha sempre odiato fino all’osso, quindi sono un ‘bastardo che proviene dal continente del Cielo Misterioso’ che riceve sempre sguardi freddi, derisioni, umiliazione e odio ovunque vada…”


Yun Xiao non continuò ulteriormente. Yun Che ascoltò in silenzio, poteva capire come si era sentito Yun Xiao in questi ultimi anni… A causa delle sue Vene Misteriose mutilate, aveva trascorso i suoi giorni tra lo scherno e il disprezzo degli altri per sedici anni. E Yun Xiao era in condizioni ancora peggiori. Ciò che aveva sopportato era ancora peggio…


E per questo capiva chiaramente che tipo di mentalità avesse Yun Xiao… erano entrambi vittime dal destino.


Non c’era motivo per cui l’Illusory Demon Realm non dovesse odiare il continente del Cielo Misterioso. Visto che probabilmente Yun Xiao apparteneva al continente del Cielo Misterioso, anche se avesse avuto il titolo di giovane patriarca della famiglia Yun, come poteva non essere disprezzato…? E come la dignitosa famiglia Al Mondo sarebbe stata disposta a fare sposare la loro unica e sola principessa con qualcuno come lui? In effetti non era solo un problema di posizione; coinvolgeva anche la reputazione e l’orgoglio di una famiglia…


Forse, se non fosse stata la famiglia Yun, le questioni riguardo alla stirpe di Yun Xiao potevano essere nascoste, ma purtroppo… il Manico Profound era una prova inconfutabile.


“Tuo padre e tua madre… ti trattano bene?” Chiese lentamente Yun Che.


“Mio padre e mia madre mi trattano molto bene.” Yun Xiao annuì lentamente mostrando del calore nel suo sguardo.
“A causa del Manico Profound perfino io ho sospettato che non fossero i miei veri genitori, ma mi hanno detto che sono il loro figlio. Anche di fronte ad un’enorme quantità di sospetti, non l’hanno mai ammesso. E fin da giovane mi hanno trattato con amore e non hanno mai voluto che subissi alcuna ingiustizia. Altrimenti dato l’odio della città imperiale dei demoni nei confronti del continente del Cielo Misterioso, probabilmente non sarei sopravvissuto fino ad oggi.”


“Così, hai coltivato con tutte le tue forze per tuo padre e tua madre e hai sopportato tutte le critiche e i trattamenti ingiusti senza reagire?” Disse Yun Che.


Numero Sette Al Mondo aveva detto che Yun Xiao non aveva mai ricevuto una grande quantità di risorse e, con il suo talento nella media e la mancanza di supporto, era riuscito ad arrivare ad un passo dal Tyrant Profound all’età di ventidue anni! Nel continente del Cielo Misterioso era già un risultato di massimo livello e superava perfino Feng Xiluo che una volta si era definito il numero uno nella giovane generazione delle Sette Nazioni!


Si poteva immaginare quanto avesse lavorato sodo in questi ultimi anni… o si poteva dire disperatamente.


“Sì.” Yun Xiao annuì lievemente, poi strinse i denti e disse:”Sono il nipote del Re dei Demoni, il figlio di Yun Qinghong e Mu Yurou… non farò perdere loro la faccia, né darò loro alcun guaio. In futuro, se arriverà un momento in cui saremo in una situazione difficile, userei tutte le mie forze per proteggerli anche se dovessi rischiare la vita!”


Dopo aver detto questo, notò che lo sguardo di Yun Che era un po’ strano. La sua espressione si irrigidì e disse nervosamente:”Fratello Yun, mi sottovaluterai anche tu… per tutto questo?”


“Naturalmente no.” Yun Che scosse la testa senza la minima esitazione:”Al contrario, ti ammiro ancora di più e… dovrei ringraziarti.”


“Ah? Ringraziarmi?” Yun Xiao ne fu sorpreso.


“Ahah.” Yun Che rise, poi sporse la mano e la premette sulla spalla del giovane:”Yun Xiao, dopo aver incontrato il Signor Yun, perché non diventiamo fratelli giurati?”


“Ah… Aaaaaaah?” Yun Xiao rimase a bocca spalancata, la sua espressione era piena di incredulità. “Fratelli… Fratelli giurati? I-i-io… io e il fratello Yun?”


“Esatto.” Disse con un lieve sorriso Yun Che. “Va bene, in effetti è un po’ improvviso per me dirlo così, se non sei disposto a farlo, allora lasciamo pure perdere.”


“N-n-no, non è… non è questo!” Yun Xiao mosse frettolosamente le mani. Era così entusiasta che iniziò perfino a balbettare:”Q-questo… il fratello Yun è così impressionante, mentre io… hai visto e hai sentito da te tutto quanto, io praticamente… come potrei essere degno di diventare il fratello…”


“Quindi stai dicendo che pensi di non essere degno nemmeno della Settima Sorella?” Lo interruppe Yun Che.


“Io…”


“Non sottovalutarti.” Yun Che gli diede una pacca sulla spalla con un’espressione risoluta e onesta.
“Sei degno della Settima Sorella, degno dell’identità di giovane patriarca della famiglia Yun e ancora di più degno di diventare mio fratello giurato. In questi ultimi anni hai sempre sopportato le oppressioni in silenzio, dopo che diventeremo fratelli giurati naturalmente dovremo superare insieme queste difficoltà. Ti sosterrò quanto potrò. Se vuoi proteggere anche tuo padre e tua madre, allora li proteggerò insieme a te. Se qualcuno maltrattasse te o i tuoi genitori… Allora, che siano vecchi o nuovi debiti, gliela farò pagare!”


Yun Xiao si agitò e non riuscì a calmarsi per diverso tempo. Ogni giorno era vissuto seguito da sguardi ostili. Nonostante la sua identità sembrasse onorabile, figuriamoci i giovani maestri delle altre famiglie, perfino i servi della famiglia Yun non erano disposti ad avvicinarsi a lui. Le parole e l’espressione risoluta di Yun Che lo avevano sconvolto. Nel momento in cui cercò di parlare, la sua voce si stava già incrinando:”Fratello Yun, io…”


Yun Che capiva che questo era il primo giorno in cui si erano conosciuti. Sarebbe stato difficile accettare delle parole del genere. Con un sorriso disse:”Portami dal Signor Yun per ora. Possiamo parlarne dopo.”
                                


                                



