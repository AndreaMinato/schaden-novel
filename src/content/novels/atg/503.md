---
title: Capitolo 503 - Yun Qinghong
pubDate: 2025-02-03T07:52:46.832Z
tags:
    - atg
---


<em><strong>Capitolo regolare</strong>,
0 capitoli in coda, 0/10
-Schadenfreude</em>


La dimora della famiglia Yun non era enorme. Dopo una breve camminata, Yun Xiao si fermò di fronte ad un cortile raffinato.


Si girò e disse:”Questa è la residenza di mio padre. A causa delle sue condizioni esce raramente. A quest’ora dovrebbe essere dentro.”


Il cortile non era grande e, nonostante fosse la residenza del capofamiglia, non era diverso dagli altri alloggi. Yun Che scorse con lo sguardo i dintorni. Le impronte dei passi qui erano molto sparse, chiaramente non c’erano molti visitatori, eppure la residenza di un prominente capofamiglia dovrebbe essere un posto frequentato.


“Entriamo.”


Yun Xiao calmò il suo respiro lasciando che il suo colorito migliorasse un po’ e poi si toccò la schiena per controllare che non ci fossero macchie di sangue sui suoi vestiti. Solo allora si tranquillizzò e avanzò. Proprio quando stava per entrare nel cortile comunque, si rese conto che Yun Che non lo stava seguendo. Voltandosi, vide che stava fissando il cortile come se fosse abbattuto.


“Fratello Yun, cos’è successo?” Chiese Yun Xiao.


Yun Che lo guardò e poi scosse lievemente la testa:”Niente di che, entriamo… spero che non interromperemo il riposo di tuo padre.”


“No, di solito non riposa a quest’ora.” Disse con un sorriso Yun Xiao e poi ricordò con voce bassa:”Non dire a mio padre della gravità delle mie ferite, altrimenti i miei genitori non riuscirebbero a dormire in pace per molti giorni.”


“Sì.” Promise Yun Che e fece un passo avanti. Perfino Yun Xiao capì che era un po’ disorientato.


Un piccolo cortile. Un padiglione corto. Un tavolo di pietra. Quattro sgabelli. Un piccolo campo di pergolati verde smeraldo, vicino ad essi c’era una sedia di vimini un po’ vecchia. Vicino alla sedia c’era una rastrelliera per armi che sembrava ancora più antica. Tuttavia era vuota, pareva perfino che non ci fosse mai stata appesa un'arma.


Vide solo questo nel cortile.


Yun Xiao rimase di fronte alla casa e disse a voce bassa:”Padre, sei dentro? Ho portato un amico, desidera incontrarti.”


Si sentì un lieve movimento dall’interno dell’edificio. Subito dopo risuonò la voce di un uomo di mezz’età:”Oh? Un amico? Ohoh, è la prima volta che Xiao’er porta un amico. Entrate pure.”


La voce era molto gentile, ma priva di energie, mostrando una traccia di fragilità. In quanto dottore, solo sentendo questa voce, Yun Che capiva quanto fossero insopportabili le condizioni del proprietario della voce. Iniziò ad agitarsi… al punto da sentire un dolore acuto nelle profondità del suo cuore. Istintivamente sporse la mano e se la premette al petto…


Aveva sempre creduto che le uniche persone capaci di dargli una sensazione del genere fossero suo nonno, la sua zietta e Cang Yue. Non riusciva a capire perché la fragilità che proveniva dalla voce di una persona che non aveva mai incontrato e che aveva perfino odiato tempo fa gli avrebbe fatto sentire questo lieve, eppure incontrollabile dolore…


Che questa fosse… la connessione del sangue… descritta nelle storie…?


Ora la persona era separata solo da un muro da lui, doveva solo fare qualche passo per incontrarla… quella persona era… era davvero…


“Allora entriamo, fratello Yun… Ah? Fratello Yun, fratello Yun?”


Yun Che rimase stordito sulla porta. Il suo sguardo era spento e si era irrigidito come se il suo spirito avesse lasciato all’improvviso il suo corpo. Yun Xiao dovette chiamarlo per tre volte prima che riprendesse i sensi… Lui che aveva osato annientare l’intero clan del Cielo Ardente, che aveva affrontato da solo la setta della Divina Fenice senza alcuna paura, si stava agitando di fronte a questa porta aperta a soli tre passi da lui… Era uno strano entusiasmo e un'apprensione che non aveva mai sentito prima d’ora. Erano emozioni indescrivibili…


Aveva vissuto due vite. Durante la sua prima vita, era stato il suo maestro a crescerlo e durante la sua seconda vita era stato il nonno Xiao… non aveva mai avuto dei genitori; perfino i suoi genitori adottivi erano morti ancora prima che li potesse conoscere.


“Padre” era un concetto che non poteva essere più familiare per le persone normali, eppure per lui era distante e sconosciuto. Aveva scoperto da suo nonno i nomi dei suoi genitori ed era venuto a sapere del motivo per cui l’avevano lasciato. Allora l’odio che provava nei loro confronti scomparì completamente e aveva desiderato incontrarli.


Tuttavia, proprio quando stava per incontrarli… Il suo stato mentale, che credeva fosse resistente come l’acciaio, era completamente sconvolto.


“Sto bene.” Il sorriso di Yun Che era molto forzato. Strinse i pugni e solo allora notò che i suoi palmi erano fradici di sudore. “Ho sempre desiderato di vedere il Signor Yun e ora che sto per vederlo così all’improvviso, sono un po’... troppo entusiasta… Lascia che mi calmi per un momento prima.”


“Uh… è così intenso?” Yun Xiao si grattò la fronte con perplessità.


Yun Che si premette la mano sul petto. Dopo aver inspirato ed espirato a lungo, la sua espressione si calmò lievemente. Guardò la porta di fronte a lui per un breve momento e poi disse:”Yun Xiao, entriamo.”


La porta si aprì. Yun Xiao guidò Yun Che all’interno. Subito dopo l'ingresso si chiuse. Di fronte al tavolo di legno duro a lato della porta, una persona vestita di verde si girò lentamente.


Era un uomo di mezz’età che sembrava avere cinquant'anni. Era pallido ed era evidente che fosse dovuto ad un malanno. In quanto formidabile praticante del mistero, il suo corpo avrebbe dovuto sembrare giovane, ma era evidente che fosse invecchiato e perfino i suoi capelli erano diventati un po’ bianchi.


Comunque questi fattori non potevano nascondere il temperamento straordinario che trascendeva quello di una persona normale. La sua espressione rivelava una lieve forma di grazia e calma. Nonostante avessero i segni dell’età, i suoi lineamenti erano raffinati. Nessuno avrebbe dubitato che fosse stato un uomo molto bello quando era giovane.


“Xiao’er porge i suoi saluti a suo padre… Padre, stai disegnando?” Chiese Yun Xiao quando vide la carta sul tavolo.


Dopo essere entrato, Yun Che si mise a fissare l’uomo vestito di verde e anche l’uomo lo stava guardando allo stesso modo. Non rispose direttamente a Yun Xiao e invece annuì sorridendo:”Xiao’er, è lui l’amico di cui stavi parlando? Il suo aspetto è fuori dal comune mentre il suo temperamento e il suo portamento sono ancora più straordinari… mi chiedo come si chiami?”


Yun Che non si era presentato immediatamente. Di fronte a questa domanda sussultò e rimase stordito per un po’ di secondi. Quando finalmente riuscì a calmarsi disse cortesemente:”Mi chiamo Yun Che, ho sempre desiderato incontrare la Famiglia Yun della Città Imperiale dei demoni, così quando ho visto il Signor Yun per la prima volta, ho perso un po’ la calma. Spero che mi perdoni per la mia mancanza di rispetto.”


“Oh? Anche il tuo cognome è Yun?” La fronte di Yun Qinghong si rilassò mentre mostrava un lieve sorriso.
“Yun… Che. Ohoh, un bel nome. Davvero un bel nome. Quando i tuoi genitori ti hanno dato questo nome devono aver sperato che vivessi una vita senza preoccupazioni e sofferenze. Ohoh... Coff, coff... coff, coff, coff...”


Yun Qinghong sorrise, ma subito dopo iniziò a tossire. Yun Xiao avanzò frettolosamente e disse:”Padre, stai bene...? Hai bevuto la medicina oggi?”


Ben presto Yun Qinghong si riprese. Facendo un lieve cenno, disse:”Tuo padre sta bene. Ho preso la medicina, altrimenti tua madre non mi perdonerebbe... Oh?”


L’espressione di Yun Qinghong cambiò e afferrò istantaneamente la mano di Yun Xiao:”Sei ferito, cos'è successo?”


“Uh, non è davvero una ferita grave...” All'inizio Yun Xiao esitò, ma sapendo di non poter nascondere tutto, fece un breve resoconto dell’incidente, quando aveva incontrato degli assassini mentre si stava ritrovando con Numero Sette Al Mondo al di fuori della città.


“...La persona che volevano uccidere era la Settima Sorella e avevano specificato chiaramente che non mi avrebbero ferito, ma la situazione era davvero pericolosa.
Fortunatamente…”


Yun Xiao fece un cenno verso Yun Che:”Fortunatamente il fratello Yun mi ha aiutato, altrimenti chissà cosa sarebbe accaduto. Il loro obiettivo era la Settima Sorella, quindi ho ricevuto solo una lieve ferita, non è così grave. Guarda, sono ancora energico.”


Le ferite di Yun Xiao non erano lievi. Se si fosse tolto gli abiti, si sarebbe potuto vedere il buco rosso sangue sulla sua schiena. Tuttavia, dall'esterno sembrava una lesione superficiale. Inoltre si era anche stabilizzata ed era sufficiente riposare per un mese per guarire. Yun Che era molto più preoccupato per Yun Qinghong... L'uomo era riuscito a scoprire che Yun Xiao era ferito solo ad una distanza così ravvicinata, si poteva immaginare quanto fosse intorpidito il suo senso spirituale... Yun Xiao non era in grado di capire quanto fossero gravi le condizioni di Yun Qinghong e Yun Qinghong naturalmente non l’avrebbe lasciato trapelare, tuttavia era impossibile che sfuggisse ai suoi occhi...


Era sicuro che, se avesse continuato così, Yun Qinghong non sarebbe sopravvissuto per altri tre anni.


Yun Qinghong stesso doveva saperlo bene.


Sentendo le parole di Yun Xiao, Yun Qinghong aggrottò le sopracciglia e rimase in silenzio come se stesse ponderando su qualcosa. Dopodiché sorrise a Yun Che e alzò le mani per metterle a coppa:”Ti ringrazio per la tua gentilezza. Non sono in buone condizioni, così…”


Nel momento in cui Yun Qinghong si apprestò ad unire le mani, Yun Che sussultò. Avrebbe osato accettare i rispetti del re del cielo, ma non avrebbe potuto ricevere un ringraziamento del genere da suo padre. Prima ancora che potesse finire, Yun Che disse frettolosamente:”Si… Signore, non si disturbi. Salvarlo non è stato affatto difficile, non è degno dei suoi grandi ringraziamenti. Non c’è bisogno che lo prenda in considerazione.”


Yun Qinghong sussultò per un momento. Aveva semplicemente intenzione di inchinarsi con le mani a coppa, che sarebbe stato un concetto così distante dalle parole “grandi ringraziamenti”. E aveva anche salvato la vita di suo figlio, quindi inchinarsi cento volte non sarebbe stato esagerato. La reazione di Yun Che lo aveva davvero scioccato.


Anche Yun Xiao ne era rimasto perplesso, ma dopo aver riflettuto per un momento capì e spiegò frettolosamente:”Padre, è che lungo il tragitto abbiamo già deciso una cosa. Dopo averti salutato, il fratello Yun e io diventeremo fratelli giurati. In tal caso, i miei genitori saranno anche i genitori del fratello Yun… ecco perché il fratello Yun non oserebbe accettare i tuoi ringraziamenti.”


“Oh? Fratelli giurati?” Yun Qinghong guardò Yun Che e poi annuì con un sorriso:”Capisco. Ottimo… eccellente… Xiao’er è testardo, quindi di solito trascorre il suo tempo da solo. Sarebbe davvero ottimo se avesse un amico su cui contare, in quanto suo genitore, anche io ne sarei contento.”


Nonostante l’espressione di Yun Qinghong mostrasse approvazione e gioia, Yun Che aveva visto chiaramente i dubbi nel suo sguardo. In effetti, era una persona apparsa all'improvviso con un’identità e delle origini sconosciute, appena incontrata… essere sospettosi era la reazione più comune.


“Padre, lascia che ti dica questo, il fratello Yun è davvero incredibile! I tre che ci hanno attaccato erano tutti Signori di primo livello. Il fratello Yun ha usato una sola mossa e ha ucciso uno di loro, facendo pisciare addosso per lo spavento gli altri due, sono anche scappati con la coda tra le gambe!
Inoltre il fratello Yun ha solo ventidue anni, solo più grande di me di qualche mese. Anche Su Zhizan della famiglia Sun non era incredibile come lui quando aveva ventidue anni… Uhh, padre? Padre, a cosa stai pensando?”


Mentre Yun Xiao stava parlando con entusiasmo, si era reso conto che Yun Qinghong stava fissando Yun Che con un’espressione un po’ disorientata. Sentendo che veniva chiamato, Yun Qinghong ritrasse lo sguardo e disse con un sorriso:”Niente di che, all'improvviso il piccolo fratello Yun mi sembrava un po’ familiare.”


Yun Che:”...”


“Familiare? Uh, ma è impossibile... questa è la prima volta che il fratello Yun ha lasciato il suo setta per allenarsi ed è anche la prima volta che visita la città imperiale dei demoni. Padre, avrai ricordato male.” Disse Yun Xiao.


“Ohoh, è che il piccolo fratello Yun… sembra proprio come me quando ero giovane. Dopo averlo detto, mi sembra ancora più simile.”


Yun Che:”...”


“Davvero?” Yun Xiao guardò Yun Qinghong, poi osservò Yun Che. Poi sorrise e disse:”Eheh! Padre, prima hai anche detto che il fratello Yun sembrava straordinario, ora dici anche che sembra come te quando eri giovane... Stai cercando di vantarti, vero? Mia madre ha detto che eri molto orgoglioso quando eri giovane; come previsto, non si sbagliava proprio su di te.”


“Ahahahah...” Yun Qinghong scoppiò a ridere, ma dopo rimase senza fiato e iniziò a tossire.
“Coff... coff, coff... coff, coff, coff...”


“Ah! Padre!” Yun Xiao sussultò e poi premette il palmo sulla schiena di Yun Qinghong.
Tuttavia, nel momento in cui cercò di circolare la sua Energia Misteriosa, i suoi organi interni iniziarono a dolere. Impallidì, barcollò e la ferita sulla sua schiena stava quasi per sanguinare di nuovo.


Fortunatamente Yun Qinghong non notò questo comportamento anormale e disse:”Sto bene, è solo un vecchio malanno. Lo sai anche tu... piccolo fratello Yun, sono malato da molti anni. È davvero imbarazzante farti vedere una scena del genere e mostrarti una cattiva ospitalità.”


Yun Che scosse la testa:”Signore, no affatto...” Vedendo le condizioni di Yun Qinghong, le mani gli tremarono. Alla fine non riuscì più a trattenersi, fece un passo avanti e disse:”Signor Yun, può farmi dare un’occhiata alla sua ferita? Ho appreso delle tecniche di medicina dal mio maestro e sono un po’ pratico di quest’arte. Forse potrei alleviare la sua malattia.”
                                


                                



