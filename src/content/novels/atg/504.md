---
title: Capitolo 504 – Ombre Sul Regno Demoniaco Illusorio
pubDate: 2025-02-03T07:52:46.832Z
tags:
    - atg
---


<strong>Capitolo regolare, 0 in coda, 0/10 donazione
-Alstor</strong>






“Ah? Fratello Yun, conosci anche le arti mediche?” chiese Yun Xiao, stupito.


Ancora una volta, Yun Qinghong squadrò Yun Che dalla testa ai piedi. Con i suoi cento anni di esperienza, era in grado di distinguere facilmente le bugie di un ragazzo dalla verità e dall'espressione di Yun Che poteva comprendere che fosse molto serio, sincero e anche vagamente preoccupato. Gli sembrava incomprensibile. In quella situazione così strana, la sua prima reazione avrebbe dovuto essere quella di mantenere silenziosamente alta la guardia. Tuttavia, per qualche motivo, sebbene fosse chiaramente la prima volta che incontrava quel giovane misterioso non riuscì a vederlo come un pericolo, indipendentemente da quanto ci provasse, né a sentirsi preoccupato. Al contrario, provava per lui un'indescrivibile senso di fiducia e intimità.


In tutta la sua vita, era la prima volta che provava quella sensazione così inusuale. Fissò Yun Che per parecchio tempo, con il cuore che stranamente batteva all'impazzata. Tuttavia, non riusciva a capire perché si sentisse così emozionato. Sorrise leggermente, e rispose: “Fratellino Yun, sei così giovane eppure hai già raggiunto risultati straordinari. Sono convinto che anche il tuo talento nella medicina sia egualmente eccezionale. È solo che... Haah. Non soffro di una malattia comune, ma di un vecchio problema che con gli anni non ha fatto che peggiorare. Tempo fa consultai tutti i medici più famosi del mondo, eppure nessuno di loro poté fare nulla. Ormai sono passati vent'anni, questa malattia è ormai da tempo penetrata nelle mie stesse ossa. Temo che neppure il Grande Dio del Firmamento Dorato potrebbe fare niente per me, se anche discendesse in questo mondo. Ma le tue intenzioni sono sincere, te ne sono molto grato. Faresti meglio a non sprecare tempo per me.”


Yun Che, però, non cambiò idea e rispose lentamente, restando calmo: “Questo ragazzo non è d'accordo con le sue parole, Signor Yun. Quando iniziai a studiare le arti mediche, il mio Maestro mi insegnò prima di ogni altra cosa che in questo mondo tutte le cose si neutralizzano o accrescono a vicenda; ogni elemento del mondo è all'interno di un costante ciclo di causa ed effetto, quindi se una persona perfettamente sana si ammala esiste sicuramente un modo per curarla completamente. Al mondo non esiste qualcosa come una malattia davvero mortale, né esistono ferite incurabili. Se non si possono guarire, è semplicemente perché nessuno ha ancora scoperto come farlo. Il mio Maestro è il più grande Medico Santo del mondo, e tutto ciò che ho imparato mi è stato insegnato da lui. Sotto la sua guida, fin da quando ero giovane non ho mai creduto all'esistenza di una malattia incurabile. Perciò, spero che vogliate concedermi un tentativo, Signor Yun.”


Yun Qinghong aveva contattato innumerevoli dottori famosissimi, eppure non aveva mai sentito nessuno di loro dire nulla del genere, per quanto fossero sicuri di sé e orgogliosi, quindi non seppe ribattere. In più, quelle parole erano state pronunciate da un semplice ragazzo di poco più di vent'anni. Yun Xiao aveva la bocca spalancata. All'improvviso, ricordò la misteriosa Energia Misteriosa che Yun Che aveva usato su di lui quando era rimasto ferito gravemente e, subito dopo, esclamò eccitato: “Padre! Lascia fare un tentativo al Fratello Yun. Prima, sono stato ferito da quei tre uomini vestiti di nero... Uh, anche se non era nulla di grave, erano comunque delle ferite piuttosto serie. Ma il Fratello Yun ha impiegato semplicemente pochi minuti per stabilizzare completamente le mie condizioni, tanto che ora non provo già più alcun dolore. Forse, il Fratello Yun potrebbe avere un modo per aiutare anche te.”


Dato che ormai i due ragazzi gliel'avevano chiesto con insistenza, naturalmente Yun Qinghong non poteva rifiutare di nuovo. Con un lieve sorriso, disse: “Va bene, allora. Ma non strafare. Sono più consapevole di chiunque altro delle mie condizioni.”


Yun Che non disse nient'altro e si avvicinò di qualche passo. Restando di fronte a Yun Qinghong, distese la mano sinistra: “Signor Yun, per prima cosa mi permetta di ispezionare le condizioni del suo corpo usando la mia Energia Misteriosa. Per favore, non opponga resistenza.”


Yun Qinghong annuì gentilmente, poi si sedette in una posizione un po' più comoda. Il suo sguardo era molto tranquillo, ma quella calma indicava che non aveva più alcuna speranza. Dopotutto, come aveva detto, conosceva meglio di chiunque altro le proprie condizioni. Circa vent'anni prima, non uno fra tutti i prestigiosi medici che aveva contattato erano stati in grado di curarlo. Ormai la malattia si era aggravata durante quei vent'anni, perciò a maggior ragione non poteva più essere curata.


Yun Che distese una mano e la appoggiò delicatamente al petto di Yun Qinghong, sopra al cuore, poi chiuse gli occhi. Riversò delicatamente e lentamente un rivolo di Energia Misteriosa all'interno del suo corpo. Accanto a loro, Yun Xiao indietreggiò di qualche passo, con le braccia strettamente incrociate sul petto... non era calmo quanto Yun Qinghong, anzi, sperava con tutto se stesso in un miracolo inaspettato.


Dopo pochi istanti, Yun Che corrugò con forza la fronte. Quella reazione fece sobbalzare persino Yun Xiao.


Dal pallore e dall'aura debole di Yun Qinghong, Yun Che aveva capito che era in pessime condizioni. Ma soltanto dopo aver ispezionato l'interno del suo corpo capì che stava persino peggio di quanto si aspettasse, restandone scioccato. I suoi organi interni erano in gran parte collassati, sembrava impossibile trovarne uno ancora interamente vivo. Il suo cuore, i suoi polmoni, le sue Vene Misterioses... ognuno di essi era devastato da cicatrici che sembravano essere state lasciate da una spada affilata. Tuttavia quando gli organi interni di qualcuno dalla forza misteriosa così grande venivano danneggiati, dopo un tempo sufficientemente lungo guarivano per effetto dell'Energia Misteriosa stessa. Ma quelle cicatrici non erano ancora guarite dopo vent'anni... evidentemente, non erano state lasciate da ferite ordinarie ma, molto più probabilmente, da una potentissima Energia della Spada!


Energia della Spada... la regione della Potente Spada Celestiale!?


Ma la parte più terrificante non erano le ferite agli organi interni, era il cedimento di più del novanta percento dei suoi tendini!


Non erano stati spezzati, erano collassati!


Anche se tutti i tendini di una persona fossero stati tagliati, Yun Che avrebbe potuto ricollegarli e curarli. Ma un cedimento come quello era ben più spaventoso di dei semplici tagli. Se i tendini di un individuo potevano essere considerati le radici della sua vita, allora praticamente il novanta percento delle radici della vita di Yun Qinghong erano avvizzite. In effetti, in lui non si riusciva più a percepire neppure una scintilla di energia vitale.


Allo stesso modo, anche le sue Vene Misterioses erano collassate. Non avevano riportato danni molto gravi, eppure erano prive di vita, come un ceppo secco.


Si poteva comprendere come avesse usato eccessivamente la sua Energia Misteriosa e le sue energie fisiche per troppo tempo, anni prima, se le sue Vene Misterioses e i suoi tendini avevano ceduto fino a ridursi in quello stato.


Ricordandosi della semplice descrizione di Xiao Lie, ripensò al fatto che ventidue anni prima erano giunti a clan della Nuvola Vagante completamente ricoperti di ferite, quasi a un passo dalla morte... e, dopodiché, non poteva sapere per quanto tempo avessero continuato a fuggire rischiando la vita. Forse, allora, avevano già superato il limite ed ogni successivo utilizzo della loro Energia Misteriosa era stato eccessivo. Con un abuso di Energia Misteriosa come quello, erano comunque riusciti a mantenere abbastanza lucidità da curarsi a vicenda... ma durante la loro fuga avevano esaurito tutte le loro forze e la loro determinazione, perciò le loro ferite dovevano sicuramente essere peggiorate passo dopo passo...


Se avevano resistito così a lungo, molto probabilmente era solo per il bene del figlio appena nato che stringevano fra le braccia...


Se fosse stato semplicemente un cedimento delle Vene Misterioses e dei tendini, con il conseguente peggioramento delle ferite interne, dopo vent'anni di riposo Yun Qinghong, anche se non fosse riuscito a guarire del tutto, non avrebbe perso così tante energie vitali... molto rapidamente, Yun Che trovò la risposta. Scoprì qualcosa che aveva invaso ogni angolo del corpo di Yun Qinghong... un Veleno Freddo!!


Ed era rimasto così turbato perché aveva riconosciuto quel tipo di veleno.


Infatti, era identico... al Veleno Freddo che aveva quasi ucciso Ru Xiaoya, la moglie di Hua Minghai!!


Anni prima, Hua Minghai aveva portato con sé Ru Xiaoya, gravemente avvelenata, e aveva rubato moltissimi Cristalli Purple Veined Heaven per estendere la durata della sua vita, cercando nel frattempo sempre nuove medicine misteriose, eppure era riuscito a farle guadagnare soltanto pochi anni. Se non avesse incontrato Yun Che, sarebbe morta un anno prima. Il Veleno Freddo nel corpo di Yun Qinghong, tuttavia, lo aveva indebolito per oltre vent'anni. Aveva completamente invaso i suoi vasi sanguigni, il suo midollo osseo e persino i suoi organi vitali. In confronto alle condizioni di Ru Xiaoya, quelle di Yun Qinghong erano incredibilmente più gravi.


Hua Minghai una volta aveva detto che sua moglie era stata avvelenata dalla crudele Sala Sun Moon Divine.


Forse, vent'anni prima i suoi genitori non erano stati inseguiti solo dalla regione della Potente Spada Celestiale... ma anche dalla Sala Sun Moon Divine!?


Dopo un bel po', Yun Che allontanò lentamente la mano dal petto di Yun Qinghong. Le sue sopracciglia erano ancora corrugate a fondo, non si era affatto calmato e persino il suo sguardo era piuttosto serio. Con un'espressione carica d'ansia e di aspettative, Yun Xiao lo guardò tuttavia, anche dopo parecchi secondi Yun Che continuò a rimanere in silenzio. Alla fine, Yun Xiao non riuscì più a sopportare la tensione e chiese: “Fratello Yun, mio padre... quanto sono gravi le sue condizioni?”


Yun Che non rispose immediatamente e, al contrario, sospirò lievemente prima di dire: “Anni fa la sua forza misteriosa doveva essere ad una vetta altissima, Signor Yun. Se fosse stato una persona comune, figurarsi sopravvivere così a lungo, temo che sarebbe morto in meno di tre anni.”


“Una volta mia mamma mi ha detto che i risultati di mio padre, in passato, scioccarono l'intero Regno Demoniaco Illusorio. A soli trentasei anni, era già diventato un Monarca. Era il Monarca più giovane in assoluto in tutta la storia del Regno Demoniaco Illusorio. Potendo inoltre usare anche il Manico Profound, mio padre prima di essere travolto da quella disgrazia non aveva rivali fra i suoi coetanei. A quel tempo, sebbene mio nonno e i dieci Grandi Anziani non ci fossero più e la Famiglia Yun fosse stata punita per il suo crimine, grazie a mio padre nessuno osava denigrare la Famiglia Yun.”


Yun Xiao spiegò con calma. Quando parlò della gloria passata di Yun Qinghong, non lo fece con orgoglio ma semplicemente con malinconia: “Poi, quando mio padre riuscì a raggiungere la fase intermedia del Stadio Sovrano Misterioso, non riuscì più a ignorare la sua preoccupazione per il nonno. Insieme a mia madre, che era appena diventata una Monarca, usò il dispositivo segreto della Famiglia Yun per raggiungere il continente del Cielo Misterioso. Ma... ma, alla fine...”


Trentasei anni... Monarca...


A Yun Che, il Stadio Sovrano Misterioso sembrava incredibilmente distante, e l'idea di qualcuno in grado di diventare Monarca a trentasei anni lo stupì sinceramente nel profondo del cuore e dell'anima. Era stato il Monarca più giovane della storia del Regno Demoniaco Illusorio... e, probabilmente, neppure nel continente del Cielo Misterioso nessuno avrebbe potuto battere quel record.


Se non avesse dovuto affrontare una disgrazia così terribile, i suoi risultati futuri sarebbero stati inimmaginabili!


Tuttavia, i Cieli dovevano essere stati invidiosi del suo genio, decidendo che dovesse essere colpito da una catastrofe.


Un tempo era un Monarca... e, per di più, un Monarca di livello intermedio. Anche sua moglie era una Monarca come lui – – il Profound Realm più alto, che ancora ora Yun Che poteva soltanto sognare disperatamente da lontano, guardandolo dal basso.


Loro due... erano davvero così incredibili, si ergevano così in alto che le persone comuni non potevano che ammirarli.


“Hoho, non c'è bisogno di parlare del passato. Il nostro destino viene scelto dai Cieli. Non importa quanto una persona sia forte, è già deciso che non potrà mai opporsi ai Cieli. E siccome questo è stato il mio fato, non posso fare altro che accettarlo tranquillamente... sono passati più di vent'anni, ormai mi ci sono abituato da tempo.”


La voce di Yun Qinghong era calma e gentile, ogni sua parola era pronunciata con leggerezza e tranquillità. Il suo sguardo, poi, era ancora più sereno, come se avesse ormai accettato da tempo ciò che era successo e si fosse rassegnato al suo destino... ma, con una sola occhiata, Yun Che poté capire che sotto a quella maschera di serenità c'era un profondo dolore. La sua voce lo faceva sembrare calmo e rassegnato, ma in realtà Yun Che poteva percepire che in lui c'erano soprattutto rabbia e riluttanza.


Esatto. Non importava quanto una persona potesse essere aperta mentalmente, come avrebbe potuto accettare un destino così crudele?


“Fratello Yun, mio padre, tu... non puoi fare nulla neppure tu?” chiese Yun Xiao, piuttosto scoraggiato. Dall'espressione seria di Yun Che, aveva già intuito la risposta.


Yun Qinghong ridacchiò e disse: “Fratellino Yun, non devi prendere a cuore la questione. Poco fa, hai visto tu stesso le condizioni in cui mi trovo. Non è affatto colpa di una tua insufficiente preparazione nelle arti mediche, ma, piuttosto, perché sono davvero impossibile da curare. In realtà, va bene anche così. Come minimo, la mia vita è molto più tranquilla di un tempo...” voltandosi, diede un'occhiata fuori dalla finestra e sospirò leggermente: “Fra meno di due mesi, dovrò trasferire a qualcun altro il titolo di Patriarca. A qual punto, non avrò più nessuna preoccupazione e potrò finalmente essere sereno.”


Anche se aveva appena detto “non avrò più nessuna preoccupazione”, nel profondo dei suoi occhi c'era un grande dolore... e un certo fervore.


“Ah? Trasferire a qualcun altro il titolo di Patriarca?” Yun Xiao era sbalordito: “Cosa sta succedendo? Quando succederà? Perché... perché non ne so nulla? Lo... lo hanno deciso i Grandi Anziani?”


Yun Qinghong scosse la testa e sorrise leggermente: “Xiao'er, non preoccuparti. Sono stato Patriarca per praticamente cento anni, ma è già da tempo che questo titolo dovrebbe spettare a qualcun altro. Sebbene nessuno abbia parlato apertamente di spingermi a rinunciare al titolo... fra tre mesi, ci sarà la Cerimonia dei Cento Anni di Regno della Piccola Imperatrice dei Demoni. Durante la grande cerimonia, ci sarà sicuramente un'altra lotta fra i più grandi e feroci esponenti delle Dodici Famiglie Guardiane, e potrebbe persino verificarsi un grave incidente.”


“Un grave incidente? Che genere di incidente?” chiese Yun Xiao, scioccato.


“Lo saprai quando sarà giunto il momento.” la voce calma di Yun Qinghong conteneva una forte rassegnazione. Il bagliore nei suoi occhi si era leggermente spento, ma lasciava ancora trapelare la sua saggezza e la sua lungimiranza, che sembravano poter comprendere ogni cosa e svelare ogni menzogna. Ma, ridotto in quelle condizioni, anche se avesse capito tutto non avrebbe potuto intervenire. Continuò: “Durante la Cerimonia dei Cento Anni di Regno, la nostra Famiglia Yun dovrà sicuramente lottare con le unghie e coi denti, dovremo combattere con tutte le nostre forze. Altrimenti, potremmo persino essere espulsi dalle Dodici Famiglie Guardiane e, forse, essere addirittura esiliati dalla Città Imperiale dei Demoni.”


“Co... cosa!?” gridò Yun Xiao, scioccato.


“In tempi così bui, sarebbe meglio abbandonare noi due, padre e figlio.” Yun Qinghong chiuse gli occhi, il suo volto era privo di espressione: “Per poter affrontare la Cerimonia, la Famiglia Yun tra due mesi organizzerà una competizione fra tutti i suoi membri. A quel punto, anche io rinuncerò alla mia posizione... ma tua, Xiao'er, non devi preoccuparti. Dopotutto, tuo nonno materno sarà ancora qui, perciò la Famiglia Yun non oserà mancarci di rispetto. Anche se fossimo davvero costretti ad andarcene, avremo un posto dove andare. Per noi tre, non sarà poi così male abbandonare la Famiglia Yun, che ormai è ridotta soltanto ad un cumulo di polvere travolto dal caos.”


Yun Qinghong aveva detto molte cose che avevano colto alla sprovvista Yun Xiao; poté solo restare con lo sguardo perso nel vuoto. Inoltre, Yun Qinghong non aveva nascosto la situazione a Yun Che.


Ma, prima di allora, non aveva mai detto parlato a Yun Xiao della questione.


Evidentemente, l'attacco subito da Yun Xiao e Numero Sette Al Mondo durante il loro incontro gli aveva fatto mangiare la foglia.


Due mesi dopo, ci sarebbe stata una competizione all'interno della Famiglia Yun...


Tre mesi dopo, ci sarebbe stata la Cerimonia dei Cento Anni di Regno della Piccola Imperatrice dei Demoni...


Il petto di Yun Che si gonfiò leggermente e, dopodiché, lui strinse i denti, con uno strano ma lucente bagliore negli occhi. Fissò Yun Qinghong e gli chiese in tono determinato: “Signor Yun, se potesse guarire completamente entro due mesi, e tornare persino ad avere tutta la forza misteriosa che avevate in passato, sareste ancora disposto a rinunciare al titolo di Patriarca?”


La domanda inaspettata di Yun Che sorpresa sia Yun Qinghong che Yun Xiao. Yun Qinghong si accigliò, poi rispose con un sorriso amareggiato: “Non c'è nessun 'sÈ. È semplicemente impossibile che io guarisca del tutto. E ripristinare la mia forza misteriosa è ancora di più un sogno vuoto e irrealizzabile.”


“Per ora non si chieda se sia possibile o no.” il tono di Yun Che non cambiò, e fissò Yun Qinghong dritto negli occhi: “Signor Yun, deve solo rispondermi. Se entro due mesi il tuo corpo e la tua forza tornassero ad essere quelli di venticinque anni fa, sareste ancora disposto a cedere a qualcun altro il titolo di Patriarca... anche se gli altri membri della Famiglia Yun tentassero di costringerla con la forza!?”


Yun Qinghong guardò Yun Che negli occhi. Nel suo sguardo c'era qualcosa che gli faceva battere il cuore senza controllo. Rimase in silenzio per un breve istante, poi, scosse lentamente la testa con una determinazione straordinaria: “No! Il titolo di Patriarca è stato trasmesso di generazione in generazione, dal mio bisnonno... a mio nonno... e a mio padre... è l'identità e la responsabilità che mi è stata affidata da mio padre! Se dovessi rinunciare a questo titolo, anche se un giorno venissi sepolto non avrei il coraggio di incontrare mio padre nell'aldilà! Inoltre, la crisi della Famiglia Yun è gravosa come un carico di migliaia di chili trattenuto da un capello. Alcuni ignobili ladri stanno persino complottando in segreto. Se fossi abbastanza forte, non li ignorerei facendo finta di niente come ora... soltanto io posso salvare la Famiglia Yun!”


Yun Qinghong pronunciò le ultime parole senza neppure una traccia della sua solita calma. La sua voce conteneva una forza di volontà e un orgoglio impressi nelle sue stesse ossa!
                                


                                



