---
title: Capitolo 509 – Voto Segreto
pubDate: 2025-02-03T07:52:46.833Z
tags:
    - atg
---


<strong>Capitolo sponsorizzato!!!! Grazie Weed!!! 7 in coda, 0/10 donazione</strong>


<strong>-Alstor</strong>






“Cosa accadde dopo?” Yun Che strinse silenziosamente i pugni, il suo tono era impaziente.


“Dopo... tua madre e io riuscimmo a fatica a sfuggire agli inseguitori della regione della Potente Spada Celestiale e continuammo a cercare un'opportunità di tornare alla Villa della Spada Celestiale per liberare mio padre, ma all'improvviso un altro gruppo di individui si mise sulle nostre tracce e ci avvelenarono. Tutto questo, sommato alla gravidanza di Yurou e al fatto che non osasse usare troppa Energia Misteriosa, rese incredibilmente difficile e rischiosa la nostra fuga. Al tempo stesso, avevamo perso la speranza di poter tornare alla Villa della Spada Celestiale perché riuscivamo a malapena anche solo a sopravvivere. Io mi presi cura di Yurou, e lei si prese cura di nostro figlio. Contro ogni aspettativa, resistemmo con grande fatica fino alla nascita del bambino, sei mesi più tardi.”


“Eravamo sposati da parecchie decine di anni e finalmente avevamo un figlio. Ma non provammo alcuna gioia, siccome il nostro bambino era nato in mezzo a terribili pericoli. Ciò che addolorava di più me e tua madre era il fatto che, nonostante i suoi tentativi e il suo impegno, il veleno freddo era penetrato nel corpo di nostro figlio. L'unica consolazione rimastaci era che i sei mesi di dolore sopportati da Yurou per proteggerlo avevano dato i loro frutti, così il veleno nel sangue di nostro figlio era molto poco e troppo debole per causare subito la sua morte...”


Quando pronunciò queste parole, sul volto di Yun Qinghong non apparve alcuna traccia conforto. Chiuse gli occhi e sospirò, addolorato: “Ma non riuscimmo a neutralizzarlo. Siccome non avevamo altra scelta, io e tua madre fummo costretti a prendere una decisione terribilmente dolorosa... usammo la nostra Energia Misteriosa per portare quel poco veleno freddo nelle sue Vene Misterioses. Dopodiché, usai la mia Energia Misteriosa del Fulmine per distruggere quelle poche gocce di veleno, ma così... distrussi completamente anche le sue Vene Misterioses.”


“...” Yun Che si sentiva scoppiare il petto. In quel momento, scoprì finalmente che le sue Vene Misterioses non erano state menomate da un attacco, ma... per salvarlo dal veleno!


Anche se erano passati più di vent'anni, ogni volta che Yun Qinghong ci ripensava il suo volto si incupiva per il dolore. Menomare personalmente le Vene Misterioses del proprio figlio era come distruggere la sua intera vita, e il dolore causatogli dall'essere costretto a compiere quel gesto estremo era milioni di volte peggiore della sofferenza causata dall'essere rimasto invalido lui stesso. Sospirò e riprese: “Quel bambino era appena nato e le sue Vene Misterioses non si erano ancora sviluppate. Distruggendole così presto, l'abbiamo condannato a restare menomato per il resto della vita... ma era l'unica cosa che potevamo fare per salvarlo. Altrimenti, se il veleno si fosse diffuso non sarebbe sopravvissuto per neppure una settimana.”


“Sono sicuro che...” disse Yun Che con delicatezza: “Che una volta cresciuto, vostro figlio capirà sicuramente in che situazione vi trovavate e non vi incolperà mai dell'accaduto.”


Yun Qinghong rispose scuotendo il capo: “Purtroppo, sebbene riuscimmo a salvargli la vita, ancora oggi non abbiamo avuto occasione di rivederlo. Infatti, vent'anni fa lo lasciammo nel continente del Cielo Misterioso.”


Yun Che sapeva già, più o meno, cosa accadde in seguito. Ma ascoltò in silenzio e con attenzione il racconto di Yun Qinghong...


“Scappammo disperatamente insieme a nostro figlio. Fuggivamo senza meta, finché un giorno giungemmo in un luogo familiare. Entrammo in una piccola città e inaspettatamente incontrammo il mio fratello giurato, Xiao Ying. Fu allora che scoprimmo di trovarci a clan della Nuvola Vagante, la città in cui viveva. Allora, eravamo ricoperti di sangue e avevamo utilizzato ogni briciolo della nostra Energia Misteriosa, esaurendola completamente. Eravamo ormai pronti a morire da un momento all'altro, ma quando incontrammo Xiao Ying, lui ci rimproverò. Ci desse che se non volevamo che nostro figlio crescesse senza genitori dovevamo lottare disperatamente per salvarci e fuggire da quel luogo. Dopodiché, fece in modo che fossero preparati rapidamente abiti, cibo e medicine in grandi quantità, per donarceli. Ci disegnò persino una mappa, indicandoci la strada migliore per fuggire e il rifugio più sicuro in cui nasconderci...”


“Non conoscevamo affatto il continente del Cielo Misterioso, e durante la nostra continua fuga eravamo stati come galline senza testa che corrono senza controllo. Grazie all'aiuto e alle istruzioni del Fratello Xiao Yin, riuscimmo finalmente a scrollarci di dosso i nostri inseguitori e ci nascondemmo dietro una cascata... se non fosse stato per il Fratello Xiao Ying, non avremmo mai potuto continuare a scappare e saremmo morti. Riuscimmo a salvarci la vita soltanto grazie ai suoi sforzi... era così preoccupato che, mentre eravamo rifugiati a casa sua, scambiò di nascosto il suo figlio neonato con il nostro senza che ce ne accorgessimo. Soltanto dopo essere riusciti a fuggire e a salvarci ce ne rendemmo conto...”


Yun Che: “...”


“A dire il vero, quando incontrammo mio Fratello Xiao Ying anche io pensai di affidargli nostro figlio prima che io e Yurou ci arrendessimo alla morte, ma temevo profondamente che facendolo avrei fatto colpire dalla catastrofe anche la famiglia di Xiao Ying. Tuttavia non mi aspettavo che lui, in un disperato tentativo di salvare almeno un membro della nostra famiglia, avrebbe scambiato di nascosto i nostri figli...” Yun Qinghong chiuse gli occhi, ormai lucidi, ma le palpebre continuarono a tremargli: “Io, Yun Qinghong, giuro che avere un fratello come lui è il più grande dono che i Cieli mi abbiano mai concesso in vita mia.”


“Quindi, vostro figlio è rimasto nel continente del Cielo Misterioso, in quella città chiamata clan della Nuvola Vagante, e il figlio di quel Xiao Ying... è Yun Xiao?” chiese Yun Che, a bassa voce.


“Esatto...” Yun Qinghong annuì lentamente: “Questa è la verità sulle origini di Xiao'er. Dopo essere sfuggiti agli inseguitori, in effetti prendemmo in considerazione l'idea di tornare a clan della Nuvola Vagante, ma entrambi avevamo subito gravi ferite ed eravamo stati colpiti dal veleno. Quindi, eravamo a un passo dalla morte e ci rimaneva soltanto una briciola della nostra forza. Se fossimo tornati incautamente a clan della Nuvola Vagante avremmo potuto essere scoperti, e non solo saremmo morti ma avremmo anche portato alla distruzione la famiglia di Xiao Ying. Quindi, non ci restò che pensare soltanto a sopravvivere... a qualsiasi costo, dovevamo proteggere quel bambino. Fu allora che capii che mio Fratello Xiao Ying non aveva scambiato i nostri figli solo per salvare la nostra famiglia, ma anche per spingerci a fare di tutto per sopravvivere.”


“Allora come avete fatto a scappare, alla fine?” chiese Yun Che.


“La nostra Famiglia Yun possiede un dispositivo segreto che possiamo usare per viaggiare per grandi distanze, ma si può utilizzare solo una volta ogni tre anni. Tre mesi dopo esserci nascosti con successo, il dispositivo si ricaricò e potemmo tornare nel Regno Demoniaco Illusorio.”


“Se potevate raggiungere direttamente il continente del Cielo Misterioso con quel dispositivo, perché non l'avete usato di nuovo per tornare da vostro figlio?”


Yun Qinghong scosse la testa e rise sconsolato: “Dopo essere state invase più volte da noi del Regno Demoniaco Illusorio, le grandi potenze del continente del Cielo Misterioso hanno segretamente preparato una rete di difese e sentinelle estremamente potenti. È vero, potremmo usare ancora quel dispositivo, ma appena entrati nel continente del Cielo Misterioso verremmo scoperti. Già allora ci hanno reso degli invalidi; se vi tornassimo, non faremmo che firmare la nostra condanna a morte. E gli altri membri della Famiglia... perché mai dovrebbero rischiare la vita solo per nostro figlio? Di conseguenza, abbiamo potuto soltanto trattare Xiao'er come sangue del nostro sangue e carne della nostra carne, così da nascondere le sue vere origini... ma i membri della Famiglia Yun possiedono tutti un Manico Profound, che deriva dal loro sangue. Man mano che cresceva, sempre più persone dubitavano del suo status e del fatto che fosse davvero nostro figlio, quindi fu costretto a crescere sotto al peso della costante disapprovazione... sapevamo già da tempo che sarebbe successo, ma non potevamo fare nulla per evitarlo.”


Yun Che aveva più o meno intuito cos'era successo tutti quegli anni e fa e nel periodo più recente. Ma dopo aver ascoltato Yun Qinghong stesso raccontare la sua versione dei fatti, si sentì come se fosse stato travolto da uno tsunami di emozioni, rendendogli impossibile restare calmo. L'ambizione dei Quattro Luoghi Sacri aveva portato immense perdite al Clan dell'Imperatore Demoniaco, e aveva anche scatenato una tragedia sulle Famiglie Yun e Xiao. Sia la sua vita che quella di Yun Xiao erano state completamente stravolte da quegli eventi.


“... mi avete detto tutto questo nella speranza che, in futuro, io e Yun Xiao potremo tornare insieme nel continente del Cielo Misterioso per trovare la sua vera famiglia?” chiese Yun Che a bassa voce.


Yun Qinghong annuì delicatamente e rispose: “Anche se non so perché hai trattato la nostra famiglia con così grande gentilezza, da tutto l'aiuto che hai offerto a Yun Xiao e da come ci hai chiamati padre e madre sono sicuro che nel tuo cuore non ci sia ipocrisia né falsità. E sebbene io stesso abbia ancora molti dubbi su di te, non riesco in nessun modo a non darti la mia fiducia. Al contrario, mi sembra che ci sia una sorta di... intimità indescrivibile e complicità fra noi due.” ridacchiò un po', come se quella strana sensazione gli piacesse: “Poiché tutti sospettano che Xiao'er provenga dal continente del Cielo Misterioso, è sempre stato respinto ed escluso da tutti e fin da quando era giovane non ha avuto amici. Tra qualche mese compirà ventidue anni, eppure tu sei l'unica persona che sia mai stata disposta a considerarlo un fratello... anche se ti ho detto tutto questo e ti ho messo in una posizione piuttosto complicata, devo riconoscere che il talento di Xiao'er non è fra i migliori in assoluto, quindi tu sei l'unico che può aiutarlo a tornare nel continente del Cielo Misterioso, nella terra dei suoi antenati. Infatti è doveroso che un giorno torni in quel luogo, perché è la sua vera casa e sicuramente incontrerà la famiglia di Xiao Ying, che sicuramente attende con ansia il suo ritorno...”


“... quindi, a voi due manca molto vostro figlio?” chiese Yun Che sussurrando, tanto che era quasi impossibile sentirlo.


Yun Qinghong rispose con gli occhi chiusi, quasi in lacrime, con una voce debole come un vento lontano: “Per quanto mi riguarda, posso ancora sopportare di non rivederlo. Sono sicuro che mio Fratello Xiao Ying l'abbia cresciuto come se fosse stato il suo stesso figlio. Finché ci sarà Xiao Ying, nessuno lo tratterà male e vivrà sicuramente una vita felice. Ne sono certo. Ma Yurou, invece... per tutti questi anni ha sofferto la sua mancanza ogni giorno e ogni notte e ha versato per lui un oceano di lacrime. A volte piange anche mentre dorme, fino a svegliarsi... continua a chiedersi come stia nostro figlio, perché le sue Vene Misterioses sono sicuramente menomate, e teme che possa essere insultato o subisca dei soprusi per questo motivo. Al tempo stesso, si incolpa e si odia... anche dopo tutti questi anni, le sue preoccupazioni non sono ancora diminuite e, anzi, la frustrazione nel suo cuore è diventata sempre più forte. Così, continua da anni ad ammalarsi. Tutte le altre persone credono che sia soltanto per via del veleno, che torna a colpirla con forza, ma solo io so che in realtà è il dolore per nostro figlio a costringerla a letto. L'unica consolazione che ha è Xiao'er. Lo tratta come se fosse nostro figlio, forse anche meglio, sperando con tutta se stessa che anche lui riceva lo stesso trattamento da Xiao Ying.”


….........


….........


Quando Yun Che finì di espellere il veleno dal corpo di Yun Qinghong, il cielo era già scuro da parecchio. Per gli effetti della neutralizzazione del veleno, Yun Qinghong e sua moglie caddero in un sonno profondo, così Yun Che uscì dalla stanza e si diresse al centro del cortile. Sollevò lo sguardo e osservò la luna incompleta che già da tempo si era alzata nel cielo.


“Perché non gli dici chi sei davvero e basta? Hai così tante prove per dimostrare di essere davvero loro figlio... il test del sangue, il Manico Profound, lo Specchio del Samsara, basterebbe una qualsiasi di queste cose!” chiese Jasmine, in tono distaccato.


“... non è ancora il momento giusto.” Yun Che osservò per alcuni secondi il paesaggio, in silenzio: “O, perlomeno, non sarebbe giusto nei confronti di Yun Xiao.”


“Il momento giusto? Umpf, allora ora cosa intendi fare?”


Yun Che sollevò di nuovo lo sguardo e nei suoi occhi brillò una fredda luce: “Dal momento che il destino ha deciso di portarmi qui e mi ha permesso di incontrare la mia vera famiglia e i miei genitori, devo assolutamente fare tutto ciò che posso per loro... anni fa, mio Nonno si è tolto la vita per permettermi di fuggire da quel luogo. La mia vita è stata salvata al prezzo della sua, perciò porterò a termine le sue richieste e le sue ultime volontà!”


“Mio nonno è stato lasciato a marcire e morire per cento anni, solo per il bene della Famiglia Reale dei Demoni, ma in cambio ha ricevuto soltanto disprezzo e persino il resto della Famiglia Yun ha dovuto pagare per i suoi 'crimini'... che diritto avevano di farlo!?” Yun Che digrignò i denti dalla rabbia: “A causa della Famiglia Reale dei Demoni, ho perso mio nonno. Nel tentativo di salvarlo, mio padre e mia madre sono stati menomati e sono stati invalidi per oltre vent'anni, ricevendo al tempo stesso tutte le umiliazioni che anche io ho dovuto sopportare anni fa, quando anche io ero menomato... io sono il nipote di Yun Canghai, il figlio di Yun Qinghong, e sebbene loro due abbiano sempre avuto una lealtà incrollabile nei confronti della Famiglia Reale Demone Illusorio... per me non è lo stesso!! Io vedo soltanto l'immenso debito che loro devono alla mia famiglia!! Tutto ciò che la Famiglia Reale deve a mio nonno, deve ai miei genitori e deve a me... io voglio che loro... paghino diecimila volte il loro debito!!”
                                


                                



