---
title: Capitolo 51 – Seme del Dio Malvagio – Fuoco (4)
pubDate: 2024-05-24T17:27:25.187Z
tags:
    - atg
---


Sebbene fosse invisibile, Yun Che non osò ugualmente essere imprudente e si avvicinò con attenzione al punto in cui si trovava la grotta.
Dopo aver camminato formando un grande angolo retto, i piedi di Yun Che raggiunsero il suolo dal colore scarlatto. Un’onda di calore ustionante si trasmise velocemente attraverso i suoi piedi, diffondendosi velocemente in tutto il suo corpo e dandogli l’impressione di trovarsi tra delle fiamme dirompenti.
Quel Flame Dragon aveva vissuto in quel luogo per oltre un secolo e il suo potere sulle fiamme l’aveva già da tempo trasformato in una zona dominata dall’elemento fuoco. Al momento Yun Che si trovava solo a circa un chilometro di distanza dal violento scontro tra il Flame Dragon e il Burning Heaven Clan. La distanza era già estremamente pericolosa, perché i residui della battaglia potevano facilmente arrivare fin lì.
I passi di Yun Che erano attenti, ma lui non aveva affatto rallentato. Jasmine aveva detto che quel Flame Dragon stava evidentemente nascondendo la sua vera forza; se avesse dovuto rilasciarla all’improvviso, avrebbe abbattuto i cinque del Burning Heaven Clan e probabilmente Yun Che, non solo avrebbe perso l’opportunità di trarre un guadagno sfruttando la confusione, ma sarebbe anche morto lì, in quel preciso istante.
Tuttavia, era rassicurante sapere che il Flame Dragon voleva evidentemente evitare che la sua tana fosse danneggiata. Non solo aveva allontanato di proposito i suoi avversari, ma aveva anche cercato di evitare che i suoi potenti attacchi potessero colpire in direzione della grotta, per quanto possibile. Dopo aver raggiunto il lato nord della caverna, Yun Che si preparò al peggio e scattò verso l’entrata il più velocemente possibile. Quando la grotta gli apparve più vicina, dopo alcune dozzine di respiri profondi, ormai era avanzato al punto da dover percorrere solo altri trentatré metri. Durante la corsa, si era sentito intimidito, ma non realmente in pericolo.
Quando ormai il suo obiettivo era a portata di mano, un’enorme onda di braci cadde improvvisamente dal cielo e ricoprì alcuni chilometri quadrati di terreno. Le braci non erano molto grosse, né erano in grado di fare grandi danni, ma erano incredibilmente fitte e una di loro colpì direttamente il corpo di Yun Che.
Subito, la maglia di Yun Che prese fuoco. Dopo aver ricevuto un attacco l’effetto della Star Concealing Pellet svanì di colpo. Tuttavia, Yun Che aveva reagito abbastanza in fretta e si era nascosto in un lampo dietro una grande roccia alla sua sinistra. Quando finì di spegnere il fuoco sui suoi vestiti, sentì il cuore sprofondare.
Dannazione…
L’effetto della Star Concealing Pellet svaniva immediatamente quando si veniva attaccati o toccati da qualcun altro. Non importava se si fosse diretto verso l’entrata della grotta o se si fosse tirato indietro; se fosse uscito allo scoperto da dietro quel masso, sarebbe stato subito scoperto. Ma se avesse continuato a nascondersi lì, sarebbe lo stesso stato notato non appena quelli del Burning Heaven Clan se ne sarebbero andati.
Questa volta, era praticamente entrato in un luogo di morte certa!
Booooom!!
Una sfera di fuoco del Flame Dragon cadde improvvisamente dal cielo, colpendo il terreno in un punto a nemmeno cento metri da Yun Che. Con un grande fragore, la fiamma a forma di drago esplose emettendo un lampo che raggiunse il cielo e una temperatura che avrebbe potuto senza dubbio sciogliere la roccia.
Nel momento in cui la fiamma esplose, Yun Che, da dietro il masso, spalancò gli occhi…
Un’occasione!!
L’istante seguente, Yun Che scattò via da dietro la roccia, come una freccia appena scoccata. Usando tutta la sua Profound Energy, si precipitò verso l’entrata della caverna alla sua massima velocità. La colonna di fuoco, che si sollevava fino al cielo, bloccava la linea visiva del Flame Dragon e dei guerrieri del Burning Heaven Clan. L’enorme ondata di energia era sufficiente a coprire la sua insignificante Profound Energy, e inoltre nessuno di loro avrebbe osato distrarsi durante quella violenta battaglia.
Quelle poche dozzine di metri in quel momento ponevano Yun Che in bilico tra la vita e la morte. Con la coda dell’occhio, diede un’occhiata alla fiammata che si stava dissipando, e strinse i denti, desiderando di poter concentrare tutta la sua forza di volontà nelle gambe. In una situazione di pericolo il tempo sembrò rallentare all’improvviso, anche l’entrata della grotta sembrò avvicinarsi molto lentamente. Quando ormai restava da percorrere solo l’ultima frazione di quella distanza, Yun Che inspirò di colpo, spinse contro il terreno con entrambe le gambe e balzò verso l’entrata tuffandosi.
Non appena entrò nella caverna, la fiammata scomparve completamente. Il feroce scontro tra il Flame Dragon e i cinque abitanti dello Sky Profound Realm tornò chiaramente nel suo campo visivo.
Restando in piedi dietro la roccia rovente all’ingresso della grotta, Yun Che respirò pesantemente. Tutto il suo corpo era fradicio di sudore e sarebbe stato impossibile dire se il suo volto fosse rosso per il caldo o per l’agitazione.
“Phew… finalmente sono dentro.” Yun Che si diede una pacca sul petto, mormorando tra sé e sé, con il cuore ancora pieno di paura. Dopo aver in qualche modo riordinato i suoi pensieri per un po’ di tempo, procedette verso l’interno della tana del Flame Dragon a passi lenti.
Siccome il Flame Dragon era gigantesco, ovviamente anche la grotta nella quale viveva era gigantesca. Yun Che si fece ancora più attento e continuò ad avanzare lentamente. La temperatura all’interno era molto più alta di quella all’esterno. Ad ogni passo, fiumi di sudore cadevano da Yun Che, evaporando in una nebbiolina bianca non appena toccavano terra, emettendo un sibilo *Ssss Ssss*.
La reale profondità della caverna era sconosciuta, perciò man mano che Yun Che procedeva verso l’interno, anche la luce si faceva sempre più soffusa. Dopo essere avanzato per centinaia di passi, un bagliore di luminescenza rossa si diffuse dalla zona più avanti.
I passi di Yun Che si fermarono per un attimo, poi accelerarono e lui camminò velocemente verso la luce. Non appena vide la fonte di quel bagliore rosso, i suoi occhi si illuminarono.
“Fire Spirit Grass!!”
Una Fire Spirit Grass pronta ad essere raccolta era alta circa sette pollici, con radici estremamente poco in profondità, di solito aveva nove foglie e brillava al buio. Era incredibilmente rara e cresceva solo in aree con elementi del fuoco molto concentrati. Allo stesso tempo, la velocità di crescita della Fire Spirit Grass era molto lenta e solitamente servivano più di dieci anni affinché la pianta diventasse adulta, questi fattori le conferivano un grande valore. La Fire Spirit Grass poteva essere raffinata per ricavare un Fire Spirit Pellet, che se consumato permetteva di resistere a grandi quantità dell’elemento del fuoco per un certo periodo di tempo. Poteva anche mutare temporaneamente la Profound Energy, che risiedeva nelle Profound Vein, conferendole l’attributo del fuoco senza alcun effetto collaterale, senza esserne bruciati o feriti. Per i praticanti che studiavano le Profound Art del Fuoco, i benefici sarebbero stati incommensurabili.
E quella pianta difficile da trovare, estremamente preziosa, cresceva in quel luogo in gran quantità, per l’incredibile totale di circa due o trecento esemplari; inoltre approssimativamente un quarto di essi aveva già raggiunto l’età adulta. C’era anche una parte della zona circostante dove erano rimaste solo radici. Era chiaro che quella Fire Spirit Grass era ciò di cui si nutriva il Flame Dragon.
L’altro motivo per cui la Fire Spirit Grass era così preziosa, era dovuto al fatto che era incredibilmente difficile da raccogliere e conservare. Persino la più piccola distrazione poteva portare a far sparire tutto lo spirito del fuoco all’interno dell’erba. Ma per Yun Che questo non era affatto un problema. Distese la mano sinistra e afferrò gli esemplari adulti di Fire Spirit Grass in preda all’euforia, raccogliendola nella Perla del Veleno Celeste senza alcuna difficoltà.
Anche una sola Fire Spirit Grass poteva essere venduta ad un prezzo molto alto. Ma in quel momento Yun Che ne stava raccogliendo una quantità enorme, come se fossero semplici ortaggi.
In breve tempo oltre cinquanta esemplari adulti erano stati portati nella Perla del Veleno Celeste. Yun Che non aveva nemmeno toccato una singola Fire Spirit Grass che non fosse matura. Strofinò le mani, mentre un grido risuonava nel profondo del suo cuore: Sono ricco!
Se li avesse venduti al Burning Heaven Clan con l’aiuto di un intermediario, quanto avrebbe guadagnato!
Non avrebbe mai più dovuto preoccuparsi di restare senza soldi!
Yun Che prese una delle Fire Spirit Grass che aveva raccolto e usò rapidamente la Perla del Veleno Celeste per raffinarla. La Fire Spirit Grass si seccò sotto l’azione della Perla del Veleno Celeste, e al termine del processo divenne un piccolo oggetto, simile a un rubino. Yun Che non si preoccupò nemmeno di pensarci per un attimo e lo mise in bocca
Una sensazione di calore scivolò dentro il suo corpo, partendo dall’interno della bocca; dopodiché, avvertì il calore nel suo corpo disperdersi velocemente verso l’esterno e in un batter d’occhio questa sensazione si diffuse in tutto il suo corpo. In seguito, il caldo ustionante scomparve lentamente… infine, persino ciò che lo circondava non fu più bollente. Il sudore smise di scorrere da Yun Che, e la soffocante sensazione del caldo secco svanì del tutto, senza lasciare traccia.
Yun Che si sentì molto più rilassato. Tuttavia, non aveva ancora raggiunto la fine della caverna, perciò accelerò il passo e camminò ancora più in profondità. Non molto dopo, un enorme stanza rocciosa apparve davanti ai suoi occhi. Considerandone la forma e le dimensioni, doveva essere per forza il luogo dove normalmente il Flame Dragon viveva e dormiva.
Con grande delusione di Yun Che, la tana di quel Flame Dragon era molto pulita; eccetto le rocce bollenti che formavano la tana, non c’era nient’altro di importante.
Rumble….
All’improvviso dall’esterno provenne un enorme tremore. Anche trovandosi nella parte più profonda della grotta, Yun Che sentì vagamente un’onda di calore scorrere contro il suo volto. La voce profonda del Flame Dragon si insinuò nella caverna:
“Ignoranti e insaziabili umani, preparatevi a ricevere la punizione che meritate!”
Subito dopo, se sentirono le voci terrorizzate dei membri del Burning Heaven Clan:
“Ah!! Cosa succede! Com’è possibile che questa forza all’improvviso…”
“Questo… questo Flame Dragon non è affatto una Sky Profound Beast! È di sicuro una Emperor Profound Beast!! Ha nascosto la sua vera forza per tutto il tempo; solo per portarci in questo posto con l’inganno!”
“Si mette male! Le informazioni erano sbagliate, ritirata! Svelti, ritirata!!”
Le parole di Jasmine si erano avverate alla perfezione. Come previsto il Flame Dragon aveva nascosto la sua vera potenza per tutto il tempo e in quel momento l’aveva finalmente rilasciata. Mentre i membri del Burning Heaven Clan gridavano dal terrore, la terra iniziò a tremare… persino l’intero Scarlet Dragon Mountain Range oscillava leggermente. Il cuore di Yun Che si gelò. Se il Flame Dragon aveva cominciato a scatenare tutta la sua forza, allora la battaglia sarebbe potuta finire immediatamente. Se non se ne fosse andato subito, avrebbe potuto non avere nessun’altra occasione per fuggire!
Cinquanta esemplari adulti di Fire Spirit Grass erano già un grande guadagno. Yun Che non esitò ulteriormente e corse rapidamente verso l’esterno con passi veloci. Ma dopo aver fatto solamente tre miseri passi, all’improvviso il suo cuore sussultò violentemente… e le sue gambe si fermarono.
“Perché ti sei fermato? Se non te ne vai subito, stai solo aspettando che il Flame Dragon ti riduca in cenere!” urlò Jasmine, gelida.
Yun Che, però, non reagì a quelle parole. Si girò, e con una mano sul petto, fissò un punto nel vuoto in direzione della tana rocciosa, vuota… è la stessa sensazione di prima, e stavolta è molto vicino…
Cos’è che mi sta chiamando….
Anziché scappare il più in fretta possibile, Yun Che camminò verso la tana rocciosa, fino a rientrarvi una seconda volta. La velocità del suo battito a quel punto aumentò improvvisamente.
Yun Che si concentrò, guadandosi in torno e infine i suoi occhi si posarono sull’angolo più a destra di tutta la stanza. Le rocce in quel luogo esistevano da incalcolabili anni, erano antiche e resistenti. Tuttavia, ce n’era una che sembrava non essere ricoperta da nemmeno un granello di polvere e pareva che fosse stata spostata frequentemente. Yun Che vi si diresse velocemente, vi appoggiò la mano e usò tutta la sua forza per spostarla.
Accompagnato dal suono della roccia che cadeva a terra, un punto di luce scarlatta apparve subito davanti a Yun Che.
Era una perla molto piccola e perfettamente sferica, delle dimensioni di una normalissima biglia. Era traslucida, come un comune rubino, ma brillava emettendo dei bagliori molto più ricchi e vibranti. Non appena la vide, il cuore di Yun Che si riempì improvvisamente di un’intensa bramosia, senza ragione. Come spinto da un’urgenza immotivata, stese velocemente la mano per afferrarla.
“Non toccarla! C’è sopra un’impronta incendiaria del Flame Dragon!”
L’avvertimento di Jasmine giunse lievemente in ritardo. Quando finì di gridare, Yun Che aveva già afferrato la piccola perla.
Immediatamente, come se fosse stata svegliata, la perla emise un’immensa scarica di intensa luce rossa, abbastanza forte da avvolgere tutto il corpo di Yun Che.


