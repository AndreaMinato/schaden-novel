---
title: Capitolo 514 – Il Duca Hui Ye
pubDate: 2025-02-03T07:52:46.834Z
tags:
    - atg
---


<strong>Capitolo regolare, 6 in coda, 0/10 donazione
-Alstor </strong>






“Ottimo... davvero ottimo!” Helian Peng annuì con decisione e si cominciò addirittura ad applaudire: “Avevo sentito già da tempo che il nostro caro nipote Xinyue possedesse un talento straordinario. Vedendolo di persona, devo ammettere che le voci erano vere. Sei persino leggermente più forte del mio inutile figlio e, a quanto pare, finché ci sarai tu le dicerie sul completo declino della Famiglia Yun non saranno altro che battute di pessimo gusto.”


Dopo aver assistito al duello di Yun Xinyue, Helian Peng si mostrò scioccato e lo lodò apertamente, esaltandone ancora di più la forza. Usò addirittura il nome intimamente amichevole di “Nostro caro nipote”. Sebbene Yun Waitian lo trovasse strano, non poté nascondere la sua soddisfazione: “Fratello Helian, sei troppo gentile. Mio figlio Xinyue è ancora giovane e privo di esperienza. Spero che in futuro potrai guidarlo al successo, Fratello Helian.”


“Fratello Yun, sei troppo umile.” rispose Helian Peng, ridendo.


“Umpf, anche se Yun Xinyue ha un buon talento, da ormai cent'anni la Famiglia Yun non può entrare nella Valle del Fulmine e del Fuoco del Corvo Dorato. Il fatto che siano riusciti a crescere un giovane così straordinario e che possiede il Manico Profound turchese è ammirevole. Tuttavia, Helian Peng lo sta lodando un po' troppo.” commentò Numero Uno Al Mondo.


“Haha” Impareggiabile Al Mondo ridacchiò piano, poi aggiunse guardando di fronte a sé: “Non c'è bisogno che ti preoccupi troppo, oggi siamo qui soltanto come ospiti.”


I vari Anziani della Famiglia Yun apprezzarono molto i complimenti di Helian Peng ed ebbero la sensazione che Yun Xinyue avrebbe davvero aiutato la loro Famiglia, che stava vivendo il momento più critico della sua storia, a riguadagnare un certo prestigio. Tutti loro, naturalmente, nutrivano grandi aspettative per lui e in quel momento i membri più giovani della Famiglia Yun lo stavano fissando con gli occhi raggianti di ammirazione e invidia.


Yun Xiao tornò a sedersi accanto a Yun Qinghong, con un'espressione non molto delusa, siccome per lui era normale aver perso contro Yun Xinyue e, quindi, lo aveva accettato tranquillamente. Yun Qinghong lo guardò e gli disse: “Xiao'er, devi ricordare sempre che, in qualsiasi situazione, indipendentemente da chi sia il tuo avversario non devi mai pensare di essere più debole di lui e, soprattutto, non devi mai credere che sia normale essere sconfitti! Questo è ciò che pensano i codardi e i falliti!”


Le parole di Yu Qinghong furono come tuoni per le orecchie di Yun Xiao. Raddrizzò la schiena, assumendo una postura più composta, e rispose: “Sì, padre! Tuo figlio lo ricorderà sempre.”


Poco prima dell'apertura ufficiale della Competizione, i tre Grandi Anziani attesi da tutti, finalmente, arrivarono.


Sopra all'Arena della Nuvola Sacra fluttuavano silenziosamente tre nuvole violacee. Tutti i membri della Famiglia Yun, dagli Anziani più prestigiosi al discepolo più giovane, si alzarono in piedi e le fissarono con rispetto. Poi, le tre nubi si dispersero, creando una fitta pioggia di fulmini viola. Fra le saette, comparvero gradualmente le sagome di tre uomini sospesi a mezz'aria uno accanto all'altro e tre potentissime auree, sovrapponendosi, discesero silenziosamente e maestosamente sull'Arena. Quelle forza misteriosa non erano affatto minacciose, eppure erano immense quanto il cielo, maestose quanto l'oceano, e le persone al loro interno sembravano essere state avvolte da una luce divina. Alcuni dei presenti arrivarono persino a inginocchiarsi, come se stessero pregando.


Quelle tre persone sembravano dei santi provenienti da un altro mondo, intenti a scrutare dall'alto l'intera Famiglia Yun.


Impareggiabile Al Mondo, Mu Yubai e Helian Peng si alzarono in piedi... perché secondo la gerarchia d'anzianità di fronte ai tre Grandi Anziani della Famiglia Yun erano come dei junior.


I tre avevano l'aspetto di uomini di mezza età, con capelli e barbe completamente neri, ma le loro auree erano pregne della profonda stabilità che si acquisisce durante la vecchiaia, così che tutti potevano percepire chiaramente la loro forza e la loro veneranda età.


Yun He, Yun Jiang e Yun Xi, gli ultimi tre Grandi Anziani rimasti alla Famiglia Yun. Cento anni prima, erano soltanto i più deboli fra i Grandi Anziani della Famiglia Yun. Tuttavia, dopo che i dieci membri più forti della Famiglia erano morti nel continente del Cielo Misterioso insieme al Re dei Demoni Yun Canghai, erano diventati i tre individui più potenti della Famiglia... nonché le sue fondamenta più salde.


Yun Waitian si sollevò in volo di poco e si inchinò, salutandoli rispettosamente: “Benvenuti, Grandi Anziani!”


“Xiao'er, aiutami ad alzarmi.” disse Yun Qinghong.


Con l'assistenza di Yun Xiao, Yun Qinghong si alzò lentamente in piedi. Dall'alto, il Grande Anziano al cento gli disse: “Qinghong, sei malato. Non devi preoccuparti di tutte queste formalità, siediti.”


Tuttavia, Yun Qinghong scosse la testa, raddrizzò la schiena e poi si inchinò con rispetto verso i tre Grandi Anziani: “C'è una gerarchia che separa gli anziani dai più giovani, e fra essi ci sono molte differenze. La mia Famiglia Yun ha prosperato per diecimila anni, ne sono testimoni il cielo e la terra! Sono il Patriarca della Famiglia Yun, come potrei ignorare le regole più basilari.”


Yun He, Yun Jiang e Yun Xi avevano più o meno intuito il significato nascosto dietro le parole di Yun Qinghong e si guardarono a vicenda, sospirando di nascosto con rassegnazione. Yun He sollevò una mano e disse: “Qinghong, sei sempre così onesto. È un bene, ma anche un male... d'accordo, sedetevi tutti.”


“Stimati Ospiti, la nostra Famiglia Yun vi dà il benvenuto. Tuttavia, le questioni che affronteremo oggi sono affari interni alla nostra Famiglia Yun e potrebbero influenzare il nostro futuro. Siete liberi di assistere, ma vi preghiamo di non interferire.” disse con calma Yun Xi. Ovviamente, la presenza delle Famiglie Helian e Al Mondo li aveva spinti ad agire con cautela.


“Certamente.” rispose Helian Peng, come se fosse una cosa scontata.


Yun He, Yun Jiang e Yun Xi atterrarono e si sedettero al centro delle tribune. Tra loro, Yun He era il più vecchio e anche il più forte. Una volta seduto, annuì leggermente e annunciò: “Dato che sono già tutti presenti, cominciamo.”


Yun Waitian si alzò in piedi, ma proprio quando stava per dirigersi verso il palco al centro dell'Arena giunse dall'alto una voce frivola, ma al tempo stesso piuttosto autorevole: “Oggi la Famiglia Yun sembra molto vivace. A quanto pare questo re non ha sprecato il suo tempo, scegliendo di venire di persona.”


Yun Waitian si fermò e guardò in alto, incredulo. Un giovane uomo vestito interamente di abiti argentati, con sul capo una corona d'argento e un ventaglio in mano comparve gradualmente in aria. Sembrava uno studioso, con poco più di vent'anni. Tuttavia, il suo sguardo era feroce e il suo portamento trasmetteva un senso di nobiltà innata. Sebbene si trovasse di fronte ai tre Grandi Anziani della Famiglia Yun, non dissimulò minimamente il suo sguardo aggressivo.


Alle sue spalle, comparve un'altra persona. Aveva la schiena curva ed era piuttosto basso. I suoi capelli erano biancastri e giallognoli, e i suoi abiti dalle tonalità grigie e gialle erano ricoperti di polvere. Ma la sua caratteristica più peculiare era che il suo collo e le sue braccia... erano ricoperti da decorazioni giallastre che assomigliavano a delle squame... No, erano delle vere e proprie scaglie!


“Du... Duca Hui Ye! È il Venerabile Drago di Pietra!” esclamò Yun Waitian, scioccato. Tutti gli Anziani della Famiglia Yun, compresi i tre Grandi Anziani, erano senza parole.


“Hehe, sono venuto senza essere stato invitato. Non disturbo, vero?” disse il giovane, ridacchiando. I suoi gesti e il tono della sua voce erano miti, eppure ognuna delle sue parole conteneva un'imponenza indescrivibile, che impedì a chiunque di trovare il coraggio di contraddirlo.


Un altro ospite “senza invito”. C'erano un po' troppi ospiti senza invito a quella Competizione della Famiglia Yun. La presenza della Famiglia Mu era normale, l'arrivo delle Famiglie Helian e Al Mondo era già piuttosto sorprendente... ma nessuno aveva mai immaginato che si sarebbe presentato anche il Duca della Notte Gloriosa.


Ormai, anche uno stupido avrebbe capito che qualcosa non quadrava.


“Certo... Certo che no.” la voce di Yun Waitian cominciò a tremare leggermente e tutti poterono notare senza fatica il suo stupore e la sua agitazione: “È un onore per la nostra Famiglia Yun ricevere una visita dal Duca Hui Ye in persona. Come potrebbe disturbare? Mi chiedo... mi chiedo come mai Sua Altezza sia venuto di persona? Se le serve aiuto per qualcosa, la nostra Famiglia Yun farà del suo meglio per soddisfare le sue richieste.”


“Non è niente di che, davvero.” il Duca Hui ridacchiò: “Ho solo sentito dire che oggi si sarebbe tenuta la Competizione della Famiglia Yun e, avendo un po' di tempo libero, ho deciso di venire a dare un'occhiata. A quanto pare il torneo non è ancora cominciato. Bene. Vorrei chiedervi di preparare dei posti a sedere per me e il mio accompagnatore, così potremo goderci la competizione.”


“Certo... Sua Altezza, per favore si accomodi.” Yun Waitian lo accompagnò di persona, frettolosamente, ad alcune sedie.


“Chi è quell'uomo?” chiese Yun Che. Yun Waitian dopotutto era un Anziano della Famiglia Yun, eppure trattava quella persona con immenso rispetto e lo aveva persino chiamato “Sua Altezza”. Era chiaro che non fosse un individuo ordinario.


“Duca Hui Ye della Famiglia Reale Demone Illusorio.” gli spiegò brevemente Yun Qinghong: “La Famiglia Imperiale non ha alcun principe, perciò il titolo di Duca è praticamente secondo solo a quello dei diretti consanguinei dell'Imperatore Demoniaco. Ma se fosse stato un Duca qualsiasi, Yun Waitian non lo avrebbe trattato così. Tuttavia, quel Duca Hui Ye non proviene da una comune Famiglia del Clan Imperiale. È uno delle 'Sette Promesse Illusory Demon', al terzo posto. Suo fratello maggiore è il più potente delle Sette Promesse Illusory Demon e, inoltre, neanche suo padre e suo nonno sono persone comuni. Al momento, la forza complessiva della loro fazione e il consenso che hanno all'interno del Regno Demoniaco Illusorio potrebbero essere persino maggiori di quelli della Piccola Imperatrice Demoniaca! Anche lei non potrebbe dare loro degli ordini come se niente fosse.”


Yun Che inarcò le sopracciglia: “Sette Promesse Illusory Demon?”


“So chi sono.” rispose Yun Xiao: “Sono i sette giovani più forti all'interno della nuova generazione del Regno. Quando qualcuno diventa uno di loro, ottiene una posizione eccezionalmente influente all'interno della Famiglia Reale e viene allenato privatamente. Il Duca Hui Ye è al terzo posto fra loro, perciò è straordinariamente forte. Ho sentito dire anche che al momento, eccetto la Piccola Imperatrice dei Demoni, i membri della sua famiglia sono i discendenti più diretti degli Imperatori dei Demoni.”


“Esatto.” Yun Qinghong annuì: “La persona insieme a lui si chiama 'Drago di Pietra'. È ormai da dieci anni la sua guardia del corpo personale. La sua vera forma è quella di un Vero Drago lungo trenta metri con il potere della Terra, è molto forte...” chiuse lentamente gli occhi, abbassando lo sguardo: “Prima Helian Peng, poi addirittura il Duca Hui Ye... a quanto pare, le cose si faranno movimentate.”


Yun Che sollevò le sopracciglia e sospirò lentamente. Ovviamente, in soli due mesi non aveva potuto imparare tutti i dettagli riguardanti la Città Imperiale dei Demoni. Non aveva neppure incontrato molte persone al di fuori della Famiglia Yun. Conosceva soltanto le condizioni in cui si trovavano la Famiglia Yun e la Famiglia Reale e qualche informazione basilare sulle altre undici Famiglie Guardiane.


Non sapeva davvero quanto fosse potente la Famiglia Reale. Tuttavia, l'arrivo del Duca Hui Ye lo aiutò a capire che qualsiasi cosa si sarebbe trovato ad affrontare da quel momento in poi sarebbe stata ben più complessa e rischiosa di quanto si aspettasse; molto, molto più pericolosa. Ma questo non gli avrebbe mai fatto cambiare idea.


La Cerimonia dei Cento Anni di Regno della Piccola Imperatrice dei Demoni si sarebbe tenuta meno di un mese dopo e sarebbe stata l'occasione migliore per ripristinare la reputazione della Famiglia Yun. Tuttavia, per prima cosa doveva aiutare a qualsiasi costo Yun Qinghong a mantenere la posizione di Patriarca, impedendo a chiunque altro di rubargliela!


Nota: 本王 = “Questo re” è utilizzato da tutti i membri dell'alta nobiltà quando parlano di se stessi. Perciò, il Duca Hui Ye lo usa anche se non è davvero un re.
                                


                                



