---
title: Capitolo 517 - Ho un’Obiezione
pubDate: 2025-02-03T07:52:46.834Z
tags:
    - atg
---


<em><strong>CAPITOLO SPONSORIZZATO, ringraziamo Weed.</strong>,
3 capitoli in coda, 0/10


**ANNUNCIO** <strong>Come regalo di natale dal 14 dicembre al 7 di gennaio i capitoli saranno a metà prezzo, cioè cinque euro a capitolo.</strong>
-Schadenfreude</em>


Le parole dette dal duca causarono trambusto tra i presenti. Dopo che si ripresero dalla sorpresa, gli occhi di tutti iniziarono a brillare per l'emozione. Molti discepoli principali del concilio degli Anziani iniziarono a guardarsi con costernazione, dopodiché iniziarono ad annuire lentamente.


Perfino i tre Grandi Anziani, Yun He, Yun Jiang e Yun Xi divennero pensosi, ma non mostrarono contrarietà.


“Uh?” Yun Che appoggiò il mento sulla mano e guardò assorto il duca Hui Ye. Rise debolmente e poi disse a bassa voce:”Ah, allora era così dopotutto... Prima avevo compreso il novanta per cento della situazione, ma ora posso capire l’intero quadro.”


Le parole dette in tono basso da Yun Che arrivarono alle orecchie di Yun Qinghong, che lo guardò di sbieco.


“Se mio padre dovesse davvero abdicare... lasciare assumere il controllo al fratello Xinyue non dovrebbe essere una cattiva idea.” Disse a bassa voce Yun Xiao.


“Sua altezza Hui Ye ha davvero fatto una proposta eccellente!!” Un Anziano principale unì le mani mentre si alzava. Disse con voce piena di ammirazione:”In tutti questi anni, ogni volta che un patriarca sostituisce quello precedente, ha sempre più di cento anni, così questo ci ha fatto ignorare un candidato così eccellente.”


“Esatto!” Un altro Anziano si alzò:”Xinyue è il migliore nella nostra giovane generazione e si può dire che sia perfetto. Anche se non è il figlio del patriarca, è comunque il figlio di un Grande Anziano. Sia per talento che per origini non sarete in grado di trovare un altro candidato paragonabile a lui tra i suoi coetanei. Xinyue in effetti è ancora giovane, ma perché non lo possiamo considerare un tipo di vantaggio? Finché lo aiuteremo, potremmo compensare la sua mancanza di esperienza.”


“Anche la gente al di fuori della famiglia Yun ha definito Xinyue la speranza della nostra famiglia. Non sono parole prive di senso o menzogne. Lasciare che diventi il prossimo patriarca potrebbe essere un nuovo inizio per la nostra famiglia Yun.”


“Il suggerimento di sua altezza Hui Ye è davvero sublime.”


La famiglia Yun al momento era in grande declino e la fama di Yun Xingyue era più brillante che mai. Innumerevoli lodi e aspettative si erano radunate attorno a lui. Sotto una luce del genere, perfino il problema della sua età fu tralasciato facilmente; gli adulti della famiglia Yun non sentivano che fosse troppo inappropriato e in seguito all'approvazione di diversi Anziani, pensarono che fosse sempre più fattibile al punto da poterla definire una scelta eccellente.


Per quanto riguarda i giovani, naturalmente mostrarono una reazione incredibilmente entusiasta. La possibilità che Yun Xingyue diventasse il patriarca li faceva inorgoglire.


Le grida di sostegno divennero ancora più rumorose rispetto a prima.


Dopo che i Grandi Anziani considerarono con attenzione la questione, annuirono lentamente. Yun Jiang disse con voce gentile:”Il nostro clan Yun non ha mai nominato una persona così giovane, ma questo non significa che non si possa stabilire un precedente del genere. Il temperamento e il talento di Xinyue sono sufficienti a compensare la mancanza di esperienza. Dopo una seria considerazione, Xinyue sembra ancora più adatto di Waitian.”


“Sono d’accordo anche io.” Yun He annuì.


“Non mi aspettavo di meno dal duca Hui Ye. Il suo suggerimento ci ha illuminato permettendoci di vedere qualcosa che non avevamo mai notato prima.” Aggiunse Yun Xi mentre annuiva.


“Riuscire ad ottenere il riconoscimento di tutti e tre i Grandi Anziani è una fortuna per me.” Disse il duca Hui Ye sorridendo lievemente. “Ho solo dato un semplice suggerimento, non mi aspettavo di ricevere una risposta così entusiasta dall’intero clan. Sembra che tutti voi abbiate un rispetto ancora più grande per Yun Xinyue di quanto mi fossi aspettato. In tal caso, Grande Anziano, sembra che sarebbe perfetto che il suo virtuoso figlio ottenga il titolo.”


Sentendo le parole del duca Hui Ye, la malinconia di Yun Waitian divenne subito grande gioia. Naturalmente questa nomina lo rallegrava ancora di più. Trattenne la sua reazione estatica e disse con tono cortese e modesto:”Mio figlio non è degno della stima del duca, gliene sono grato. Tuttavia... mio figlio è troppo giovane e in realtà... manca ancora delle capacità necessarie...”


Yun Xinyue si alzò e sembrava disorientato. Disse con tono deferente:”Tutto ciò che ha detto mio padre è vero. Sono grato per la stima del duca Hui Ye, tuttavia non ho ancora nemmeno trent'anni e la mia forza e la mia esperienza non sono sufficienti, quindi come posso essere degno di una responsabilità così enorme. Sono davvero perplesso.”


“Oh?” Il duca mostrò un’espressione scontenta. Sbuffò freddamente:”Umpf, sembra che alla fine fossero solo voci. Credevo che tu, Yun Xingyue, fossi un incredibile genio e che fossi una benedizione per la famiglia Yun, ma sembra che non sia niente di che. La famiglia Yun è in condizioni critiche ed è disposta ad affidarti un peso così grave, anche i tre Grandi Anziani hanno dato la loro approvazione, ma ahimè, non hai nemmeno il coraggio di assumerti questo compito. Ah, è un peccato che la cosiddetta ‘grande speranza della famiglia Yun’ non sia altro che uno scherzo; è soltanto uno stolto indegno.”


Le parole del duca fecero arrossire Yun Xingyue. Strinse i pugni e disse:”Non sono d’accordo, fare risorgere la famiglia Yun è il mio più grande desiderio. Se potessi farlo, non esiterei a pagare qualunque prezzo per farlo avverare...”


“Non mi disturbo mai a sprecare parole con persone che non sono degne della mia attenzione:” Il duca Hui Ye rispose con un lieve sorriso:”Voglio solo sapere una cosa, osi assumerti la posizione di patriarca?!”


“Oserei! Perché non oserei farlo!” Come se fosse scosso dalle parole del duca Hui Ye, l’esitazione di Yun Xingyue scomparì e rispose in modo estremamente risoluto e deciso. Aggrottò le sopracciglia e disse con espressione solenne:”Finché tutti gli Anziani e i miei compagni provano stima per me e sono disposti a lasciare che un giovane come ma sia il patriarca, allora oserò correre il rischio e farò tornare alla gloria la famiglia Yun!”


Una volta che Yun Xinyue pronunciò parole così forti, tutti i presenti ne furono scossi e iniziarono a risuonare dei ruggiti nell'arena. Diversi Anziani principali si alzarono uno dopo l’altro e risero annuendo:”Chi avrebbe pensato che questo evento si sarebbe risolto così. Anche se ha superato le nostre aspettative, è un finale perfetto. Faremo del nostro meglio per sostenere questo nuovo patriarca!”


Yun Waitian fece un respiro profondo e disse con voce agitata:”Dato l’attuale stato degli affari, se mio figlio desiderasse rinunciare, sembrerebbe un atto da codardi. E dato che oggi questo grave perso cade sulle sue spalle, io, in quanto suo padre, mi impegnerò dieci volte di più! Spero che potremo interrompere il declino della nostra famiglia Yun.”


La cerchia interna del clan sapeva che lo scopo di questa competizione era di rimpiazzare il patriarca. E prima tutti avevano pensato che il successore sarebbe stato Yun Waitian. Chi avrebbe pensato che, sotto la sollecitazione del duca Hui Ye, avrebbero raggiunto una conclusione ancora più perfetta.


Il duca rise e disse:”Per un clan, cambiare il patriarca è una questione estremamente importante. Non mi aspettavo che la proposta di un estraneo avrebbe ottenuto il riconoscimento di tutti i membri della famiglia Yun. Ne sono rallegrato ed estremamente onorato. E dato che ho già fatto questo suggerimento, non vedo l’ora di vederne il completamento. Dato che tutti i presenti credono che Yun Xinyue sia il candidato più adatto ad assumersi il ruolo di patriarca, inclusi i Grandi Anziani, gli ospiti potranno fare da testimoni.
In tal caso non vedo perché non potremmo completare la cerimonia di successione proprio oggi. Qualcuno ha qualche obiezione?”


Finora il patriarca Yun Qinghong era stato ignorato. Nessuno aveva chiesto la sua opinione... perché anche se era il patriarca, da tempo era diventato un inutile invalido che perfino un mendicante avrebbe potuto ignorare... perché un mendicante almeno si sarebbe potuto muovere da solo.


La proposta fu incontrata dall'approvazione dell’intero clan e nessuno si oppose. La persona che aveva suggerito di dare la posizione di patriarca a Yun Xinyue e che voleva portare alla conclusione la cerimonia era il duca Hui Ye, così era difficile che qualcuno esprimesse contrarietà. In effetti, data la situazione attuale, figuriamoci obiezioni, nessuno avrebbe osato mostrare il minimo dissenso.


Tuttavia, quando tutti stavano per assistere alla caduta del vecchio patriarca e l’inizio della carriera del successore, una persona ‘ignorante’ si alzò.


“Ho un’obiezione!”


Queste parole erano permeate dall'Energia Misteriosa ed ebbero un forte potere penetrante. In questo ambiente rumoroso fu trasmessa con chiarezza nelle orecchie di tutti spegnendo il grande clamore. Tutti gli occhi si girarono verso chi aveva parlato.


Yun Che si alzò e avanzò di cinque passi. Sorrise lievemente al duca Hui Ye e Yun Waitian mostrandosi agli sguardi della folla.


Yun Che dopotutto era rimasto nella famiglia Yun per due mesi. Anche se una grande porzione della famiglia Yun non l’aveva mai visto, tutti avevano sentito che era diventato il figlio adottivo di Yun Qinghong... Che però era solo una figura di scarsa importanza, non era sufficiente ad attirare l’attenzione degli altri. Le sue parole avevano sbalordito tutti, in seguito gli sguardi scioccati si riempirono di derisione e compatimento.


“Chi diavolo è questo ragazzino?”


“Ha un’obiezione? Eheh, cosa significa? Chi crede di essere? Chi crede di trovarsi davanti?”


“Oh, sembra che sia il figlio adottivo di Yun Qinghong. Che sia una sorta di ritardato?”


“Bah, forse vuole attirare un po’ di attenzione. Eheh, parlare è facile, ma vediamo come gestisci le conseguenze delle tue azioni ora... è l’ora di guardare un bello spettacolo!”


Il duca Hui Ye apparteneva ad una frazione della famiglia reale che era in grado di rivaleggiare con la piccola Imperatrice Demoniaca. Perfino il Grande Anziano della famiglia Yun doveva trattarlo con cortesia e rispetto e non avrebbe osato mostrare alcuna opposizione nei suoi confronti.
Anche le persone che non avevano mai sentito parlare del duca avrebbero capito la potenza delle sue origini. Quando aveva chiesto se qualcuno avesse obiezioni, nessuno pensava che si sarebbe davvero fatto in avanti qualcuno.
Questo era uno schiaffo in faccia al duca Hui Ye.


“Fr... Fratellone!” Yun Xiao gridò allarmato mentre avanzava per trascinare indietro Yun Che. Yun Qinghong stese la mano per bloccarlo e poi scosse in silenzio la testa.


“Oh?” Nemmeno il duca Hui Ye naturalmente si sarebbe aspettato di sentire un'obiezione; inoltre era successo dopo che la famiglia Yun aveva accettato la sua proposta. Si girò e valutò con cautela Yun Che. Disse con voce divertita e priva di rabbia:”E tu sei?”


Yun Waitian incollò lo sguardo su Yun Che e si accigliò. Poi continuò:”Sua altezza Hui Ye, questa persona non fa parte della nostra famiglia Yun in realtà, è solo la persona che Yun Qinghong ha accettato come figlio adottivo due mesi fa. Non abbiamo idea di dove provenga, ma non si disturbi ad ascoltarlo.”


A questo punto Yun Waitian aveva smesso di chiamare Yun Qinghong patriarca e lo chiamava direttamente con il suo nome.


“Figlio adottivo?” Il duca Hui Ye strinse gli occhi. “Davvero strano, non ho mai sentito di questo figlio adottivo. Visto che il patriarca Yun ha fatto una cosa del genere, questo figlio adottivo deve possedere delle qualità straordinarie.”


“Mi lusinga.” Disse Yun Che divertito. Rimase perfettamente composto di fronte alla potente aura del duca, come se non fosse di fronte a qualcuno al picco dell’Illusory Demon Realm, ma ad un normale coetaneo:”Sono solo un nessuno, quindi ovviamente non mi riconosce. Anche se non sono un membro della famiglia Yun, anche il mio cognome è Yun, e il nome nome è Che.”


“Yun Che!” Disse Yun Waitian:”Oggi è un grande evento per la nostra famiglia Yun. Che il tuo cognome abbia significato o no, sei solo un estraneo che non ha il diritto di intromettersi negli affari della famiglia Yun. Scusati con il duca Hui Ye, poi vattene... Altrimenti nemmeno il tuo padre adottivo non potrebbe proteggerti!”


Il Grande Anziano della famiglia Yun lo rimproverò così aspramente che perfino il resto della giovane generazione tremò di paura. Tuttavia Yun Che gli rivolse solo uno sguardo indifferente e mostrò un’espressione impassibile:”Io, Yun Che, non sono un membro della famiglia Yun, né un cittadino della Città Imperiale dei demoni. Sono arrivato qui solo due mesi fa e mi è capitato di salvare Yun Xiao da un agguato al di fuori della città.
Yun Xiao e io abbiamo un temperamento simile, così siamo diventati fratelli giurati. Dato che ho salvato suo figlio, il patriarca Yun mi ha accettato come figlio adottivo.
Visto che sono diventato suo figlio adottivo, posso essere considerato per metà un membro della famiglia Yun. Se vuole parlare di estranei, credo che questo duca Hui Ye dovrebbe essere il vero estraneo, no? Se un estraneo può decidere il successore della famiglia Yun con un po’ di parole, allora perché io non avrei il diritto di parlare?”


Una volta che Yun Che disse questo, Yun Xiao iniziò a sudare freddo mentre gli Anziani vecchi di qualche centinaio di anni rimasero senza parole.
                                


                                



