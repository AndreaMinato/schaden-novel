---
title: Capitolo 519 – Prove
pubDate: 2025-02-03T07:52:46.835Z
tags:
    - atg
---


<strong>Capitolo sponsorizzato!!!! Grazie mille Weed!!! 1 in coda, 0/10 donazione</strong>


<strong>-Alstor, che stasera pubblicherà l'ultimo capitolo sponsorizzato</strong>


<strong>**ANNUNCIO** Come regalo di Natale dal 14 dicembre al 7 gennaio i capitoli saranno a metà prezzo, cioè cinque euro l'uno</strong>






“Canaglia!” non c'era da sorprendersi che Yun Waitian bruciasse di rabbia e indignazione, così gridò immediatamente: “Moccioso arrogante, come osi sputare sciocchezze così assurde, presuntuose e ridicole? Credi davvero che non oserei ucciderti!?”


“Tutto questo è semplicemente assurdo!” Il Settimo Anziano, che solitamente era d'accordo con Yun Waitian, si alzò in piedi e rimproverò rabbiosamente Yun Che: “In vita mia, non ho mai sentito dire nulla di così ridicolo! È semplicemente assurdo... Assurdo!”


“Xinyue è il discepolo più illustre fra tutti i giovani della nostra Famiglia. Sia il suo talento che il suo carattere sono impeccabili. Inoltre, non ha mai trattato male nessun membro della Famiglia. Anzi, ha un ottimo rapporto anche con Yun Xiao... e se anche ci fosse una qualche ostilità fra loro, come potrebbe aver davvero tentato di far assassinare un membro della sua stessa Famiglia! In quanto al voler uccidere la principessa della Famiglia Al Mondo, questo è sicuramente lo scherzo peggiore che io abbia mai sentito!”


“Tutto questo è davvero ridicolo e lo diventa sempre di più ogni secondo che passa. Ah, questo vecchio si sta davvero infuriando.” sospirò un Anziano della Famiglia Yun, con centinaia di anni sulle spalle.


“Un figlioccio bastardo venuto dal nulla osa calunniare in pubblico colui che sta per diventare il nostro nuovo Patriarca, questo è davvero troppo! L'Anziano Della Disciplina dovrebbe trascinarlo via e punirlo severamente in questo preciso istante!” ringhiò con rabbia un giovane ragazzo. Le sue parole ottennero subito molto appoggio e si sentì ogni genere di grido, scherno e insulto. Tutti urlavano così a squarciagola che non si sentiva più nulla.


Yun Xiao era rimasto per un bel po' di tempo con lo sguardo perso nel vuoto, ma alla fine mormorò con la voce tremante: “Questo... Questo... come può essere? Come può essere stato il Fratello Xinyue? Il Fratellone deve essersi sbagliato, deve aver commesso un qualche errore...”


Yun Xiao provava un profondo rispetto e ammirava Yun Che, oltre ad avere con lui un forte legame. Eppure, sebbene a parlare fosse stato Yun Che, Yun Xiao non riusciva a credere alle sue parole. Dopotutto, lo conosceva solo da due mesi ma conosceva Yun Xinyue da oltre vent'anni. E per tutto quel tempo, aveva sempre ritenuto Yun Xinyue un modello perfetto da imitare. Non riusciva affatto a credere che il tentato omicidio di cui era stato vittima due mesi prima avesse qualcosa a che fare con Yun Xinyue.


Yun Qinghong lo fissò gentilmente e disse: “Xiao'er, ricorda cosa ha detto il tuo fratellone poco fa. Al mondo, nulla è difficile da comprendere quanto il cuore di una persona. E l'abilità più difficile da allenare non è la forza misteriosa; è la capacità di scrutare nel cuore delle persone. In questo, il tuo fratellone è semplicemente fin troppo migliore di te. Guarda con attenzione cosa sta per accadere di fronte ai tuoi occhi, e... fai sì che la lezione oggi resti per sempre impressa nella tua memoria.”


“...” Yun Xiao spalancò la bocca, ma non riuscì a rispondere; la sua mente era sprofondata nel caos più totale.


Yun Xinyue si alzò in piedi, si poteva notare chiaramente che stesse facendo di tutto per trattenere la sua rabbia. Riuscì a parlare con un tono di voce sufficientemente calmo: “Yun Che. Io, Yun Xinyue, non ho mai provato odio per te, né lo provo ora. In effetti, ci siamo a malapena parlati l'unica volta che ci siamo incrociati per caso. Ti ho sempre trattato gentilmente. Quindi, perché devi calunniarmi in questo modo? Quali sono esattamente... le tue intenzioni!?”


Un coro generale di insulti e critiche inondò Yun Che da ogni direzione, ma due anni prima lui aveva già affrontato l'intero setta della Divina Fenice da solo, nel suo stesso territorio. Quella situazione non era in grado di fargli perdere la calma. Sentendo la domanda di Yun Xinyue, lo guardò storto e rispose con un ghigno: “Sai meglio di chiunque altro se le mie parole sono vere o false. Ma non posso che ammirare le tue capacità recitative. La tua espressione, il tuo sguardo, i tuoi movimenti, le tue parole... sono davvero inattaccabili. Non mi sorprende che tu sia stato in grado di fingere per tutti questi anni senza essere scoperto.”


“Tu!!” Yun Xinyue era così arrabbiato da tremare dalla testa ai piedi: “Ridicolo, tutto questo è davvero ridicolo... posso far crollare le tue accuse rozze, infondate e malevole con poche e semplici parole! Hai detto che quel giorno fui io a pianificare il tentato omicidio di Yun Xiao...” a questo punto, indicò con rabbia Yun Xiao: “Ma puoi chiederlo a Yun Xiao in persona, non ci sono mai state tensioni fra me e lui! Puoi chiedergli anche se gli assassini che cercarono di ucciderlo quel giorno erano o no dei membri della Famiglia Yun! Se fossero stati dei membri di una delle altre Famiglie avrebbero potuto facilmente nascondere le loro arte misteriosa. Ma se i colpevoli provenissero dalla nostra Famiglia Yun, anche se avessero tentato con tutte le loro forze di nascondere la loro arte misteriosa, Yun Xiao come avrebbe potuto non percepirla, avendo coltivato le Purple Cloud Art per quasi vent'anni!?”


“Non mi serve chiederglielo.” Yun Che incurvò le labbra e rispose: “Naturalmente, gli uomini che attaccarono Yun Xiao e Numero Sette Al Mondo non erano membri della Famiglia Yun. Infatti, si è trattato di un piano che tu hai programmato insieme ai membri di altre famiglie.”


“Cazzate!” Yun Waitian aveva completamente perso il controllo e i suoi piedi sprofondarono nel terreno, poi attaccò improvvisamente Yun Che. Un'ondata di possenti e quasi solidi fulmini di Energia Misteriosa esplose all'istante, formando una spirale di elettricità che si diresse con una velocità straordinaria verso il collo di Yun Che.


Yun Waitian era vicino a Yun Che e aveva attacco in preda a uno scatto di rabbia, perciò tutti ebbero a malapena il tempo di reagire. Da un lato, c'era un potente Monarca, dall'altro un ragazzo soltanto allo Stadio del Cielo Misterioso. Yun Che non avrebbe potuto nemmeno sognare di poter sopravvivere all'attacco di Yun Waitian, infatti sarebbe stato fortunato anche solo se fosse stato fatto a pezzi e se tutte le sue ossa si fossero polverizzate. Probabilmente, sarebbe rimasto ben poco del suo cadavere.


Ma Yun Che era pronto già da tempo. Da quando si era alzato in piedi per accusare Yun Xinyue, i suoi sensi erano stati più vigili che mai e aveva fatto circolare attivamente la sua Energia Misteriosa. Perciò, non appena Yun Waitian l'Energia Misteriosa di Yun Waitian esplose verso di lui, anche la sua crebbe di scatto e il suo corpo brillò per un breve istante.


Ssssss!!


La spirale di fulmini di Yun Waitian lacerò lo spazio stesso, distruggendo anche l'immagine residua di Yun Che. Tutti fissarono attoniti la scena, e neppure Yun Waitian in persona rimase con lo sguardo perso nel vuoto per un paio di secondi, perché neppure lui era riuscito a vedere chiaramente come avesse fatto Yun Che a schivare quell'attacco.


Un famoso Monarca aveva attaccato di sorpresa un ragazzino allo Stadio del Cielo Misterioso, eppure non era riuscito neppure a sfiorare la sua veste. E tutti i presenti ne erano testimoni... la vergogna di Yun Waitian si trasformò in rabbia e voltandosi con ferocia cercò di afferrare Yun Che, che era ricomparso alle sue spalle: “Piccolo bugiardo, muori!”


“Fermo!”


Una gigantesca Formazione Profound fredda come il ghiaccio comparve istantaneamente di fronte a Yun Che e, attivandosi, riflesse completamente i fulmini di Energia Misteriosa di Yun Waitian. In un battito di ciglia, comparve una persona a mezz'aria a Mu Yubai discese dal cielo come una saetta, difendendo Yun Che. Con un freddo sorrisetto, commentò: “Yun Waitian, sei pur sempre un Grande Anziano della Famiglia Yun, eppure hai attacco di sorpresa un ragazzino. Hai davvero gettato per terra la dignità dei tuoi antenati, usandola come uno straccio per le pulizie.”


Yun Waitian rispose, con un'espressione solenne: “Questo bastardo ha calunniato mio figlio e ha cercato di incastrarlo, accusandolo di aver collaborato con degli estranei per uccidere un membro della nostra stessa Famiglia. Non ha semplicemente insultato mio figlio, ha insultato l'onore della mia intera famiglia! Se lo tollerassi, dovrei permettere ogni genere di crimine e di insulto!? L'onore della mia famiglia è dieci milioni di volte più prezioso della vita di questo moccioso! Figurarsi ucciderlo, anche fare a pezzi il suo cadavere non sarebbe per niente eccessivo!”


“Questo Duca è d'accordo con le parole del Grande Anziano Yun.” il Duca Hui Ye ridacchiò, dicendo in tono pungente: “L'onore. L'onore è molto più prezioso della vita di un singolo individuo. Le calunnie di Yun Che sono così offensive che, se anche morisse, nessuno rimpiangerebbe di averlo ucciso! Se questo Duca si trovasse in una situazione simile, anche lui attaccherebbe in preda alla rabbia.”


Detto questo, gli occhi del Duca Hui Ye si restrinsero improvvisamente: “Il Giovane Patriarca Mu ha protetto Yun Che fino a questo punto. Forse, crede davvero a ciò che ha detto?”


“Dal momento che ha osato avanzare delle accuse così gravi, dovrebbe avere qualcosa su cui fondarle.” Mu Yubai guardò con freddezza Yun Waitian: “Non aspettare che finisca di parlare e attaccarlo così crudelmente, ah... non è una cosa che farebbe qualcuno con la coscienza sporca?”


“Hahahahahaha!” una risata scomposta e acuta risuonò nell'aria, Helian Peng si alzò in piedi e disse, senza smettere di ridere fragorosamente: “Sua Altezza Hui Ye, Grande Anziano Yun, non ditemi che non lo avete già capito? È ovvio che l'ormai ex Patriarca non è disposto ad abbondare la sua posizione. Quando ha notato che il nuovo Patriarca gode dell'appoggio della folla e che ormai è prossimo all'elezione, è stato travolto dall'agitazione e ha chiesto a questo suo cosiddetto figlio adottivo di creare un po' di scompiglio... ma questo suo cosiddetto figlio adottivo è davvero fin troppo ridicolo. Non è altro che carne da macello per i piani di altre persone. Per evitare che il nuovo Patriarca fosse eletto, ha davvero sputato delle accuse così patetiche e senza senso. Hahahaha, mi fa davvero ridere così tanto da avere il mal di stomaco.”


Gli scherni e gli insulti di Helian Peng sembravano verosimili e sensati, perciò in molti cominciarono a gridare per sostenerlo. Mu Yubai divenne scuro in volto e sogghignò con freddezza: “Helian Peng, ci tieni così tanto a firmare la tua condanna a morte!?”


“Oh? Ora che ho mostrato a tutti la realtà, la tua vergogna è diventata rabbia?” Helian Peng aveva uno sguardo carico di scherno, si voltò verso Impareggiabile Al Mondo e disse: “Anziano Impareggiabile, anche la principessa della sua stimata Famiglia è rimasta coinvolta nel tentato omicidio di Yun Xiao, due mesi fa. Credo che ovviamente voi, più di chiunque altro, vogliate sapere chi sia il vero colpevole dietro l'accaduto. Ma accusare Yun Xinyue di essere il burattinaio, non credereste mai a delle accuse così insensate, giusto?”


Impareggiabile Al Mondo rispose con calma: “Le vuote parole naturalmente non potranno persuadermi, crederò soltanto a delle prove concrete. Yun Che, hai accusato Yun Xinyue di essere la canaglia che ha progettato l'assassinio, che prove hai per sostenere la tua tesi?”


“Prove? Sta solo cercando di infangare il nome del nuovo Patriarca sulla soglia della sua elezione, che genere di prove credete che abbia? Anziano Impareggiabile, crede davvero che abbia trovato delle prove concrete da mostrarci?” disse Helian Peng, con un tono pregno di disprezzo.


Il Duca Hui Ye sbuffò con freddezza: “Umpf, siccome il Giovane Patriarca Mu si è davvero fatto avanti per proteggerti, Yun Che, questo Duca ti concederà una possibilità. Hai detto che Yun Xinyue è colpevole di aver pianificato il tentato omicidio di Yun Xiao e Numero Sette Al Mondo, quindi perché non mostri a questo Duca qualche prova? Se le tue prove convinceranno tutti i presenti, allora naturalmente la Famiglia Yun tratterà Yun Xinyue con imparzialità. Sono sicuro che anche il Grande Anziano non agirà scorrettamente e avventatamente con intenti egoisti. Ma... se non potrai mostrarci nessuna prova e se scoprissimo che stai solo cercando malignamente di rovinare la reputazione di Yun Xinyue, Umpf, non solo la Famiglia Yun, ma anche questo Duca non te la farà passare liscia! Come possiamo lasciare che uno straniero offenda le prestigiose Dodici Famiglie Guardiane senza motivo!?”


“Se volete delle prove, ovviamente le ho. Infatti, sono proprio di fronte ai vostri stessi occhi.” Yun Che, ancora una volta, aveva detto qualcosa di scioccante come se niente fosse. Indicò Yun Xinyue e disse: “Non è forse Yun Xinyue stesso la miglior prova che ci sia?”


“Cosa intendi dire?” domandò il Duca Hui Ye, rivolgendo a Yun Che uno sguardo tetro.


Yun Che rispose gentilmente: “L'intero Regno Demoniaco Illusorio sa che la Famiglia Yun possiede una tecnica speciale e unica nel suo genere, il Manico Profound! Inoltre, il Manico Profound non può essere usato soltanto per attaccare, ma è in grado anche di influenzare la mente altrui. Le parole 'Sonda Spirituale del Manico Profound' sono ben note a chiunque abbia anche solo cominciato a coltivare la via del Profound. Se useremo la Sonda Spirituale del Manico Profound per isolare la sua mente e lasciare che la sua coscienza parli vagando liberamente, risponderà sinceramente a qualsiasi domanda gli porgeremo; non ci sarà la minima traccia di falsità o inganni... così, basterà una sola domanda per sapere se è invischiato o no nel tentato omicidio di Yun Xiao e Numero Sette Al Mondo! In questo modo, ogni sua parola sarà la prova più schiacciante e inconfutabile del mondo!”
                                


                                



