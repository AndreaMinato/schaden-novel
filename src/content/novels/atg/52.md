---
title: Capitolo 52 – Seme del Dio Malvagio – Fuoco (5)
pubDate: 2024-05-24T18:22:06.248Z
tags:
    - atg
---


“Cos’è… questo?” chiese Yun Che, sbalordito, tenendo in mano la strana perla scarlatta. La stava tenendo stretta, ma non riusciva a capire davvero quanto pensasse o quale fosse la sua temperatura. I suoi raggi erano attraenti e bruciavano violentemente, emettendo un colore scarlatto con qualcosa di familiare, ma dava a Yun Che anche l’impressione di non aver mai visto prima quel colore.
Anche se il suo cuore non batteva più all’impazzata come prima, le sue Profound Vein erano state attraversate improvvisamente da un violento tumulto, facendo riscaldare leggermente i vasi sanguigni di tutto il suo corpo. Una strana sensazione avvolse il cuore di Yun Che… In quel momento era sicura di non aver mai visto quella perla scarlatta prima di allora, ma mentre la teneva in mano si sentiva calmo e controllato, come se fosse sempre stata sua e l’avesse finalmente ritrovata.
“Questa principessa non ha idea di che cosa sia, ma posso garantirti che ormai sei spacciato.” All’interno della Perla del Veleno Celeste, la voce di Jasmine si affievolì e l’espressione sul suo piccolo volto divenne incomparabilmente solenne. Sebbene avesse tentato di dissuadere Yun Che innumerevoli volte, non era riuscita a fermarlo dal mettersi in pericolo, volta dopo volta… dopo tutto quello che aveva fatto e detto, era lo stesso andata a finire così.
Se non le loro vite non fossero state strettamente collegate, avrebbe di sicuro usato le sue piccole mani per prendere a schiaffi quell’incosciente privo di paura, che aveva condannato la propria vita per quella che lui chiamava “Opportunità”, a morte!
Non appena Jasmine finì di parlare, un ruggito del drago, in grado scuotere l’intero mondo, giunse dall’esterno della caverna!
“ROOOAR!! Miserabili umani!! Quindi in realtà stavate davvero ambendo al tesoro di questo re! Tutti voi siete disgustosi furfanti, imperdonabile…. IMPERDONABILE!!”
Dieci persone al decimo livello dello Sky Profound Realm non avrebbero necessariamente vinto contro la più debole delle Emperor Profound Beast, per non parlare di un solo praticante al decimo livello e altri quattro al di sotto sei sesto livello dello Sky Profound Realm. In un batter d’occhio, dopo che il Flame Dragon aveva rilasciato la sua vera potenza, i cinque del Burning Heaven Clan erano stati messi alle strette. Quelle ondate di fiamme a forma di drago non solo erano incredibilmente calde, ma portavano con sé anche una grande forza vorticosa che li stava lentamente trascinando in un ciclone di morte.
In quel momento, non appena comparve un’espressione di disperazione sui volti dei cinque esperti, che avevano perso la speranza, il Flame Dragon si incendiò improvvisamente dalla rabbia. Il suo intero corpo emise un’aura che avrebbe fatto tremare di paura chiunque e lanciò un secondo ruggito furioso e assordante. Insieme al ruggito, una palla di fuoco che misurava qualche dozzina di metri si schiantò contro i cinque, facendoli gridare dall’agonia… ma il Flame Dragon non continuò ad attaccarli. Al contrario, si voltò e si precipitò furioso verso la sua grotta.
I cinque esperti del Burning Heaven Clan fuggirono, esausti e in pessime condizioni, dal fuoco del Flame Dragon, ognuno con ustioni di vari gradi; la maggior parte dei loro capelli, barbe e persino dei loro vestiti era stata incenerita. Mentre assistevano all’improvvisa ritirata del Flame Dragon, erano ancora tutti in preda al panico.
“Cos’è successo, perché all’improvviso è fuggito e è tornato indietro?” chiese con voce roca uno degli uomini, respirando affannosamente.
“Da quello che ha detto, sembrerebbe che qualcuno abbia sfruttato la nostro battaglia per entrare di nascosto nella sua tana…”
“A cosa serve pensarci, adesso! Andiamocene subito! Siamo fortunati a esserci salvati la vita e a respirare ancora dopo aver provocato una Emperor Profound Beast!”
“In ogni caso, via di qui!”
I cinque del Burning Heaven Clan non osarono fermarsi ulteriormente in quel luogo; dopo aver raccolto le loro forze, troppo spaventati per guardarsi alle spalle, si ritirarono in fretta e furia. In quel momento, i loro pensieri erano gli stessi, completamente identici… Una volta ritornati al Burning Heaven Clan, avrebbero trovato il tizio che aveva detto che il Flame Dragon era solo una Sky Profound Beast di alto livello, e lo avrebbero pestato senza pietà.
All’interno della caverna, Yun Che avvertì il sopraggiungere del pericolo. Corrugò le sopracciglia e, non osando aspettare altro tempo, corse verso l’uscita più velocemente che poteva. Ma prima che potesse fare anche solo mezzo passo, uno schianto terribilmente rumoroso provenne da davanti a lui e un fiume di rabbia sconfinata gli si riversò contro, seguito da una folata di aria ustionante. Le pareti e il pavimento della caverna tremarono leggermente e non molto dopo, la gigantesca testa del Flame Dragon apparve davanti agli occhi di Yun Che.
L’aura di Yun Che era così debole che il Flame Dragon rimase stordito per qualche secondo. Quando notò la perla scarlatta che aveva in mano, però, i suoi enormi occhi si illuminarono di un bagliore sdegnato: “Presuntuoso umano, hai davvero voluto impossessarti del tesoro di questo re! Preparati a subire l’ira di questo re!”
Merda!!
Il cuore di Yun Che si colmò d’ansia; cercò rapidamente di calmarsi e di pensare a un modo per fuggire. Certo, era ovvio che avrebbe ubbidientemente restituito la perla che teneva stretta nella mano… ma era comunque assolutamente impossibile che il Flame Dragon gli avrebbe lasciato anche solo una minima possibilità di parlare; quella forza formidabile lo aveva lasciato come pietrificato sul posto, e nel giro di un secondo sarebbe stato ridotto in cenere.
“Se non vuoi morire, fermati, in nome di questa principessa!”
L’ombra della morte si stava avvicinando, e un’incantevole voce fredda come il ghiaccio parlò dall’alto. Allo stesso tempo, una pressione terrificante avvolse l’intera grotta del Flame Dragon.
Il Flame Dragon si fermò, immobile, e il suo corpo iniziò a tremare sotto quella forza terrificante. Sollevando la testa, guardò verso la ragazza dai capelli rossi che era in qualche modo apparsa furtivamente, sospesa per aria; la rabbia nei suoi grandi occhi fu completamente sostituita da incredulità e… paura.
L’aura emessa da quella dea superava di gran lunga la sua immaginazione. Alla presenza di quella forza soverchiante, si sentì piccolo come una formica che avrebbe potuto essere annientata e ridotta in povere in qualsiasi momento. Aprì la sua bocca da drago e parlò con tremante, senza poterlo nascondere: “Tu… tu chi sei!”
“Non hai il diritto di sapere il nome di questa principessa.” rispose Jasmine con un’espressione gelida. I suoi meravigliosi occhi lanciarono uno sguardo affilato come un rasoio: “Questa tua grotta, la voglio, e se non vuoi morire, allontanati subito da questa principessa, ora.”
Yun Che alzò la testa e guardò Jasmine; anche lui era senza parole… La forza di quella ragazzina aveva inaspettatamente bloccato quella Emperor Profound Beast! Di preciso, a che razza di livello si trovava la sua Profound Strength?
Tuttavia, in quel momento, si accorse che il Flame Dragon aveva smesso di tremare.
“Eheh.” il Flame Dragon si mise a ridacchiare: “Questo re ora ha capito; voi due astuti umani state semplicemente fingendo di essere spavaldi! Anche se questo re non ha idea di che trucco abbiate usato per creare questa pressione, pensavate davvero che sarei stato stupido così stupido?”
Le sopracciglia di Jasmine si incurvarono all’improvviso: “Tu… vuoi… morire?”
“Certo che no; ma credete sul serio che bastiate voi due a sconfiggermi!” il Flame Dragon continuò a parlare con sarcasmo: “Se davvero aveste avuto la forza necessaria a uccidere questo re, vi sareste fatti avanti apertamente per derubarmi delle mie proprietà. Altrimenti, perché mai avreste scelto di intrufolarvi qui dentro mentre questo re stava combattendo con degli altri sciocchi umani… se davvero foste in grado di uccidere questo re, il volto di questo umano non sarebbe stato così spaventato quando mi ha visto!”
Il cuore di Yun Che sussultò immediatamente dal terrore; l’intelletto di un drago era davvero incomparabile a quello di una Profound Beast qualsiasi!
“E tu. Mocciosa, il tuo sguardo è freddo e spietato; persino l’intento omicida sul tuo corpo ha sorpreso questo re. Per avere degli occhi del genere, con quell’intento omicida, devi aver ucciso un grandissimo numero di esseri viventi. Se davvero avessi voluto uccidere questo re e avessi avuto la forza per farlo, l’avresti già fatto, eppure mi hai parlato con sdegno. Sei anche giovane; ma con la velocità di crescita di un essere umano, è praticamente impossibile che tu sia in grado di creare una pressione così grande alla tua età. Tutto questo è solamente un’illusione, questo re non è così stupido da cadere in questo tranello!”
“Avete cercato di rubare il tesoro di questo re e avete anche provato a raggirarlo con un trucchetto, come potrei mai perdonarvi! Bruciate, inceneritevi!”
Il Flame Dragon spalancò la bocca e all’improvviso sputò una sfera di fuoco lampeggiante contro Yun Che.
“Thump!” una grande forza colpì il ragazzo alla spalla e lo scagliò lontano, facendogli schivare per un pelo la letale fiammata del Flame Dragon. Jasmine apparve dove prima si trovava Yun Che. Il suo volto bianco e delicato era mascherato da uno strato di terrorizzante intento omicida: “Siccome vuoi morire… Questa principessa esaudirà il tuo desiderio!”
Fwoooooosh!
Una grande ondata di possente Profound Energy venne rilasciata dal corpo di Jasmine. Quell’aura del Profound era semplicemente troppo spaventosa; l’aura, originariamente informe, iniziò a condensare in una violenta tempesta, spegnendo all’istante le fiamme del Flame Dragon.
Yun Che, che era stato scaraventato via, sbatté la testa contro una roccia e svenne per un po’. Quando riprese conoscenza e vide Jasmine, le sue pupille si dilatarono all’improvviso e urlò: “Jasmine! Ferma! Non voglio che tu muoia!”
“Non è forse tutta colpa tua! Se tu morissi, anche questa principessa morirebbe!”
Jasmine urlò infuriata e senza battere ciglio concentrò il suo illimitato intento omicida sul Flame Dragon. Sotto l’effetto di quella Profound Aura così terrificante e di quell’intento omicida, il Flame Dragon si bloccò del tutto e i suoi occhi di drago si riempirono di profonda paura e incredulità. Non poteva credere che una ragazza umana potesse rilasciare una Profound Aura così potente!
“Ora, muori… Squarcio Brillante del Dio Stellare!”
“Jasmine, fermati!” il comportamento della ragazza aveva fatto impallidire Yun Che dalla paura. Prima che potesse rialzarsi in piedi, il bellissimo corpo di Jasmine stava già volando verso il Flame Dragon e poi, come una stella cadente, lo attraversò da un lato all’altro.
In quel momento, ogni elemento sembrò smettere di muoversi; il vento smise di soffiare, le fiamme del Flame Dragon si estinsero e i rumori si spensero, non poté sentire nemmeno il proprio ruggito… Il gigantesco copro del Flame Dragon era come congelato sul posto con una croce insanguinata, creata dal passaggio di Jasmine, impressa a fuoco sul suo corpo.
“Impos… sibile…”
Le pupille de Flame Dragon si alzarono al cielo, come se avesse visto la scena più terrificante e inconcepibile dell’intero mondo. Subito dopo, il suo sguardo si appannò… Il suo enorme corpo si divise in quattro parti uguali e cadde sul terreno ustionante.
Il grande e potente Flame Dragon era stato istantaneamente annientato dalle mani di Jasmine.
Persino quando il Primo Anziano del Burning Heaven Clan, Fen Moli, aveva usato la Lama Burning Heaven, era riuscito solo a graffiarne il resistentissimo corpo. Ma Jasmine, senza nessuna arma, aveva usato solo le sue delicate mani bianche per farlo a pezzi, come se fosse stato fatto di tofu.
Vedendo il corpo del Flame Dragon tagliato in quattro, Yun Che rimase senza parole. Poi, il suo cuore tremò e il suo sguardo si posò più lontano. Dopo aver gridato “Jasmine” a pieni polmoni, corse disperatamente verso la ragazza.
A quel punto, Jasmine era già sdraiata per terra; il suo volto, il suo collo e i suoi arti erano pallidi come la neve, senza alcuna traccia di colore. Anche se aveva rilasciato una grande quantità di Profound Strength solo per alcuni secondi, il veleno letale che si era infiltrato nella sua anima aveva potuto colpire violentemente. La purificazione e la soppressione del veleno, nei pochi mesi precedenti, trascorsi nella Perla del Veleno Celeste, erano stati annientati in un solo istante.
“Jasmine!” giunto di fianco alla ragazza, Yun Che si abbassò immediatamente; appoggiò la mano sinistra sulla magrissima spalla della ragazza e con tutto il suo potere usò su di lei la forza purificante della Perla del Veleno Celeste. Ma il veleno mortale all’interno della sua anima era davvero troppo spaventoso; anche con la velocità di purificazione della Perla del Veleno Celeste, era impossibile fermare il suo terribile attacco. Il corpo di Jasmine divenne a poco a poco freddo come il ghiaccio e, lentamente, si fece sempre più trasparente, come un’illusione…
“Questa volta… merito davvero… di…. morire…” mormorò la delicata voce di Jasmine; era leggera e gentile come una brezza, e gli occhi normalmente freddi e orgogliosi, in quel momento erano riempiti solo da una toccante apatia e sofferenza…


