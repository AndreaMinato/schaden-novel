---
title: Capitolo 522 - Sonda Spirituale del Manico Profound
pubDate: 2025-02-03T07:52:46.835Z
tags:
    - atg
---


<em>Capitolo regolare,
7 capitoli in coda, 0/10


**ANNUNCIO** <strong>Come regalo di natale dal 14 dicembre al 7 di gennaio i capitoli saranno a metà prezzo, cioè cinque euro a capitolo.</strong>
-Schadenfreude</em>


Yun Xinyue strinse sempre di più i pugni, sembrava quasi che stesse per fratturarsi le ossa della mano, dalla sua fronte iniziarono a colare dei rivoli di sudore. Sollevò la testa e disse con voce risoluta:”Patriarca... non è che non osi farlo, è che non posso accettarlo! Io, Yun Xinyue, sono sempre stato devoto e sincero, perché dovrei sottopormi alla Sonda Spirituale in base ad un’accusa infondata di un estraneo?!
È perché... è il figlio adottivo del patriarca? Se la Sonda Spirituale dimostrasse la mia innocenza, fareste finta di nulla e per lui non ci sarebbe alcuna conseguenza...? È così che andrà?
Non posso accettarlo... se si comporta in questo modo, sarebbe solo ingiusto per il nostro intero clan... non posso davvero accettarlo.”


“Non puoi accettarlo?” Yun Qinghong rise con indifferenza:”In tal caso ti proporrò delle condizioni accettabili... Che'er!”


“Padre.” Rispose Yun Che.


Yun Qinghong dichiarò con solennità:”Hai suggerito tu questa Sonda Spirituale, se Yun Xinyue è davvero coinvolto nel tentato assassinio di Xiao'er e Numero Sette Al Mondo, allora avrai davvero aiutato la nostra famiglia Yun ad affrontare una minaccia nascosta e avresti reso un grande merito al nostro clan. Allora il Concilio degli Anziani naturalmente ti darebbe una lauta ricompensa e ti guadagneresti l’approvazione della famiglia Yun. Tuttavia, se Yun Xinyue è davvero innocente...
Allora avrai accusato ingiustamente uno dei nostri discepoli. Anche se sei il mio figlio adottivo la tua punizione non sarà lieve! Dovrai rompere tutti i meridiani del tuo corpo di fronte a tutti i presenti... Osi farmi questa promessa? Se non osi farlo allora non c’è bisogno di fare questa Sonda Spirituale!”


Rompere tutti i meridiani... Era davvero crudele e tutti i presenti rabbrividirono. Molti dei membri della Famiglia Yun pensavano che l’intervento improvviso di Yun Qinghong fosse per proteggere Yun Che, ma quando sentirono quelle parole nessuno di loro ne fu più convinto; pensarono perfino che fosse insolitamente crudele nei confronti del suo figlio adottivo.


Anche se Yun Qinghong aveva piena fiducia in Yun Che, gli aveva comunque lasciato una via di fuga... Per un praticante del mistero, perfino un Monarca, sarebbe stata una punizione terrificante, ma Yun Che aveva potuto guarire i suoi meridiani e quelli di Mu Yurou nonostante fossero distrutti da oltre vent'anni. Anche se avesse dovuto rispettare questa promessa, non avrebbe dovuto sforzarsi troppo per riprendersi completamente.


“Sì!” Yun Che annuì senza esitare e dichiarò ad alta voce:”Se Yun Xinyue si rivelerà innocente, allora romperò tutti i meridiani del mio corpo... Se rinnegassi la mia parola, uno qualsiasi dei presenti potrà agire contro di me e non opporrò resistenza!”


Yun Qinghong annuì lentamente:”Yun Xinyue, ora hai qualcos’altro da dire?”


Ormai opporsi sarebbe stato anormale. Yun Xinyue sussultò e le sue gambe iniziarono a tremare lievemente. Strinse i denti e fece un passo verso l’arena, ma non riuscì a farne un altro... perché lui per primo sapeva bene quali sarebbero stati i risultati di una Sonda Spirituale.


“Umpf!” Yun Qinghong mostrò un’espressione furiosa e disse con voce profonda:”Anziano capo delle forze d’esecuzione, in una situazione in cui non si rispetta un ordine del patriarca nonostante non danneggi la famiglia Yun, quale sarebbe la punizione?”


L’Anziano capo delle forze d’esecuzione fu colto di sorpresa ma rispose frettolosamente:”Patriarca Yun, se uno sfidasse i suoi ordini... Una punizione lieve sarebbe una reclusione forzata e una punizione grave... consisterebbe nella distruzione della sua arte misteriosa e nell'espulsione dalla famiglia.”


“Yun Xinyue, vuoi diventare un invalido per poi essere espulso dalla famiglia o vuoi salire sull’arena della Nuvola Sacra per dimostrare la tua innocenza? Se mostri tutta questa esitazione questo dimostrerebbe che ciò che ha detto Yun Che è vero!”


Yun Xinyue non si mosse. In quel momento era quasi sul punto di collassare e dato che era sconvolto, sentì a stento la voce di Yun Qinghong.


“Dato che ti rifiuti di entrare nell'Arena della Nuvola Sacra, allora posso solo farti aiutare da qualcuno.” Yun Qinghong si rivolse ai tre Grandi Anziani e disse con uno sguardo rispettoso:”Grandi Anziani, temo che questa questione richieda il vostro intervento. Solo se interverrete tutti i presenti saranno soddisfatti.”


Yun Jiang, Yun Xi e Yun He erano tutte persone esperte. Così sapevano bene cosa stava succedendo. Una volta che Yun Qinghong finì di parlare, il Grande Anziano Yun Xi spiccò il volo e apparì nello spazio sopra Yun Xinyue. Prima che il giovane potesse rispondere, una Energia Misteriosa vasta come il mare aveva avvolto il suo corpo. Non riuscì a fare la minima resistenza prima che perdesse i sensi.


Yun Xinyue apparì nell'Arena della Nuvola Sacra in ginocchio.


l'Energia Misteriosa del Grande Anziano era così densa che i presenti non avevano visto questo spostamento. Yun Xinyue era immobile e i suoi occhi erano spalancati, ma il suo sguardo era spento; come se il suo spirito avesse lasciato il suo corpo.


Con un bagliore, il Grande Anziano Yun Zi riapparì nel suo posto. Disse con un tono secco:”La sua coscienza è stata già sottoposta alla Sonda Spirituale, questo stato continuerà per i prossimi quindici minuti. Chiedetegli pure ciò che desiderate.”


Mentre assisteva a come il suo figlio prediletto era stato costretto ad inginocchiarsi come un criminale e a come i Grandi Anziani sostenevano Yun Qinghong, Yun Waitian tremò e ruggì con furia:”Bene... Bene... Fate pure, fategli domande!! L’innocenza di mio figlio non teme alcuna accusa ingiusta! Yun Qinghong, ricordi le sue parole! Se mio figlio è innocente, allora questo Yun Che... dovrà rompersi tutti i meridiani!! E… non dimenticherò questo insulto!”


“Per favore mantenga la calma. Al momento non stiamo per dimostrare l’innocenza di suo figlio? Dovrebbe essere più tranquillo invece.” Yun Qinghong annuì verso Yun Che:”Che’er, spingimi su, voglio sentire chiaramente ogni parola che sta per dire.”


“Sì.” Rispose Yun Che balzando giù dal palco. Dopodiché portò la sedia a rotelle di Yun Qinghong su e tornò nell'Arena della Nuvola Sacra proprio di fronte a Yun Xinyue.


Dietro il duca Hui Ye, l’onorabile Drago di Pietra sussurrò a bassa voce: “Sua altezza, cosa dovremmo fare?”


L’espressione del duca era calma come uno specchio d'acqua, allungò le dita e fece uno strano gesto con la mano.


“Grande Anziano, Yubai, per favore ritiratevi. Anziani, potreste tenere d’occhio il Grande Anziano? Non permettetegli di entrare nell'Arena della Sacra Nuvola. Per quanto riguarda il duca Hui Ye, faccia pure come più le pare” Disse con voce risoluta Yun Qinghong.


“Umpf.” Il duca sbuffò lievemente ma non se ne andò dall'Arena della Nuvola Sacra, invece fissò la schiena di Yun Qinghong come se potesse trapassarla con lo sguardo.


Mu Yubai e l’Anziano ubbidì, ma Yun Waitian disse con voce furiosa:”Non ho bisogno che qualcuno mi obblighi a farlo! Mio figlio è innocente! Yun Qinghong, mi assicurò che rimpiangerà di aver fatto questo!”


“Eheheh, Yun Waitian, non credere che solo perché è suo padre capisca tutto di lui. Sono disposto a credere che non sappia nulla di quello che potrebbe aver fatto. Che'er, sei stato tu ad accusare Yun Xinyue, quindi perché non lo interroghi tu? Inoltre dato che sei stato tu a scoprire gli indizi, sai bene quali domande fare.”


“Sì.” Yun Che annuì e incrociò lo sguardo di Yun Qinghong; entrambi sorrisero mentre si fissavano a vicenda.


Durante l’incontro di oggi, il patriarca all'inizio aveva mantenuto il silenzio al punto da far dimenticare agli altri della sua presenza, ma da quando aveva aperto bocca, aveva controllato la situazione. Aveva distrutto la reputazione del duca Hui Ye e ammutolito Helian Peng; aveva fatto rimanere in sospeso ogni singolo membro della famiglia Yun, fatto svanire ogni protesta di Yun Xingyue e aveva spinto i Grandi Anziani a prendere dei provvedimenti personalmente...


Yun Che avrebbe ammirato qualcuno raramente. All'inizio credeva che sarebbe stato lui la stella di questa assemblea, ma contro ogni sua aspettativa, il ruolo da protagonista era stato assunto facilmente da Yun Qinghong. Sospirò silenziosamente... Non c’è da meravigliarsi che sia così eccellente, è perché ho un padre formidabile!


Oh, come doveva essere stato nei suoi anni migliori!


Yun Qinghong aveva capito ogni aspetto della situazione. Quando tutti i presenti avevano iniziato a questionare e a ridicolizzare Yun Che aveva scelto di credere in lui... non aveva niente a che fare con la sua fiducia nel giovane, era dovuto alla sua saggezza.


Yun Che avanzò e una volta che fu accanto a Yun Qinghong pensò di avvertirlo di stare attento ad eventuali assassini che volessero fare tacere Yun Xinyue, ma si trattenne. Pensò che non avrebbe avuto bisogno di ricordarglielo data la sua previdenza.


“Qual è il tuo nome?” Yun Che sembrò iniziare la sua interrogazione con impegno.


“Yun Xinyue...” Il giovane rispose con tono lento e spento, ma era abbastanza chiaro da farlo sentire a tutti.


“Quanti anni hai?”


“Ventisette...” Mentre parlava, un rivolo di saliva gli cadde dall’angolo della bocca per poi macchiare il pavimento.


“Quali tipo di ragazze ti piacciono di più?”


“Quelle con... il sedere... grosso...”


“Oh! Non credevo che avessimo qualcosa in comune.” Yun Che spalancò gli occhi:”Così qual è stata l’ultima ragazza con cui hai dormito recentemente?”


“La Signora Crisantemo della Casa del Fiume di Vino...”


Pfft... Ad alcuni dei presenti andò di traverso il tè che stavano bevendo.


“Maledetto!!” Yun Waitian puntò il dito verso Yun Che e rimproverò con fervore:”Che tipo di domande stupide stai chiedendo? Tu... tu... temi di essere smentito e stai temporeggiando!”


Yun Che fece un gesto per pacificarlo:”Grande Anziano Yun, per favore non si arrabbi. Questa è la prima volta che vedo la leggendaria Sonda Spirituale del Manico Profound, così volevo testarlo... Sì, credo di aver finito.
Questa Sonda Spirituale è davvero incredibile, ma è il momento di iniziare davvero l’interrogazione. Comunque... tsk tsk, che il figlio di un grande anziano visiti un bordello… Oh! Ma almeno si dirige lì invece di andare a violare donne innocenti come altri giovani di grandi famiglie; ah le sue azioni mi riempiono di ammirazione. Solo che questa Signora Crisantemo... Quando sento il suo nome penso che i gusti del grande Giovane Maestro Yun siano davvero particolari...”


<em>Nota Traduzione: “Crisantemo” (菊花) in cinese significa anche “ano” in modo gergale.</em>


“Tu!!” Yun Waitian tremò e il suo sguardo divenne feroce; sembrava non vedere l’ora di precipitarsi sul palco e picchiare a sangue Yun Che.


“Oh! Subito, subito!” Yun Che tossì e gettò un'occhiata verso il duca Hui Ye. Dopodiché chiese con tono serio:”Lascia che ti chieda questo. Due mesi fa come hai saputo che Yun Xiao e Numero Sette Al Mondo si sarebbero incontrati fuori città?”


Yun Che non aveva chiesto se lo sapeva o no, ma come. Yun Waitian sogghignò e disse con disprezzo:”Non è possibile mentire, tutte le parole dette sotto l’effetto di una Sonda Spirituale provengono direttamente dall’anima! Credi che usando questo tipo di domanda si inventerebbe una bella storia per te?”


Ma quando sentì le parole di suo figlio, l’espressione di Yun Waitian si congelò.


“Quel giorno... stavo passeggiando vicino al cortile di Yun Xiao... e mi è capitato di sentire il messaggio che Yun Xiao stava inviando a Numero Sette Al Mondo... per disporre un incontro alle dieci del mattino dopo... al Padiglione della Nuvola a trentacinque chilometri di distanza dalla città...” Rispose con voce lenta ma chiara Yun Xinyue.


“Oh!” Yun Che annuì:”Come avevo previsto, hai origliato la conversazione di Yun Xiao.”


“Cosa... cosa... Ah...” Yun Xiao era rimasto senza parole. Ricordò di quando Yun Che gli aveva chiesto se qualcuno avesse origliato quella particolare trasmissione del suono il primo giorno in cui si erano incontrati...


Iniziarono a circolare dei mormorii tra la folla. La prima risposta di Yun Xinyue aveva già iniziato a formare dei sospetti.


L’espressione di Yun Waitian divenne scontenta, ma poi gridò:”E anche se fosse vero?! Xinyue ha soltanto sentito queste parole per caso... Perché significherebbe che sia la canaglia che ha organizzato questo assassinio?!!”
                                


                                



