---
title: Capitolo 524 – Il Ritorno del Patriarca
pubDate: 2025-02-03T07:52:46.835Z
tags:
    - atg
---


<strong>Capitolo regolare, 7 in coda, 0/10 donazione</strong>

Il Stadio Sovrano Misterioso era il più alto che si potesse raggiungere nel continente del Cielo Misterioso, così come nel Regno Demoniaco Illusorio. Lì, quasi tutti coloro che diventavano Monarchi provenivano dalla Città Imperiale dei Demoni. Al di fuori della capitale, era raro che qualcuno raggiungesse il Sovereing Profound Realm anche ogni mille anni. E anche nella Città Imperiale dei Demoni, in pochi ci riuscivano. Il numero di Monarchi posseduti era il mezzo principale con cui si misurava la forza di una Famiglia.


E, sebbene si trovassero tutti al picco del mondo del Profound, anche i Monarchi si dividevano in vari livelli... per esempio, la potenza di un Monarca alla fase iniziale del Stadio Sovrano Misterioso era a mondi di distanza da quella di uno nella fase intermedia.


Nella Città Imperiale dei Demoni, il Drago di Pietra era famoso per essere un Monarca di secondo livello... ma venticinque anni prima, Yun Qinghong... era già al quinto livello, era un autentico Monarca di fase intermedia; come avrebbe potuto il Drago di Pietra riuscire a tenergli testa!?


Vedendo il Drago di Pietra sconfitto così facilmente da Yun Qinghong e ridotto in condizioni così pessime da non riuscire neanche a rialzarsi come se fosse un cane ferito, i discepoli della Famiglia Yun rimasero scioccati, si sentivano come in un sogno e Yun Qinghong, che ora fluttuava a mezz'aria di fronte a loro, ai loro occhi era come un dio disceso nel mondo dei mortali.


Gli Anziani erano tutti senza parole. I più giovani, che erano abituati a chiamare Yun Qinghong “Il Patriarca Inutile” alle sue spalle, che non gli avevano mai mostrato rispetto, che non si erano mai inchinati di fronte a lui, che spesso lo prendevano in giro come se fosse addirittura una vergogna per la Famiglia, si sentirono mancare il fiato come se qualcuno li stesse strangolando e non osarono fare il minimo rumore. Davanti al potere appena mostrato da Yun Qinghong, si sentirono minuscoli come un pugno di sabbia nell'oceano.


Numero Uno Al Mondo e Impareggiabile Al Mondo erano anch'essi stupefatti. Guardando Yun Qinghong, che brillava con una Energia Misteriosa quasi divina, si sentirono così scioccati da dimenticare tutta la rabbia e il desiderio di vendetta di poco prima.


Anche Mu Yurou ora poteva smettere di recitare. Si tolse la Fibbia del Sigillo Profound che stava usando per nascondere la sua aura ed emise un'onda di invisibile Energia Misteriosa al Stadio Sovrano Misterioso. Questo fece spalancare ancora di più la bocca di alcuni degli Anziani. Mu Yurou si sollevò in volo e atterrò accanto a Yun Che, chiedendogli: “Che'er, stai bene?”


“Sì, sto bene.” Yun Che sorrise e scosse la testa, senza smettere di concentrarsi sul Duca Hui Ye.


Il volto del Duca divenne così scuro da far sembrare che fosse appena strisciato fuori da un comignolo. Aveva un'espressione orribile. Inoltre, era stato scioccato quanto tutti gli altri dall'improvvisa dimostrazione di forza di Yun Qinghong... continuava a pensare che tutto ciò che era successo quel giorno doveva essere soltanto un terribile incubo!


“Sebbene un discepolo della nostra Famiglia Yun abbia commesso un grave errore, spetta a noi scegliere come punirlo. Tutti gli altri non hanno il diritto di immischiarsi!” Yun Qinghong abbassò le sopracciglia, guardò dall'alto in basso il Drago di Pietra senza scendere a terra, e disse con una voce profonda: “Siccome hai protetto il Piccolo Imperatore Demoniaco per dieci anni, non ti ucciderò qui e ora! Prendi il tuo attuale Maestro e andatevene subito, prima che cambi idea!”


Il Duca Hui Ye rivestiva una posizione prestigiosa e proveniva da una famiglia straordinaria. Ma ora che il suo complotto e le sue cospirazioni contro la Famiglia Yun erano state scoperte, quindi ora Yun Qinghong non aveva più alcun motivo di mostrargli neanche il minimo rispetto... dopotutto, ciò che aveva fatto era più che sufficiente a renderlo per sempre nemico della Famiglia Yun, perciò Yun Qinghong non doveva più preoccuparsene.


La potenza e la pressione provenienti da Yun Qinghong resero difficile al Drago di Pietra anche solo respirare. Non aveva dubbi, se avesse continuato ad agire con presunzione, se avesse anche solo cercato di inventare una scusa per salvarsi la faccia, Yun Qinghong lo avrebbe ucciso veramente... e, insieme a lui, avrebbe ucciso anche il Duca Hui Ye. Il Duca Hui Ye non sapeva quale fosse il carattere di Yun Qinghong prima che restasse menomato, ma lui invece sì. Cento anni prima era stato fatto infuriare da un Duca che aveva commesso crimini molto gravi, e lo aveva ucciso immediatamente, in mezzo alla strada e di fronte a tutti... sapendo perfettamente chi fosse quel Duca.


“Sua Altezza, an... andiamo...”


Il Drago di Pietra quasi strisciò ai piedi del Duca Hui Ye, avvisandolo con lo sguardo di andarsene subito e di non provare a usare la sua posizione di Duca per contrastare Yun Qinghong nella tenuta della Famiglia Yun stessa. Il Duca Hui Ye digrignò i denti e ringhiò in tono grave: “Yun Qinghong... aspetta il giorno in cui rimpiangerai di averlo fatto... andiamocene!”


“Quando arriverai a casa, ricorda di dire una cosa a tuo padre.” Yun Qinghong fissò la schiena del Duca Hui Ye e gli disse a bassa voce: “In memoria dei vecchi tempi, io, Yun Qinghong, gli consiglio di non gettare al vento tutto ciò che ha soltanto per la sua avidità e i suoi pregiudizi nei confronti delle donne, fino a distruggere se stesso! Non è ancora troppo tardi per fermarsi, la Piccola Imperatrice Demoniaca è molto più forte di quanto immaginiate. Finché la Famiglia Yun rimarrà in vita, resteremo per sempre fedeli alla famiglia dell'Imperatore Demoniaco!”


Il Duca Hui Ye si fermò. Le sue spalle tremarono violentemente e si voltò, rispondendo con uno sguardo feroce: “Yun Qinghong, anche mio Padre ha chiesto di portarle un messaggio... Non è ancora troppo tardi perché la Famiglia Yun si arrenda! Non perdete tempo aspettando che... la Famiglia più prestigiosa da diecimila anni venga ridotta in polvere!”


Yun Qinghong incrociò le braccia al petto, per niente arrabbiato e, al contrario, sorrise con disprezzo: “Hai finito? Allora sparisci dalla mia vista.”


“Tu...” una boccata di sangue risalì la gola del Duca Hui Ye, ma lui strinse i denti. Tremò dalla testa ai piedi e volò via di fretta.


A quel punto, una voce rabbiosa gridò: “Helian Peng, dove stai andando! Non hai ancora pagato il tuo debito!”


Helian Peng si fermò improvvisamente, si voltò e vide il volto minaccioso di Impareggiabile Al Mondo. Rise con freddezza e rispose: “Impareggiabile Al Mondo, dato che ormai lo sai, sarò diretto. Le nostre Dodici Famiglie Guardiane sono state fedeli per generazioni al Signore Imperatore Demoniaco! La Piccola Imperatrice dei Demoni è soltanto una donna, cosa le dà il diritto di chiederci obbedienza! Ma ora, il suo regno è quasi giunto alla fine e ve lo dirò apertamente. Fra le dodici Famiglie Guardiane, metà di noi si sono già schierate con il Duca Huai. Ti darò un consiglio amichevole...”


“Sta zitto!” lo interruppe infuriato Impareggiabile Al Mondo: “Sei un ipocrita, un traditore e un doppiogiochista, eppure hai davvero il coraggio di commentare come se avessi una dignità. Lasciando perdere il tuo tradimento, la tua Famiglia Helian ha cercato di pugnalare alle spalle la figlia del nostro Patriarca! Ci dovete delle spiegazioni!”


“Volete delle spiegazioni?” Helian Peng rise, gelido: “Fra un mese, alla Cerimonia dell'Imperatrice dei Demoni, ti affronterò in qualsiasi momento!”


“Vorresti scappare? Se oggi non ti spezzo un braccio, non mi chiamo più Impareggiabile Al Mondo!” ringhiò selvaggiamente Impareggiabile Al Mondo, osservando Helian Peng andarsene e inseguendolo veloce come il vento. Numero Uno Al Mondo guardò Yun Che, esitò per un istante e poi lo seguì rapidamente.


Una volta fuori dal territorio della Famiglia Yun, il Duca Hui Ye non avanzò ancora per molto prima di barcollare e vomitare un'abbondante boccata di sangue.


“Sua Altezza, sta bene?” gli domandò frettolosamente il Drago di Pietra.


“Yun... Qing... Hong!” il Duca Hui Ye si asciugò lentamente le labbra, con gli occhi carichi d'odio. Sebbene l'obiettivo di Yun Qinghong non fosse fargli del male, come poteva sopportare di essere messo sotto pressione da Monarca di fase intermedia! Sotto lo sguardo e l'aura di Yun Qinghong, le sue interiora si erano quasi lacerate.


“Inizialmente... oggi avremmo dovuto far sì che Xinyue fosse eletto Patriarca della Famiglia Yun, così l'avremmo controllata e avremmo poi potuto usarla per controllare anche la Famiglia Mu. Questo avrebbe tolto due grossi ostacoli a mio Padre... ma non ci aspettavamo, non ci aspettavamo...” Il Duca Hui Ye strinse con forza i pugni e spalancò improvvisamente gli occhi: “È tutta colpa di quel Yun Che! Due mesi fa ha interferito coi miei piani e anche tutto quello che è successo oggi è colpa sua! Tutto per colpa sua, non solo non siamo riusciti a far scontrare la Famiglia Yun e la Famiglia Al Mondo, ma li abbiamo resi più vigili e abbiamo attirato su di noi il loro odio! Se raccontassero tutto alla Piccola Imperatrice Demoniaca, le potrebbe ricevere ancora più protezione e pianificare meglio le sue mosse...”


“È tutto rovinato... Se mio Padre lo scoprisse... tutta la colpa ricadrebbe sicuramente su di me! Bastardo... tutto l'accaduto, è tutta colpa di Yun Che!”


“Quando arriviamo al Palazzo, scopri tutto il possibile su Yun Che... questo Duca vuole che il suo intero Clan venga distrutto!”


“Xinyue... Xinyue... Xinyue... ah! Perché... Perché!!?”


Yun Waitian stringeva fra le braccia il cadavere di Yun Xinyue, piangendo e gridando a squarciagola. In seguito all'attacco del Drago di Pietra, Yun Xinyue era stato trafitto da parte a parte e, non avendo potuto difendersi con la sua Energia Misteriosa, era semplicemente morto all'istante. Yun Waitian aveva attraversato gioia e dolore lo stesso giorno. Inizialmente, era incredibilmente felice ed era pronto a vedere il figlio di cui era così orgoglioso essere eletto Patriarca con l'appoggio del Duca Hui Ye, l'approvazione dei Sommi Anziani e il sostegno dell'intera Famiglia. Non avrebbe mai potuto immaginare che, neppure un'ora dopo, sarebbero stati separati dalla morte.


Sebbene avesse commesso un crimine terribile, era pur sempre suo figlio.


Yun Qinghong scese a terra e rimase in piedi a fianco di Yun Waitian. Guardando il Grande Anziano della Famiglia Yun piangere come un bambino, la sua mente fu attraversata dal dolore di non aver mai conosciuto suo figlio in tutto quegli anni. Sospirò profondamente, poi disse: “Grande Anziano, le porgo le mie condoglianze. Anche se Yun Xinyue era nel torto, era stato costretto e minacciato da altri, quindi possiamo perdonarlo. Sono convinto che anche gli altri membri della Famiglia saranno disposti a perdonarlo. Fra tre giorni, lo seppelliremo sul Crinale degli Antenati e ordinerò che nessuno parli mai del crimine che ha commesso.”


Yun Waitian tremò leggermente... normalmente, chi aveva una grave colpa non aveva il diritto di essere sepolto sul Crinale degli Antenati. Yun Xinyue aveva complottato con altre Famiglie per tradirli e aveva quasi trascinato l'intera Famiglia Yun in una crisi che non poteva essere prevista o evitata. Il suo crimine avrebbe potuto essere maledetto per sempre e sarebbero state necessarie centinaia di generazioni per espiare la sua colpa. Ma Yun Qinghong gli aveva appena dato il permesso di essere sepolto sul Crinale degli Antenati e avrebbe ordinato di tenere nascosto il suo crimine a chiunque non fosse un membro della Famiglia per non danneggiare la sua reputazione. Era un atto magnanimo e compassionevole.


“Grazie... Patriarca...” Yun Waitian abbassò lo sguardo e rispose con la voce spezzata. Ripensò alla sua ignoranza e a quanto avesse trattato scortesemente Yun Qinghong da quando era stato menomato, e se ne vergognò profondamente.


“Sebbene Xinyue non ci sia più, hai ancora altri due figli, Xinwen e Xin'e, anche loro hanno bisogno di te. Xinyue era nel torto, ma questo non ha nulla a che vedere con te. Nonostante l'accaduto, resterai il Grande Anziano della Famiglia Yun. Se vorremo risollevarci, dovremo affidarci a te. Quindi, per la tua famiglia e per l'intera Famiglia Yun, non devi crollare.”


Yun Waitian sollevò lo sguardo e guardò Yun Qinghong con le lacrime agli occhi, senza trovare una risposta.


“Xiao'er, Che'er, andiamo.” Yun Qinghong si voltò.


“Patriarca... Patriarca!” molte voci lo raggiunsero alle spalle, chiamandolo. Yun Qinghong si fermò, sollevò le braccia e disse: “La Competizione della Famiglia Yun di oggi è cancellata, per prima cosa dovete sistemare l'Arena. So che tutti voi avete molte domande, ma in questo preciso istante sta per scoppiare una crisi nella Città Imperiale dei Demoni e la nostra Famiglia deve essere pronta ad affrontarla al meglio. Domani alle dieci di mattina ci sarà l'assemblea generale della Famiglia, come al solito. Vi spiegherò tutto e discuteremo delle questioni principali... chiunque ricopra una posizione al di sopra del quadro intermedio non deve mancare.”


“Sì, Patriarca!”


La loro risposta fu chiara e assordante, specialmente la parola “Patriarca”; quella sensazione fece brillare di lacrime gli occhi di parecchi Anziani.


Yun Qinghong e sua moglie se ne andarono. L'intera Famiglia Yun perse il controllo e nessuno riuscì a calmarsi per molto tempo.


“Il Patriarca... è tornato! Il nostro Patriarca è davvero tornato!”


“La Famiglia Yun potrà risollevarsi... c'è ancora speranza!”


“Non riesco a credere che stessimo per eleggere Patriarca Yun Xinyue... siamo stati davvero ciechi. Se non fosse stato per la saggezza del Patriarca, le conseguenze sarebbero state inimmaginabili!”


“Oltre al Patriarca, dobbiamo ringraziare anche il suo nuovo figlio adottivo, Yun Che! La cosa più ironica è che all'inizio lo stavamo addirittura prendendo in giro.”


Gli Anziani della Famiglia Yun formarono un cerchio, parlando tutti fra loro senza preoccuparsi del loro status e della loro immagine. Discutevano così chiassosamente da avere tutti il volto rosso.


A quel punto, Yun Waitian aveva ormai smesso di piangere. Strinse fra le braccia il cadavere di Yun Xinyue e si inginocchiò, con lo sguardo perso nel vuoto. Il Secondo Anziano Yun Duanshui lo raggiunse e, dopo alcuni secondi di esitazione, sospirò e gli disse: “Grande Anziano, non hai trovato strano che quando il Patriarca è 'tornato', molti di noi si siano agitati così tanto?”


Gli occhi di Yun Waitian tremarono leggermente.


Yun Duanshui continuò lentamente: “Dopo Yun Canghai, Yun Qinghong divenne Patriarca. Sebbene fosse menomato, era pur sempre il Patriarca. Non avremmo mai permesso a nessuno di mettere in dubbio la sua posizione e il suo potere di Patriarca soltanto per la sua disabilità. Ma essendo stato menomato e sapendo che Yun Xiao non è il suo figlio biologico, il Patriarca credette di non essere in grado di assumersi le responsabilità comportate dal suo stesso titolo. Voleva che noi prendessimo le distanze da lui, così da poterti rendere il centro della Famiglia Yun e, in futuro, nominarti Patriarca.”


Yun Waitian: “...”


“Il patriarca disse che sebbene tu fossi ambizioso, eri sempre stato totalmente fedele alla Famiglia e avevi sempre desiderato più di ogni altro che recuperassimo il nostro prestigio. Non ha figli, ma cedere la posizione di Patriarca al Grande Anziano e alla sua famiglia era la soluzione che lo tranquillizzava maggiormente. Il Patriarca stesso ci ordinò severamente di non visitarlo mai. Al momento giusto, ti avremmo eletto Patriarca.”


“Ah...” Yun Waitian spalancò la bocca, tremando dalla testa ai piedi.


“Ma ad essere sinceri, anche dopo più di vent'anni fra noi trentasei Anziani della Famiglia Yun almeno in venti ci saremmo schierati senza esitare con il Patriarca, se solo lo avesse ordinato. In quanto all'obiettivo dell'assemblea generale di oggi, il Patriarca sapeva già tutto. Il Quarto Anziano e io glielo abbiamo detto insieme. Il Patriarca ha risposto che avremmo dovuto eleggerti Patriarca, ma nessuno si aspettava che avremmo eletto Yun Xinyue.”


“Non fummo noi a voler isolare il Patriarca dopo che rimase menomato, ma fu lui a ordinarci di farlo. Il suo silenzio non era causato da una perdita di fiducia nelle proprie capacità, ma era un modo per rovinarsi la reputazione così da far crescere la tua. Infatti, per il Patriarca il futuro della Famiglia è molto più importante della propria reputazione o del proprio onore... è sempre stato un grande e saggio Patriarca. Sebbene fosse menomato, non potevamo che rispettarlo.”


“Ma alla fine i Cieli hanno aiutato la nostra Famiglia Yun. Il nostro Patriarca è tornato e abbiamo evitato che un disastro colpisse la Famiglia.” Yun Duanshui fissò Yun Waitian, rimasto scioccato, e gli disse: “Sai bene come hai trattato il Patriarca per tutti questi anni e quanto sia grave il crimine di tuo figlio Yun Xinyue, ma hai visto come ti ha trattato poco fa il Patriarca... quello che intendo dire è che spero che, in futuro, il Grande Anziano non deluderà il Patriarca e la Famiglia Yun.”


Dopo che Yun Duanshui se ne fu andato, Yun Waitian rimase con lo sguardo fisso nel vuoto per molto tempo, come se fosse stato pietrificato. Dopo dieci minuti, scoppiò di nuovo a tremare e cadde a terra, piangendo disperatamente...
