---
title: Capitolo 525 - Confessione
pubDate: 2025-02-03T07:52:46.835Z
tags:
    - atg
---


<em><strong>Capitolo SPONSORIZZATO, ringraziamo Alessandro!</strong>
6 capitoli in coda, 0/10


**ANNUNCIO** <strong>Come regalo di natale dal 14 dicembre al 7 di gennaio i capitoli saranno a metà prezzo, cioè cinque euro a capitolo.</strong>
-Schadenfreude</em>


“Yurou, cognato, siete entrambi guariti... pienamente guariti?” Era il futuro patriarca della famiglia Mu, eppure stava saltellando di gioia come un bambino.


Yun Che aveva capito il temperamento di Mu Yubai. Era una persona diretta che non reprimeva le sue emozioni. In quel momento era evidente che fosse entusiasta e piacevolmente sorpreso.


“Siamo già guariti pienamente dieci giorni fa. Durante questi giorni abbiamo sempre indossato la Fibbia del Sigillo Profound per nasconderlo.” Disse sorridendo Mu Yurou. Stava per piangere di gioia vedendo l’uomo che l’aveva accompagnata per tutta la vita alzarsi dalla sedia a rotelle per mostrare di nuovo la sua potenza. Nessuno più di lei aveva visto quanto aveva sofferto durante questi ventidue anni.


“Sia il nostro fisico che la forza misteriosa sono pienamente guarite e non è un risultato temporaneo.” Yun Qinghong alzò la mano e disse con un sorriso:”Tutto questo grazie a Che'er. Ci ha messo meno di due mesi di tempo. Ne ho viste di cose, ma se non mi fosse accaduto personalmente non ci avrei mai creduto. Tutti i dottori geniali dell'Illusory Demon Realm insieme valgono meno di un dito della mano di Che'er. Temo che nemmeno le divinità del grande firmamento non potrebbero rivaleggiare con lui, ohoh.”


Questa valutazione senza dubbio era una lode stravagante e proveniva da Yun Qinghong in persona. Tuttavia Mu Yubai non la ritenne minimamente esagerata, sapeva bene quali erano le condizioni di Yun Qinghong e sua moglie. Nessuno avrebbe mai creduto che sarebbero riusciti a guarire... 


Non era nient’altro che un miracolo!


E questo aveva richiesto solo un breve tempo di nemmeno due mesi!


Mu Yubai afferrò Yun Che per le spalle, spalancò gli occhi e disse con grande emozione:”Bravo ragazzo... Io, Mu Yubai, ho vissuto per più di centottant'anni e la sola persona che abbia mai ammirato è il mio cognato. Ma ora ammiro te dieci volte di più! Mi prostrerei per l’ammirazione. Hai salvato l’intera famiglia Yun curando mio cognato. Sei anche un benefattore per la nostra famiglia Mu perché hai salvato la mia sorellina Yurou. Sì...”


Lo sguardo di Mu Yubai si illuminò e strinse un po’ più la presa su Yun Che… Vista la sua forza da Monarca, il giovane provò così tanto dolore che strinse i denti.
“Ragazzo... oh, no, fratellino Yun, che ne dici di diventare fratelli giurati? Sarò il tuo fratello maggiore. Se qualcuno oserà maltrattarti, gli spiaccicherò la testa!”


Se si fosse diffusa la notizia di questa richiesta, tutti gli abitanti della città sarebbero rimasti a bocca spalancata. In circostanze normali Yun Che avrebbe accettato con piacere... Con un supporto del genere, avrebbe potuto fare ciò che voleva, ma in quel momento il giovane iniziò a sudare.
Disse colto dal panico:”S-s-s-signor Mu, non si può fare. Sono soltanto un giovane, come oserei diventare fratello giurato del Signor Mu?”


La differenza d'età non era davvero un grande problema, però questo Mu Yubai era suo zio! Se fossero diventati fratelli giurati, una volta che avesse rivelato la sua identità, sarebbe stato estremamente imbarazzante per Mu Yubai!


“Tsk!” L'uomo fece un cenno:”Che giovane e giovane, sono tutte assurdità. Anche se sei un po' giovane e la tua forza misteriosa è un po’ bassa, solo per le tue abilità mediche e il coraggio che hai mostrato oggi sarei disposto perfino a chiamarti fratellone! Sì... Se non vuoi essere il mio fratello minore, puoi essere il maggiore! Non c’è problema!”


Queste poche parole non erano state dette in modo forzato. Yun Qinghong e Mu Yurou erano in condizioni così gravi, eppure erano riusciti a recuperare in due mesi. Ai suoi occhi, Yun Che poteva essere perfino definito una divinità! Se avesse potuto diventare fratello di una persona del genere, non sarebbe stata una perdita per lui.
Nessuno al mondo era immune alle malattie, alle ferite e ai pericoli. Con Yun Che accanto a lui, sarebbe stato come avere diverse vite di riserva. Sarebbe stato difficile morire, anche se uno fosse stato mutilato come un cane, sarebbe potuto guarire completamente... Se Mu Yubai avesse dovuto scegliere tra dieci Monarchi e un Yun Che, avrebbe scelto il ragazzo senza la minima esitazione.


Yun Che fece una smorfia: "Signor Mu, è che... che..."


Mu Yubai si incupì e disse scontento:”Cosa? Non sono degno della tua attenzione? Credi che non sia abbastanza degno per diventare tuo fratello giurato?”


“Naturalmente no.” Yun Che fece un cenno:”Sono onorato dalla sua proposta, ma sono già fratello giurato di Yun Xiao. Sua sorella e suo cognato sono anche i miei genitori adottivi. Se diventassi suo fratello giurato, allora l’ordine di anzianità verrebbe completamente sconquassato.”


“E allora? Non è così importante. Sapevo che eri diventato fratello giurato con quel ragazzino Yun Xiao.” Disse francamente Mu Yubai. Era proprio generoso.


“Va bene, fratellone, non rendere le cose difficili a Che'er.” Disse divertita Mu Yurou. “Anche se non ti importa dell’ordine di anzianità, dovrai almeno mostrare la tua sincerità. Chi sarebbe aggressivo come te? Non c'è da meravigliarsi che tu abbia spaventato Che’er.”


Mu Yubai spalancò gli occhi, poi diede uno schiaffo in testa e disse:”Hai ragione! Guarda te, dire a qualcuno di diventare fratello giurato così impulsivamente. Non intendevo nemmeno io dirlo così... Ehi! Ragazzo... oh, no, fratellino Yun, sono stato scortese prima.
Vieni a casa della mia famiglia Mu per porgermi visita un giorno di questi. Ti farò vedere la mia sincerità, prometto che sarò assolutamente degno di diventare il tuo fratello giurato!”


“Va bene, va bene, parliamone quando arriverà il momento. Fratellone, torna a casa e dì a nostro padre cos'è successo oggi, lascia che si prepari anche lui. Accadrà qualcosa di importantissimo durante la Grande Cerimonia dell’Imperatrice Demoniaca. Tra due giorni andrò anche io a porgervi visita con Qinghong.”


“Sì, se il vecchio sapesse che siete guariti completamente, credo che sarebbe così contento da non riuscire a dormire per tre giorni interi... Oh! Quando tornerai, assicurati di portare questo ragazzino.” Disse con enfasi Mu Yubai.


“Xiao’er, vai a salutare tuo zio con tua madre.” Disse Yun Qinghong.


“Ah? Sì padre.” Yun Xiao era ancora un po' sbalordito, era evidente che non avesse ancora compreso bene cos'era successo oggi.


Mu Yubai diede un'occhiata a suo cognato. Sapeva perché stava dando questo ordine, probabilmente aveva qualcosa da dire a Yun Che in privato, così non rifiutò. Se ne andò camminando a grandi passi.


“Padre, c'è qualcosa che vuoi dirmi?” Una volta che se ne andarono, rimasero solo Yun Qinghong e Yun Che nel cortile.


“Sì.” Yun Qinghong annuì, poi disse sorridendo:”Che'er, questo è stato tutto merito tuo. Se non fosse stato per te i diecimila anni di lealtà della famiglia Yun sarebbero stati distrutti in un solo giorno in modo irrimediabile.”


Yun Che sogghignò:”Eheh, sei troppo cortese. Sono comunque per metà membro della famiglia, inoltre sei stato tu a soverchiare tutti quanti. Con la tua saggezza, anche se non fossi stato qui, avresti capito tutto da tempo, no?”


Yun Qinghong scosse la testa e disse:”In questi ultimi anni, a causa della mia invalidità, sapevo di non avere la forza per supportare la famiglia Yun, così ho chiuso gli occhi. Anche se sapevo della slealtà del duca Huai da molto tempo e immaginavo che stesse cercando di influenzare il nostro clan, non sapevo qual era il suo contatto. Inoltre se non ci avessi guarito, anche se avessi saputo tutto, non avrei avuto il potere per ribaltare la situazione.”


Yun Che rifletté per un po' poi disse:”Padre, ho un'ipotesi... credo che alcuni degli Anziani della tua generazione siano ancora dalla tua parte nonostante avessero saputo della tua invalidità. Tutti questi anni di solitudine, l'hai fatto apposta, vero?”


Yun Qinghong rise:”Sì, hai ragione. Anche se non volevo davvero dare la posizione di patriarca a qualcun altro, allora ero invalido e Xiao'er non era un mio discendente. Avrei preferito dare la posizione a Yun Waitian piuttosto che essere un peso per la famiglia.
Dopotutto, anche se l'onore della nostra stirpe è importante, come può essere paragonato al futuro del nostro clan.
Che'er, se non fosse stato per te, avrei lasciato che Yun Waitian mi succedesse. Ma ora che sono guarito e ho la forza di portare questa responsabilità, non posso assolutamente dare agli altri questa carica. Che’er, hai cambiato il destino della nostra intera famiglia. È un favore così grande da poter essere ricordato da oltre mille generazioni.”


“Il motivo per cui volevo rimanere solo con te è per confessarti una cosa.” Yun Qinghong sussultò e disse con un po' di tristezza:”Ho permesso al Drago di Pietra di uccidere Yun Xingyue.”


“Lo so.” Al contrario delle aspettative di Yun Qinghong, Yun Che rispose direttamente senza esitare. Continuò:”Con la tua forza e la distanza ravvicinata in cui eri, proteggere Yun Xingyue sarebbe stato facilissimo.”


“...Allora credi che sia stato troppo spietato?”


“No!” Yun Che scosse la testa:”Al contrario. Approvo pienamente la tua decisione. Dato che Xinyue aveva già riferito i nomi di Helian e del duca Huai, non c'era bisogno di interrogarlo ulteriormente.
Anche se era stato avvelenato e costretto a fare tutto questo, ha comunque pugnalato alle spalle un membro del suo clan per diventare patriarca.
Inoltre non ha esitato a ferire l'intera famiglia! Morire diecimila volte per un crimine così serio non sarebbe affatto eccessivo! E se fosse stato condannato a morte dal clan, anche se non avesse detto nulla, Yun Waitian avrebbe comunque provato risentimento.
L’attacco del duca Hui Ye ha avuto un ottimo tempismo. Ora Yun Waitian prova odio nei confronti del clan del duca e sarà commosso dal tuo perdono. Inoltre la colpa che sentirà lo renderà incredibilmente leale. Dopotutto è il Grande Anziano del clan; a parte te è una delle colonne portanti della famiglia. Questo risultato è perfetto.”


Yun Qinghong guardò con attenzione Yun Che, poi rise di cuore:”Ahahahah... Che'er, ti sto ancora sottovalutando. È difficile per me credere che hai solo ventuno anni. Con il tuo talento e il tuo temperamento non dubiterei di te se dicessi di avere mille anni di esperienza.”


Anche Yun Che rise e sospirò internamente... Ciò che ho vissuto, le situazioni critiche e anche i pericoli mortali che ho affrontato, perfino una persona con mille anni di esperienza non potrebbe rivaleggiare con me...
                                


                                



