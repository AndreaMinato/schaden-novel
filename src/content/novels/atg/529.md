---
title: Capitolo 529 - Falso Allarme
pubDate: 2025-02-03T07:52:46.836Z
tags:
    - atg
---


<em>Capitolo regolare
3 in coda, 0/10 donazione
-Schadenfreude</em>


La reazione di Yun Qinghong fu ancora più intensa di quanto Yun Che si aspettasse.
Yun Qinghong sarebbe stato impassibile anche di fronte ad una catastrofe ma l’amicizia e la lealtà erano più importanti della sua stessa vita per lui. Come poteva accettare che il suo migliore fratello che aveva salvato la sua famiglia fosse morto a causa sua. Anche la sua famiglia era crollata…


Mu Yurou andò a sostenere suo marito. Era la persona che lo capiva di più e sapeva chiaramente quanto fosse grande questo impatto. Non provò a dire parole di conforto e si limitò a piangere in silenzio accanto a lui.


Yun Che lo consolò:”Padre, Zio Xiao è già mancato da ventidue anni. Potrebbe essersi perfino reincarnato ormai conducendo una vita ancora più bella, smettila di biasimarti. Sei il Patriarca della famiglia Yun, la colonna portante del clan, padre di Yun Xiao e me. In questo mondo non c’è nulla che ti possa abbattere.”


“Sto bene… bene… bene…”


Yun Qinghong mormorò più volte. Il suo sguardo era spento, il suo volto era pallido e non sembrava che stesse minimamente bene. Yun Xiao si morse le labbra e disse:”Padre, non fare così. Non è colpa tua, inoltre… inoltre sei stato un buon fratello per il mio padre biologico; anche se è morto per salvarti sono sicuro che l’abbia fatto senza provare rimpianto. Credo che se fosse stato lui a dover fuggire, avresti fatto lo stesso…
Per questo non devi biasimarti più, è una scelta che ha fatto. Non ti biasimerà, né lo farà nessun altro… Padre, solo se vivrai e ti prenderai cura di te lo faresti riposare in pace…”


Yun Xiao non aveva mai visto suo padre, né conosceva il suo nome prima. Aveva scoperto solo oggi della sua esistenza quindi, a parte un rapporto di sangue, non aveva alcuna relazione con lui. Dopo aver sentito che non era più in questo mondo, a parte un intenso dolore e un vuoto nelle sue vene, non provò troppa tristezza; di sicuro non era un’emozione intensa come quella di Yun Qinghong… e sentiva gratitudine nei suoi confronti per averlo cresciuto per più di vent'anni.


Yun Che non si aspettava che Yun Xiao sarebbe stato così calmo e avrebbe potuto consolare Yun Qinghong. Le sue parole di conforto sarebbero state più importanti perché era il discendente di Xiao Ying. La sua gratitudine e il rimorso nei confronti di Xiao Ying potevano essere ripagati tramite suo figlio e le sue parole rappresentavano il perdono da parte della famiglia Xiao…


Lo sguardo di Yun Qinghong tornò ad accendersi. Osservò Yun Xiao e poi gli afferrò le spalle:”Xiao’er, davvero… non mi biasimi? Sono stato io a farti perdere i tuoi genitori biologici…”


“No.” Il giovane scosse la testa senza esitare:”Anche se ho perso i miei genitori, il cielo è stato gentile e mi ha dato due genitori adottivi affettuosi… Provo solo rispetto e gratitudine per voi, perché vi biasimerei… Nemmeno i miei genitori vi avrebbero biasimato. Sacrificare la propria vita per un buon fratello può essere solo soddisfacente e portare felicità. Ad esempio… se un giorno il fratellone incontrasse un pericolo e potessi salvarlo sacrificando la mia vita, lo farei senza esitare…”


“Yun Xiao…” Mormorò Yun Che.


“Bravo… Bravo bambino!” Yun Qinghong gli diede una forte pacca sulle spalle, sollevò la testa e rise all'improvviso:”Ahahahah… non c’è da meravigliarsi che tu sia figlio mio e di Xiao Ying!
Fratello Xiao, sentendo questo dal cielo devi stare sorridendo con calore… Fratello Xiao, tuo figlio è mio figlio! Non ti preoccupare, finché ci sarò io non lascerò che maltrattino nostro figlio!”


“Xiao’er, grazie.” Disse con gentilezza Mu Yurou. Sapeva che se Yun Xiao non avesse detto quelle parole, suo marito non sarebbe riuscito a riprendersi così velocemente.


“Che’er, nonno Xiao sta ancora bene?” Chiese Yun Qinghong.


“Il nonno sta bene, è ancora in salute.” Lo sguardo di Yun Che divenne triste:”Solo che è vissuto con amarezza in tutti questi anni. Il dolore dell’aver perso un figlio e sua moglie…
Ha dovuto sopportare tutto questo mentre cresceva me e la zietta. Inoltre le mie Vene Misteriose erano mutilate fin da quando ero giovane.
Ero incapace di coltivare il profound e sono diventato lo zimbello della famiglia e perfino dell’intera clan della Nuvola Vagante. Questo causò umiliazione anche al nonno, facendo calare drasticamente la sua posizione nella famiglia Xiao… Tuttavia anche se aveva tutto questo peso, non ha mai mostrato alcun odio nei miei confronti, il ‘colpevole’ dietro tutto questo e invece mi ha mostrato la stessa quantità di amore e cura che dedicava alla zietta.
Mi ha cresciuto, fatto da scudo, insegnato lezioni di vita e mi ha consolato quando venivo ridicolizzato... Durante questo periodo di tempo ha cercato il colpevole dell’assassino dello zio Xiao mentre cercava costantemente famosi dottori che avrebbero potuto curare le mie Vene Misteriose…”


Yun Qinghong non dubitò nemmeno per un istante che Xiao Lie non fosse stato un buon padre dato che era riuscito a crescere un figlio come Xiao Ying. Sospirò con profondo rimpianto:”Che’er dobbiamo sempre ricordarci della gentilezza della famiglia Xiao! Il nonno Xiao che ti ha cresciuto… sarà per sempre tuo nonno! In futuro, non importa quanto diventerai forte e quanti risultati otterrai, non dovrai mai dimenticarlo!”


“Sì!” Yun Che annuì. Si girò verso Yun Xiao e disse:”Anche se i tuoi genitori biologici non sono più qui con noi, hai ancora un nonno. È molto gentile e nobile. Pochi anni fa, quando sono diventato abbastanza forte, alla fine ha smesso di avere preoccupazioni e ha iniziato a pensare di poter passare a miglior vita. Tuttavia quando gli ho detto che molto probabilmente eri ancora vivo, tutti i suoi pensieri negativi sono scomparsi.
Se trovo un modo per tornare nel continente del Cielo Misterioso, devo portarti a fare visita al nonno. Ne sarà sicuramente contento… Hai anche una zietta che, anche se è un anno più giovane di te, è comunque la tua zia biologica. È birichina e gentile, quando la vedrai sarai entusiasta di avere un parente del genere… Inoltre ci sarebbe ancora l’accordo di matrimonio… Uh…”


“Matrimonio?” Yun Xiao spalancò gli occhi.


Yun Che gli spiegò del matrimonio con Xia Qingyue, quando vide l’espressione innocente di Yun Xiao, sorrise imbarazzato e disse:”Umh, padre, madre, mi sono dimenticato di dirvelo. Quando ero nel continente del Cielo Misterioso mi sono già sposato.”


Pure due volte!


“Oh?” Yun Qinghong sorrise.


“Davvero?” Mormorò scioccata Mu Yurou, aveva un’espressione agitata e nervosa:”Significa che ho già una nuora? Allora… quanti anni ha, di chi è figlia?
È bella? Com’è il suo temperamento, è ubbidiente? È buona con te?”


La serie di domande fece grattare la testa al giovane, che rispose con un po’ di imbarazzo:”Mi sono già sposato quando avevo sedici anni. Inoltre… in realtà… la persona che ho sposato, suo padre e lo zio Xiao avevano deciso del nostro matrimonio prima che lei e Yun Xiao fossero nati, e alla fine… lei… ha sposato me.”


Sarebbe dovuto essere Yun Xiao a sposare Xia Qingyue. Anche se Yun Che non lo sapeva allora, aveva rubato la fidanzata a Yun Xiao.
Chiese un po’ agitato:”Non mi biasimi per aver rubato tua… umh moglie, vero?”


Yun Xiao lo fissò stordito per un po’ prima di capire queste parole. Fece un cenno frettoloso mostrando del panico:”No, no no… non lo farò, non lo farò! Sicuramente no! Ho già la Settima Sorella… è un bene che il fratellone l’abbia sposata, bene.”


Yun Xiao sembrava un po’ sollevato e quando finì di parlare sussurrò:”Fratellone, non… per favore non dire alla Settima Sorella che avevo una fidanzata… Potrebbe perfino arrabbiarsi.”


“Ohh! Naturalmente.” Disse subito Yun Che… Si era preoccupato per niente.


“Comunque… mia moglie… Oh no, intendevo mia cognata, qual è il suo nome? È bella?” Chiese con cautela Yun Xiao. Anche se non era interessato in altre donne era comunque curioso.


Yun Che si sfregò il mento e rispose:”Si chiama Xia Qingyue. Ha la nostra stessa età. È bella ma la sua personalità è un po’ fredda. Il suo più grande desiderio è perseguire il profound e a parte coltivare non ha altri interessi. Qualche giorno dopo il matrimonio è entrata nel suo setta e non l’ho vista molto. Probabilmente mi ha già dimenticato.”


“Oh!” Yun Xiao annuì immaginandosi subito una donna con lo sguardo spento, il volto rigido e un’espressione fredda… Pensandoci, rabbrividì e tirò un sospiro di sollievo… Fiuu! Meno male che è stato il fratellone a sposarla.
Sarebbe stato così noioso stare insieme a lei. La Settima Sorella è sempre la migliore, la sua voce graziosa, i suoi begli occhi e il suo temperamento piacevole. È carina perfino quando è arrabbiata…


Uh? È bella? Anche se lo fosse come potrebbe essere paragonabile alla mia Settima Sorella… Pensò con risolutezza Yun Xiao.


“Una persona capace di far fare a Xiao Ying una promessa del genere dev'essere molto valida.” Gli occhi di Mu Yurou si inumidirono di nuovo:”Non avrei mai pensato che mio figlio avesse già una famiglia.”


Le labbra di Yun Che tremarono, ma non disse di avere già due mogli. Inoltre non parlò del bambino che aveva avuto con una donna con cui non si era sposato, perché questo li avrebbe fatti preoccupare ancora di più.


“Che’er, cos'è successo alle tue Vene Misteriose? Chi le ha curate per te?” Yun Qinghong fece la domanda che gli frullava nella testa da molto tempo.


Yun Che rispose:”Ho due maestri. Uno mi ha insegnato le arti della medicina e l’altra mi ha aiutato a ricostruire le mie Vene Misteriose e mi ha allenato quando avevo sedici anni.”


Yun Qinghong ne fu profondamente colpito:”Le tue tecniche di medicina superano già i migliori dottori all’età di ventidue anni… E se le tue Vene Misteriose sono state ricostruite quando avevi sedici anni, allora hai coltivato solo per sei anni. Hai raggiunto lo Stadio del Cielo Misterioso in soli sei anni, eppure puoi sconfiggere facilmente un coltivatore negli stadi iniziali del Stadio Tiranno Misterioso. I tuoi maestri devono essere straordinari.”


Il suo maestro, medico dei miracoli, in effetti era un genio straordinario.


Ma Jasmine...


Era semplicemente un mostro imperscrutabile!
                                


                                



