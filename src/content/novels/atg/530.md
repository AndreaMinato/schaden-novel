---
title: Capitolo 530 - La Terrificante piccola Imperatrice Demoniaca
pubDate: 2025-02-03T07:52:46.836Z
tags:
    - atg
---


<em>Capitolo regolare
3 in coda, 0/10 donazione
-Schadenfreude</em>


“I miei due maestri hanno cambiato il mio destino. Senza di loro non sarei sopravvissuto.” Sospirò con emozione Yun Che. Dopodiché si ricordò della cosa più importante che avrebbe dovuto dire ai suoi genitori e disse subito:”Non mi avete chiesto da dove proviene il Distintivo del Patriarca... quando ero nel continente del Cielo Misterioso, ho visto il nonno!”


Queste parole scioccarono Yun Qinghong. Tremò e disse con voce roca:”Nonno? Quale nonno... quale nonno?!”


“Il mio nonno biologico, tuo padre, il Re dei Demoni dell’Illusory Demon Realm... Yun Canghai!”


“Mi ha dato il Distintivo del Patriarca e mi ha detto di riportarlo alla famiglia Yun un giorno.”


“Ah!” Mu Yurou sussultò e si coprì la bocca con le mani.


Whoosh!!


L’aria di fronte a Yun Che tremò violentemente mentre Yun Qinghong si precipitò verso di lui ad una velocità fulminea. Non badò alla sua forza da quanto era teso. Afferrò le spalle di Yun Che così forte che quasi le slogò:”Tu... hai davvero visto tuo nonno... dove l’hai visto... dove... dov'è ora... come sta...”


La morte di Xiao Ying lo aveva già sconvolto e ora aveva sentito notizie di suo padre. Probabilmente Yun Qinghong non era mai stato così scosso in tutta la sua vita. Per cento anni non aveva più rivisto suo padre e non sapeva nemmeno se fosse ancora vivo...


Yun Che si immaginava che questo tormentasse perfino il suo sonno. Quando ripensava ai sedici mesi che aveva trascorso sotto la Terrazza delle Spade della Villa della Spada Celestiale, provò amarezza. Iniziò a raccontare lentamente:”Non molto tempo dopo la rinascita delle mie Vene Misteriose, mi sono unito al Palazzo Misterioso Ventoblu e ho rappresentato la famiglia imperiale al torneo che si teneva nella Villa della Spada Celestiale.”


La Villa della Spada Celestiale era un luogo che Yun Qinghong e Mu Yurou non si sarebbero mai dimenticati per tutta la vita. In passato avevano rischiato la vita per usare la Sonda Spirituale su un membro della regione della Potente Spada Celestiale e avevano scoperto che Yun Canghai non era morto, ma imprigionato. Il posto in cui era imprigionato era... la Villa della Spada Celestiale!


Yun Che raccontò tutto; come si era unito al torneo, come Ling Kun della regione della Potente Spada Celestiale avesse portato i primi classificati a “vedere” il rituale di sigillo del “demone” che poi era impazzito a causa delle provocazioni, mettendo in pericolo Xia Yuanba, e come lui stesso era stato sigillato nella Terrazza delle Spade con il “demone” perché si era sacrificato per salvare Xia Yuanba.


“Allora non mi sarei mai immaginato che il “demone” fosse mio nonno.
Il suo corpo era legato con le Catene Meteoritiche, la sua forza misteriosa era soppressa dalla Formazione Potere Celeste Soul Suppressing... in condizioni così dure poteva solo controllare il suo Manico Profound ed era sigillato sottoterra da una spada chiamata Punizione Divina...”


“...Ero sull'orlo della morte dopo l'attacco del nonno. Dopo che sono guarito ho continuato ad allenarmi così da poterlo uccidere e uscire da lì... Fino al giorno in cui il nonno ha riconosciuto lo Specchio del Samsara che avevo tirato fuori. Allora ha risvegliato il mio Manico Profound, ha condotto un test di paternità del sangue... è stato allora che ho saputo che era mio nonno.”


Yun Qinghong e Mu Yurou rimasero storditi per molto tempo. Più di venti anni fa, anche se avevano scoperto dov'era Yun Canghai, avevano quasi perso la vita senza nemmeno potersi avvicinare a lui, figuriamoci vederlo. Non potevano immaginarsi che Yun Che lo avrebbe trovato... e ora che stavano sentendo la sua risposta non riuscivano a crederci.


“La volontà del cielo, dev'essere la volontà del cielo! Ha fatto sì che vi incontraste in un posto così strano!” Yun Qinghong era così entusiasta che i suoi occhi erano pieni di lacrime. Sia suo figlio che suo padre erano nel continente del Cielo Misterioso. Nessuno dei due sapeva dell'esistenza dell’altro, ma per coincidenza si erano trovati. Destino... era davvero destino!


Yun Che continuò a parlare:”Dopo che l’ho incontrato mi ha detto i nomi dei miei genitori biologici e mi ha informato dell'Illusory Demon Realm. Quando abbiamo passato tempo insieme mi ha istruito e ha usato il suo Manico Profound per combattere contro di me giorno e notte. Alla fine ha anche rischiato di consumare tutta la sua forza per risvegliare il mio Manico Profound e mi ha dato ciò che stava proteggendo con la vita da cento anni, per riportarla all’Illusory Demon Realm...”


“Cos'è successo dopo? Se sei scappato, tuo nonno è scappato con te? Dov'è ora?” Chiese con impazienza Yun Qinghong.


L’espressione di Yun Che diventò cupa. Guardò verso il basso e disse a bassa voce:”Eravamo imprigionati dalla Punizione Divina. Non potevamo uscirne contando solo sulla mia forza. Le Catene Meteoritiche e la formazione trattenevano il nonno. Dopo avermi dato i tesori che stava proteggendo, per liberarmi... si... è ucciso...”


Yun Qinghong rimase così scioccato che barcollò all'indietro, come se fosse stato colpito da un fulmine.


Mu Yurou chiuse gli occhi e si coprì la bocca mentre le lacrime le rigavano in silenzio il volto.


“Proprio quando... proprio quando...” Yun Qinghong mormorò con tono spento:”È stato imprigionato per cento anni senza nemmeno vedere la luce del sole... Ha sofferto troppo... Proprio... Ora non deve soffrire più, è libero. Può riposare in pace.
Prima di morire è riuscito a trovare una persona degna di fiducia per affidargli la sua missione, dev'essere mancato... con un sorriso dopo aver visto suo nipote e avergli salvato la vita...”


“Sì,” Yun Che annuì:”Il nonno è morto sorridendo.”


“Sì...” Yun Qinghong chiuse gli occhi mentre le lacrime gli scorrevano per le guance.
Morto sorridendo... solo questo poteva lenire il suo dolore.


“Ho portato il corpo del nonno.”


Yun Che arretrò un po'. La Perla del Veleno Celeste brillò e la Bara dell’Eternità apparì di fronte a loro. Dopo aver ottenuto la bara dove Hong'er stava dormendo da molti anni, ci aveva messo il corpo di Yun Canghai perché in essa il corpo sarebbe rimasto preservato anche per milioni di anni.


Yun Qinghong perse la calma, premette la mano sul corpo freddo e cadde lentamente a terra fino ad inginocchiarsi.


Nei suoi ricordi suo padre era il prestigioso Re dei Demoni, era uno spirito vigoroso e brillante. Non era invecchiato e gli piaceva mantenere sempre un aspetto giovane. Quando erano insieme sembravano fratelli della loro stessa età.


Ma dentro la Bara dell’Eternità c’era un vecchio... un vecchio sull'orlo della morte...


Era ossuto, aveva il volto secco e avvizzito; i suoi capelli, e la sua barba erano scompigliati e bianchi. Sembrava un diavolo feroce. Se non fosse stato per i suoi lineamenti non avrebbe mai creduto che fosse suo padre... perché non poteva immaginarsi quante sofferenze avesse passato per ridursi così...


“Pa...dre...” Yun Qinghong tremò pieno di dolore. Yun Che alzò lo sguardo e disse piano:”Riportarlo nella sua terra natia dev'essere stato uno dei suoi desideri... ma, per favore, rimanda la sua sepoltura. Non posso lasciare che il nonno muoia per niente... e sopratutto che muoia con l’accusa di essere un criminale!”


Yun Qinghong abbassò la testa tremando e stringendo forte i denti.


“Sigh...” Yun Che sentì un peso al petto:”Se vuoi piangere, piangi. C’è solo la tua famiglia qui. Sei mio padre e il padre di Yun Xiao, ma anche... figlio del nonno...”


Le parole di Yun Che fecero crollare le difese che Yun Qinghong stava cercando di mantenere. Alla fine scoppiò a piangere per il dolore... questa era la prima volta che piangeva in questo modo.


Yun Che portò Yun Xiao fuori. Uscendo sentiva di essere in un mondo completamente diverso.


Yun Che guardò suo fratello e gli chiese: “Sei inquieto?” 


Yun Xiao scosse la testa e disse:”Sapevo fin dall'inizio che sarebbe venuto questo giorno. Ho sempre pensato che non avrei saputo come affrontarlo... ma ora sento di essere ancora più sicuro.”


“Anche io.” Yun Che disse sorridendo:”È semplice. Anche se avevamo una casa, i nostri cuori non vi appartengono. Ma ora sento di aver trovato la mia casa. Anche tu hai scoperto le tue origini e non hai perso i genitori che ti hanno cresciuto per oltre vent'anni. Naturalmente ti senti più sicuro.”


“Solo che non pensavo che la situazione si sarebbe complicata così tanto. Mi sembra di stare ascoltando una storia bizzarra.” Sospirò con emozione Yun Xiao.


“La vita in molti casi è molto più strana e incredibile delle storie inventate.” Yun Che lo guardò e disse all'improvviso:”Dato che hai scoperto le tue origini, dovresti cambiare il tuo nome. Che ne dici di... Xiao Yun!”


“Ah?” Yun Xiao esitò per un secondo poi fu subito d’accordo:”Va bene! D’ora in poi il mio nome sarà Xiao Yun! Anche in pubblico mi chiamerò così, altrimenti i miei genitori che mi guardano dal cielo mi rimprovererebbero.”


“Ahahah!” Yun Che rise fragorosamente. Dopo un giorno di ribaltamenti della sorte e tensione, sentiva proprio che Yun Xiao fosse maturato molto. Forse sapere da dove proveniva aveva dissipato le sue preoccupazioni e la confusione che provava da tempo.


I due rimasero all'entrata del cortile, nel caso qualcuno si fosse avvicinato disturbando Yun Qinghong. Rimasero in silenzio per un po’. All’improvviso Yun Che chiese:”Yun... umh, Xiao Yun, hai mai visto la piccola Imperatrice Demoniaca’”


“Sì.” Xiao Yun annuì:”In realtà durante tutti questi anni la piccola Imperatrice Demoniaca è venuta a porgere visita a mio padre molte volte senza essere accompagnata. Nessun altro lo sa.”


“Sembra che si fidi e rispetti molto nostro padre e lui sembra molto leale nei confronti della piccola Imperatrice Demoniaca o piuttosto del clan degli Imperatori Demoniaci.” Mormorò Yun Che.
“Che tipo di persona è?”


“Umh... come dovrei metterla...” Xiao Yun rifletté con serietà e disse esitando:”In realtà l’ho vista poche volte e non l’ho mai guardata bene perché ogni volta che mi trovavo di fronte a lei, provavo... un po’ di paura.”


“Paura?” Yun Che alzò le sopracciglia.


“La sua aura è davvero spaventosa.” Descrisse Yun Xiao. “Anche quando ero lontano da lei, mi sentivo soffocare. I suoi occhi erano ancora più spaventosi. Non ho mai avuto il coraggio di guardarla negli occhi. Anche se mi avesse dato una mera occhiata, rabbrividivo… la sua espressione è sempre uguale, sembra che nessuno l’abbia mai vista sorridere. Il suo intero volto sembra… congelato.”


“Oh… così terrificante.” Spalancò gli occhi Yun Che.


Xiao Yun provò a ricordare e disse:”La piccola Imperatrice Demoniaca indossa sempre vestiti grigi... Non un colore chiaro, ma scuro e spento. E... e... oh! Quando io e nostro padre parlavamo della piccola Imperatrice Demoniaca, ha menzionato che era molto crudele. Cento anni fa quando è salita al trono, molti si sono opposti perché era una femmina e sono morti, parte di loro è stata uccisa da lei.
Tutti rabbrividiscono quando la vedono e nessuno osa più disobbedirle.”


“...Sembra crudele.” Yun Che iniziò ad immaginarsela, il suo sguardo affilato, il suo aspetto terrificante... potrebbe essere perfino brutta, priva di emozioni e con un’aura così fredda da far gelare le ossa, una donna di mezz'età che indossava un abito grigio spento...


Dopo aver finito di immaginarla rabbrividì... perché stava pensando ai gul delle leggende. Era così simile!
                                


                                



