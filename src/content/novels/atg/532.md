---
title: Capitolo 532 – Fuori dalla Città Imperiale dei Demoni
pubDate: 2025-02-03T07:52:46.836Z
tags:
    - atg
---


<strong>Capitolo regolare, 3 in coda, 0/10 donazione
-Alstor</strong>


<strong>**ANNUNCIO** Come regalo di Natale dal 14 dicembre al 7 gennaio i capitoli saranno a metà prezzo, cioè cinque euro l'uno</strong>






La Famiglia Yun, che si era agitata tutto il giorno, finalmente si calmò sebbene tutti i suoi membri fossero ancora tutt'altro che tranquilli. La notte scese silenziosamente. Il silenzio che avvolgeva la Città Imperiale dei Demoni era quello di sempre e non sembrava essere stato disturbato dalla “grande faccenda” della Famiglia Yun.


Eppure, la notizia che Yun Qinghong e sua moglie erano completamente guariti e avevano recuperato la loro forza misteriosa si era diffusa in tutta la città prima ancora che fosse sera, mettendo sottosopra tutte le famiglie più potenti e prestigiose.


Dal giorno seguente, l'ingresso della tenuta della Famiglia Yun divenne incredibilmente frequentato e un flusso infinito di persone continuava a riversarvisi per poter visitare Yun Qinghong. Ogni singola persona che si presentava era sorprendentemente prestigiosa, eppure tutti ricevettero un cortese rifiuto. A ognuno di loro fu detto che il Patriarca non avrebbe accettato ospiti per i tre giorni seguenti.


Anche l'Assemblea di Famiglia che doveva tenersi quella mattina fu posticipata al giorno seguente per ordine di Yun Qinghong.


Infatti, per tre giorni Yun Qinghong rimase inginocchiato accanto al corpo di Yun Canghai, custodendolo. Per quei tre interi giorni, non mangiò né bevette; non si mosse, né dormì. E Mu Yurou rimase al suo fianco, restando in ginocchio insieme a lui e sorvegliando il corpo di Yun Canghai; non lo lasciò da solo neppure per un istante.


Se non ci fossero state questioni di così vitale importanza, Yun Qinghong sarebbe rimasto inginocchiato per un mese intero... o forse ancora di più.


Tuttavia, non disse a nessuno che il cadavere di Yun Canghai era stato riportato nel Regno Demoniaco Illusorio. Eccetto loro quattro, nessuno lo sapeva. E dopo tre giorni, Yun Che riprese la Bara dell'Eternità in cui era custodito il corpo di suo nonno e la ripose nella Perla del Veleno Celeste. Yun Qinghong non si oppose, perché pur non sapendo di preciso cosa avesse in mente Yun Che, credeva in lui; si fidava ciecamente di suo figlio.


In quanto allo Specchio del Samsara, quando Yun Che annunciò di non volerlo restituire alla Famiglia Reale Yun Qinghong esitò soltanto per qualche istante. Poi, si limitò a ridarglielo. Suo figlio era appena tornato e la sua gioia, la sua felicità e il suo orgoglio, sommati al senso di colpa per averlo lasciato solo per oltre vent'anni... impedivano a lui e Mu Yurou di riuscire a negargli qualsiasi cosa chiedesse, indipendentemente da quanto fosse eccessiva; sarebbero stati persino disposti a violare alcuni dei loro principi.


In quanto al fatto che Yun Che fosse loro figlio, ovviamente nessun altro lo sapeva. Perché se si fosse scoperto, molte persone lo avrebbero sicuramente collegato al continente del Cielo Misterioso e questo avrebbe potuto creare problemi imprevedibili oppure metterlo addirittura in pericolo, siccome era appena arrivato.


Preferivano che tutti coloro che erano già ostili nei suoi confronti e avevano inviato i loro uomini a indagare sulle sue origini restassero a mani vuote, così sarebbero stati incerti e preoccupati e avrebbero agito con cautela per evitare risvolti inaspettati.


E, essendo colui che aveva prestato uno straordinario servizio alla Famiglia Yun sradicando all'origine la crisi che stava per colpirla, essendo anche il figlio adottivo del Patriarca, Yun Che si guadagnò un largo sostegno nella Famiglia Yun. Persino gli Anziani, quando lo vedevano, lo salutavano sorridendo e con sguardi benevoli; alcuni lo lodarono persino con generosi complimenti.


La notte divenne più profonda e il silenzio era surreale.


Negli ultimi giorni, Yun Che non era uscito molto dalla sua stanza; aveva trascorso la maggior parte del tempo concentrandosi sullo studio del Fulmine Illusorio e abituandosi al peso della Spada Colpo Celeste Nemesi dei Diavoli.


“Direi che è ora di valutare i frutti del mio allenamento.” mormorò fra sé e sé.


Bang!


Lo Specchio Illusorio Frozen End che lo circondava si frantumò. Yun Che espirò debolmente e l'aura della sua Energia Misteriosa cominciò a indebolirsi gradualmente. In un batter d'occhio, sembrò che tutta la sua energia fosse scomparsa. Figurarsi l'aura della sua forza misteriosa, persino il rumore dei suoi respiri e dei battiti del suo cuore sembrava essere sparito. Se qualcuno gli avesse dato le spalle in quel momento, non sarebbe affatto riuscire a percepire la sua presenza.


All'attivazione di “Fulmine Nascosto”, gran parte della sua Energia Misteriosa veniva utilizzata per sigillare la sua aura all'interno del suo corpo. Per mantenere attiva quell'Abilità Profound era necessario usare costantemente una parte della propria Energia Misteriosa, ma ne bastava così poca che l'Energia Misteriosa utilizzata era addirittura inferiore a quella che Yun Che rigenerava di continuo grazie alla Grande Via del Budda. Mantenne l'occultamento conferito dal Fulmine Nascosto e indossò un completo di abiti neri. Uscì dalla sua stanza d'allenamento, saltò sul tetto e cominciò a camminarvi dopo aver scelto a caso una direzione verso cui dirigersi.


Inoltre, ora il suo prestigio all'interno della Famiglia Yun era cresciuto esponenzialmente, perciò anche se qualcuno l'avesse scoperto non avrebbe avuto grandi problemi. Ma il suo cuore si riempì di gioia quando, anche dopo aver sorvolato una buona metà della tenuta della Famiglia Yun, non fu notato da nessuno!


Quello non era certo un qualche quartiere povero e malandato. Era pieno di innumerevoli praticanti del mistero alla vetta del potere. Anche scegliendone uno a caso, sarebbe stato un membro della Famiglia Yun, in grado di far tremare l'intero Regno Demoniaco Illusorio. In circostanze ordinarie, qualcuno allo Stadio del Cielo Misterioso non poteva nascondere la sua aura neppure a chi aveva raggiunto l'Stadio Imperatore Misterioso, quindi era scontato che anche i Signori lo avrebbero scoperto. In qualsiasi altro luogo, i Signori erano rari quanto piume di fenice o corni di qilin, ma nella Città Imperiale dei Demoni erano praticamente sparpagliati per tutte le strade. Soprattutto nella Famiglia Yun, una delle dodici Famiglie Guardiane, dove ce n'erano a bizzeffe. Eppure, Yun Che aveva attraversato l'intera tenuta senza essere notato da nessuno.


Yun Che era stato costretto alla fuga innumerevoli volte ed era già estremamente abile nel nascondere la propria presenza. Ora che poteva usare anche il Fulmine Nascosto, aveva ottenuto risultati al di sopra delle sue aspettative. Infatti, neppure Yun Qinghong sarebbe mai riuscito ad aggirarsi per la tenuta della Famiglia Yun senza essere notato e senza attirare l'attenzione di nessuno.


“Se avessi conosciuto questo Fulmine Nascosto quando ero nell'continente Nuvola Azzurra, non sarei stato costretto a sopportare di dover vivere fuggendo di continuo!” pensò Yun Che. Poi, uscì velocemente dalla tenuta della Famiglia Yun e entrò nella Città Imperiale dei Demoni, avvolta dalla notte silenziosa.


Anche se Yun Che era nella Città Imperiale dei Demoni da due mesi, aveva trascorso praticamente tutto il tempo curando Yun Qinghong e Mu Yurou, quindi non l'aveva mai visitata bene.


Anche nella notte buia come la pece, ovviamente un potente praticante del mistero poteva vedere molto chiaramente. Dirigendosi verso nord, Yun Che non andò troppo velocemente così da poter restare completamente nascosto. Lungo il tragitto percepì l'aura di molti individui potenti, ma nessuno di loro si accorse di lui. Dopo aver dato un'occhiata in giro per la città, Yun Che non riuscì più a resistere e decise di testare l'efficacia del Fulmine Illusorio. Espirò ferocemente, senza preoccuparsi del fatto che molto probabilmente qualcuno l'avrebbe notato. Il suo corpo sembrò trasformarsi istantaneamente in un fulmine e volò a grandissima velocità. In un battito di ciglia, era completamente scomparso nel cielo notturno.


Considerando la velocità di movimento istantanea, il Fulmine Illusorio non poteva competere con l'Ombra del Dio Stellare, ma del resto quasi nessuna Abilità Profound avrebbe potuto. Comunque, valutando la velocità costante e continua, il Fulmine Illusorio surclassava completamente l'Ombra del Dio Stellare. Mentre volava si sentiva come se fosse diventato una vera e propria saetta. Prima ancora di accorgersene, aveva già percorso più di trecentocinquanta metri.


Inoltre, aveva già superato di netto la velocità che Hua Minghai aveva dimostrato di possedere durante la sua fuga.


Dopotutto, ora l'Energia Misteriosa di Yun Che era di gran lunga più densa di quella che a quel tempo possedeva Hua Minghai.


Yun Che non poté fare a meno di rifletterci... Hua Minghai si era affidato a quelle due Abilità Profound, il Fulmine Illusorio e il Fulmine Nascosto, per diventare il ladro più abile e famoso di tutto il continente del Cielo Misterioso, quindi ora lui... avrebbe potuto facilmente superare Hua Minghai, diventando il nuovo ladro numero uno del continente... Hmm!? No, assolutamente no, non sono affatto un ladro!


Sebbene Yun Che avesse studiato il Fulmine Illusorio per più di un mese, non voleva attrarre attenzioni indesiderati mentre si trovava nella Famiglia Yun perciò prima di quella notte non aveva avuto il coraggio di utilizzarlo apertamente, quindi l'aveva sperimentata solo all'interno della sua stanza di allenamento. Ora che aveva sfruttato al massimo il suo potere, ne fu così sorpreso da aver bisogno di parecchio tempo per abituarsi a quella velocità estrema, che gli dava la sensazione di essere diventato un soffio di vento. Si sentiva come se l'intero mondo fosse alle sue spalle, mangiando la polvere, e questo era incredibilmente rinvigorente, così Yun Che continuò a spronare senza freno la sua Energia Misteriosa cercando di accelerare sempre di più.


Whoosh!!!


Sotto al cielo notturno, un vecchio uomo seduto in una strada della Città Imperiale dei Demoni sentì improvvisamente una violenta folata di vento echeggiare sopra di lui. Sollevò lo sguardo, ma quel rumore era già scomparso in distanza; non era riuscito a vedere neppure un capello della persona che era appena passata.


“Che, che velocità incredibile... che fosse un Monarca di una di quelle grandi Famiglie?” bisbigliò l'uomo, entusiasta.


La velocità concessa dal Fulmine Illusorio non era soltanto sorprendente oltre ogni misura, ma consumava anche molta meno Energia Misteriosa di quanta Yun Che si aspettasse. Senza rendersene conto aveva già viaggiato per più di centocinquanta chilometri, alla massima velocità. Tuttavia, non si sentiva affatto stanco né a corto di fiato.


Yun Che alla fine si fermò, ma proprio quando stava per tornare sui suoi passi si accorse improvvisamente che di fronte ai suoi occhi c'erano gli altissimi cancelli della Città Imperiale dei Demoni.


In base alla direzione in cui aveva volato... quelli dovevano essere i cancelli settentrionali della città?


Dopo aver calcolato più o meno quanto tempo avesse impiegato, Yun Che rimase piuttosto sbalordito. In così poco tempo e con così poca fatica, aveva davvero già raggiunto la periferia della città... la velocità del Fulmine Illusorio era paragonabile soltanto a quella di una saetta galoppante; era così veloce da risultare incomprensibile. E la sua forza misteriosa era soltanto al picco dello Stadio del Cielo Misterioso. Ma riuscire a raggiungere di scatto i cancelli settentrionali della città partendo dalla tenuta della Famiglia Yun, in così poco tempo, richiedeva, come minimo, di essere alla vetta del Stadio Tiranno Misterioso!


Quando aveva raggiunto la Città Imperiale dei Demoni, era entrato dai cancelli meridionali. Quel luogo era all'estremità opposta della città. Yun Che ci pensò per un po' e decise di non tornare a casa. Decise invece di continuare a volare in quella direzione e in ben poco tempo superò persino le ultime abitazioni della periferia, lasciandosi alle spalle l'intera città.


“Dove stai andando?” quando Yun Che aveva attivato il Fulmine Illusorio per volare veloce come un fulmine, Jasmine era stata svegliata di soprassalto dal suo sonno.


“Whoaa... che posto è questo? È così buio!” anche Hong'er era stata costretta a svegliarsi. Ma era molto più brava di Jasmine a dormire. Jasmine doveva dormire circa dieci ore al giorno per contrastare al meglio il veleno diabolico che l'aveva colpita. Hong'er, invece, dormiva almeno venti ore al giorno e quando non si svegliava per la fame poteva riuscire a dormire anche per un giorno intero.


“Xiao Yun una volta ha detto che la Valle del Fulmine e del Fuoco del Corvo Dorato è a nord della Città Imperiale dei Demoni, quindi voglio dirigermi in quella direzione, così forse potrei riuscire a darle un'occhiata.” rispose Yun Che.


“Vuoi andare nella Valle? Quel luogo è famoso per essere il più straordinario dell'intero Regno Demoniaco Illusorio e neanche le Famiglie Guardiane possono entrarci in qualsiasi momento. Sicuramente ci saranno delle guardie incredibilmente forti o delle Formazioni Misteriose di sicurezza, quindi anche se la trovassi cosa credi che potresti fare?”


“Sono solo curioso di vedere che genere di posto è. Dopo che Xiao Yun me l'ha descritta come se fosse così misteriosa, dicendo che fra la nuova generazione della Famiglia Yun e quella delle altre Famiglie Guardiane c'è una differenza di potere così grande solo perché non ha potuto vistarla per cento anni... Ah, sto solo parlando a caso. Non voglio davvero scoprire dove si trova, e anche se ci riuscissi sicuramente non cercherei di entrarvi...”


“Perché anche se voglio visitarla, voglio potervi entrare a testa alta! E voglio entrarvi insieme a mio Padre, mia Madre e Xiao Yun!”


Mentre parlava, Yun Che aveva già percorso altri cinquanta chilometri sena rendersene conto. Le nuvole nel cielo notturno erano ormai svanite senza che lui lo notasse e una luminosa e brillante mezza luna pendeva fra le stelle. Con la sua luce, aveva già allontanato buona parte dell'oscurità. Sotto Yun Che c'era soltanto una vasta pianura ricoperta da un prato verde e riusciva a malapena a percepire la presenza di qualche umano, demone, o Bestie Misteriose. Guardando di fronte a sé, vedeva soltanto un vasto e spazioso vuoto.


“Strano, questo luogo non è poi così lontano dalla Città Imperiale dei Demoni, né è dominato dalla natura selvaggia, eppure non c'è nessuno qui in giro?” disse Yun Che, sovrappensiero. Dopodiché, ebbe un'intuizione: “Forse, siccome la Valle del Fulmine e del Fuoco del Corvo Dorato è in questa direzione, nessuno ha il permesso di avvicinarsi?”


Dopo averci rimuginato per un po', finì col concludere che quella era la spiegazione più logica.


“Maestro! Svelto, guarda, quel posto è luccicante! Secondo te lì c'è qualcosa di buono da mangiare!?”


La voce squittente e emozionata di Hong'er raggiunse Yun Che. Lui guardò verso il basso e notò che in effetti sotto di lui c'era qualcosa che brillava. Rispose, con un'espressione rassegnata: “Quello è solo un laghetto, non è niente di luccicante! E sicuramente non è qualcosa di delizioso che posso darti da mangiare!”


La superficie del lago rifletteva la luce della luna e, sotto al velo della notte, risplendeva con una lucentezza eccezionale... per Hong'er, esistevano soltanto due tipi di cibo: il primo erano le spade e l'altro erano le pietre preziose, che brillavano con ogni genere di colore. Dopo aver capito cosa le piacesse da mangiare, si era convinta che qualsiasi cosa fosse brillante fosse anche sicuramente deliziosa!


“Un piccolo lago? Oh...” l'entusiasmo di Hong'er si spense completamente e abbassò la voce.


“Yun Che, vai laggiù e da' un'occhiata.” disse improvvisamente Jasmine.
                                


                                



