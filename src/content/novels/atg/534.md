---
title: Capitolo 534 – Sfuggire Alla Morte Per Un Soffio
pubDate: 2025-02-03T07:52:46.837Z
tags:
    - atg
---


<strong>Capitolo sponsorizzato!!!! Grazie mille Alessandro! 1 in coda, 0/10 donazione</strong>


<strong>-Alstor, che domani pubblica l'ultimo di quelli sponsorizzati</strong>


<strong>**ANNUNCIO** Come regalo di Natale dal 14 dicembre al 7 gennaio i capitoli saranno a metà prezzo, cioè cinque euro l'uno</strong>


<strong>**ANNUNCIO**</strong> <a href="https://docs.google.com/forms/d/e/1FAIpQLSeKWb4fSxiymFLxQXb_Apg57d-VU2BZ73bmQmvc9SwJe4kBRw/viewform">Cliccate qui per compilare il questionario! Fatelo entro domenica e potrete vincere una delle tre copie autografate de Il Demone Contro il Cielo messe in palio!</a>






Yun Che spalancò gli occhi e rimase a bocca aperta... se non avesse avuto un autocontrollo eccezionale, gli sarebbe sicuramente sfuggito un singulto.


Si era soltanto lasciato trasportare dall'entusiasmo per il Fulmine Illusorio e aveva deciso di andare a fare un giro, per poi allenarsi tranquillamente per un po' con lo spadone. Non avrebbe mai potuto prevedere che in quel luogo così isolato e solitario si sarebbe fatto vivo nel cuore della notte un terribile Monarca... e se fosse stato solo questo, avrebbe ancora potuto accettarlo, ma era chiaro che quella persona avesse un carattere terrificante, così era stato costretto a nascondersi... e quel Monarca dall'aria crudele era una giovane ragazza... e, come se non bastasse, proprio di fronte ai suoi occhi... aveva incenerito tutti i suoi vestiti e ora era completamente nuda, come quando era nata!


Cosa diavolo stava succedendo!?


Se fosse stata una ragazza qualsiasi, non sarebbe stata affatto un'esagerazione affermare che, con il suo aspetto perfetto, doveva essere la più bella di tutto il Regno Demoniaco Illusorio e Yun Che avrebbe sicuramente divorato con lo sguardo quel bocconcino delicato. Ma l'aura e la forza misteriosa di quella ragazza erano semplicemente troppo terrificanti... se lei l'avesse notato poco prima, senza rancori o ostilità passate, forse gli avrebbe permesso di andarsene incolume.


Ma ora, se l'avesse scoperto... anche lui si sarebbe stupito se non l'avesse fatto a pezzi.


Yun Che chiuse gli occhi, veloce come un fulmine, e il cuore cominciò a battergli all'impazzata. Ma, subito dopo, nella sua testa risuonò la voce della sua coscienza: “Perché sei nervoso e ti senti in colpa!? Non sei venuto qui perché volevi spiarla di proposito. Eri qui da prima di lei! La ragazzina è arrivata dopo di te. È lei ad aver bruciato i suoi vestiti. A essere onesti, in un certo senso è stata lei a fare il primo passo e a permetterti di vederla, non è affatto colpa tua... e poi, è così stupenda che se non la guardassi sarebbe come sprecare letteralmente la tua vista, anzi, la tua stessa vita!”


La voce della sua coscienza calmò immediatamente Yun Che, che riaprì gli occhi. Le sue pupille luccicavano e fissò la ragazza in mezzo al lago senza mai sbattere le palpebre... esatto! È stata lei a bruciare improvvisamente i suoi vestiti, non l'ho spiata di proposito!


Io non c'entro assolutamente nulla!


Sarebbe uno spreco non guardarla!


Siccome era stato scioccato dall'aura straordinaria di quella ragazza, Yun Che non aveva osato guardarla. Ma ora che si era calmato, e che la ragazza aveva ritratto la sua Energia Misteriosa, la osservò con attenzione. E il suo sguardo si dissetò con la splendida bellezza del suo corpo. I due erano a decine di metri di distanza, ma questo non aveva importanza. Con la sua attuale vista, incredibilmente acuta, per Yun Che era come trovarsi proprio di fronte a lei.


Mentre fissava la ragazza, Yun Che rimase gradualmente con lo sguardo perso nel vuoto e non sbatté le palpebre neanche una volta... si dimenticò persino della spaventosa e inquietante sensazione che la ragazza gli aveva trasmesso poco prima.


La ragazza aveva un corpo molto delicato ed era piuttosto minuta. Le sue spalle erano strette e bianche come la neve, la sua vita era sottile, aveva un piccolo didietro e i suoi seni si muovevano leggermente a ogni suo respiro. La sua pelle era candida e liscia come quella di un neonato; era come la giada, pura e liscia senza la minima imperfezione. Era così perfetta da ricordare la superficie luccicante, chiara e traslucida della giada bianca. Si potevano intravedere persino le tracce azzurre delle sue vene, soprattutto sulle sue cosce bianche e slanciate, così candide e delicate da sembrare trasparenti.


Se qualcuno avesse abbracciato quella ragazza così perfetta e delicata, gli sarebbe sembrata leggera come l'aria. Quella vita così sottile e slanciata sembrava poter essere afferrata con una mano, e sul suo petto i suoi bianchi seni che si gonfiavano lievemente erano adornati da due eccezionali perle rosse... erano i due gioielli più incantevoli di tutto il suo candido corpo, tanto che avrebbero tolto il fiato a chiunque.


In quanto a Yun Che, era già da un po' che faceva fatica a respirare. Nel suo cuore nacque un certo rimpianto e divenne vigile, perché era sicuro che se avesse continuato a guardarla avrebbe potuto finire per abbassare la guardia... ma, per quanto si sforzasse di stare attento, non riusciva a distogliere lo sguardo.


Quella ragazza era una... demone!?


La bellezza numero uno del continente del Cielo Misterioso era Feng Xue'er.


E la ragazza di fronte ai suoi era sicuramente degna di essere incoronata bellezza numero uno del Regno Demoniaco Illusorio!


Prima che Yun Che riuscisse a riprendersi dallo stupore, dei fili di vapore cominciarono a sollevarsi dall'acqua sotto la ragazza e si intrecciarono rapidamente, diventando presto delle grosse colonne. In un batter d'occhio, l'intera superficie del lago venne ricoperta da uno strato di vapore. Poi, dopo un gorgoglio, uno spruzzo d'acqua bollente schizzò verso l'alto. Quello schizzo fu come una scintilla che fece scoppiare un incendio e l'intera superficie del lago cominciò a incresparsi e agitarsi, fumando e ribollendo...


No! Non solo la superficie, ma l'intero lago... l'acqua stava davvero bollendo!!


Il vapore salì verso il cielo e l'acqua del lago continuò ad agitarsi violentemente. Un forte calore travolse Yun Che, che solo allora si accorse che il lago si era sorprendentemente trasformato in una massa d'acqua bollente! La ragazza continuò a restare immobile, senza spostarsi neppure di un millimetro, e l'acqua agitata del lago bagnò il suo corpo. Quella pelle di giada, ricoperta da piccole gocce d'acqua, sembrava luccicare e divenne ancora più stupenda di prima, facendo nascere in Yun Che un forte e incontrollabile desiderio!


Tuttavia, tutte le gocce d'acqua rimasero sul suo corpo soltanto per pochi istanti, poi evaporarono velocemente. La ragazza aveva ancora gli occhi chiusi, ma a volte l'espressione sul suo volto delicato e adorabile sembrava incrinarsi... come se stesse soffrendo.


“Proprio come immaginavo!” commentò Jasmine: “Avevo ragione! Nelle sue vene scorre il Sangue del Corvo Dorato, ma non possiede le Storie del Mondo Ardente del Corvo Dorato, perciò man mano che l'energia delle Fiamme del Corvo Dorato dentro di lei continuerà a crescere, lei farà inevitabilmente sempre più fatica a controllarla, ecco perché la mantiene sotto controllo in questo modo. Un chilometro al di sotto di questo lago ci sono delle tracce di energia del ghiaccio, perciò un tempo doveva essere una sorgente naturale che possedeva un'energia del ghiaccio estremamente densa. Ha usato questa sorgente gelida per controllare l'energia delle Fiamme del Corvo Dorato che sta impazzendo dentro di lei. E, chiaramente, è già venuta qui molte volte, dato che ha trasformato la fonte ghiacciata in un lago caldo!”


Yun Che: “...”


L'acqua del lago continuò a ribollire e una fitta coltre di vapore ricoprì il cielo. A quel ritmo, in poco tempo sarebbe evaporato tutto il lago. La ragazza rimase immobile, in assoluto silenzio. Fra la nebbia ondeggiante e sotto alla luce brillante della luna, con il suo corpo delicato ricoperto da gocce d'acqua, sembrava una piccola fata avvolta in una nebbia celestiale. Una fata che stava purificando le sue vesti divine nell'acqua di un lago di giada, come se dovesse ripulirsi dalla polvere del mondo mortale.


Yun Che continuò a fissarla e non avrebbe saputo dire quanto tempo era passato, finché a un certo punto la sua gola... si mosse senza controllo, deglutendo ed emettendo un rumore pressoché impercettibile.


Quel rumore era stato così debole che una persona comune non l'avrebbe sentito neppure se fosse stata a pochi centimetri da lui. Inoltre, il gorgoglio dell'acqua del lago che si agitava violentemente aveva completamente coperto quel suono. Ma Yun Che impallidì improvvisamente e la sua fronte si bagnò di sudore freddo. Tornò immediatamente in se stesso e pensò: Oh merda!


In quel preciso istante, vide la ragazza al centro del lago aprire gli occhi. Uno sguardo gelido, che sembrava appartenere a un dio della morte, si posò immediatamente su di lui e un glaciale intento omicida, che sembrava composto da migliaia di lame di ghiaccio, riempì immediatamente il cielo notturno.


Yun Che spalancò gli occhi e le sue pupille si allargarono. Non sprecò tempo pensando. Aprì subito Purgatorio e cominciò a far circolare freneticamente l'Energia Misteriosa nei suoi muscoli. Attivò il Fulmine Illusorio e fuggì disperatamente verso ovest, alla massima velocità che riuscì a raggiungere.


Boom!!!!!!


Si sentì un'esplosione e tutta l'acqua del lago fu trascinata verso il cielo, avvolgendo il corpo di giada della ragazza. Quando l'acqua ricadde a terra, lei era già scomparsa ed era rimasta soltanto una sua immagine residua, che scomparve in un istante... nell'immagine residua, la ragazza non era più nuda ma indossava di nuovo le stesse identiche vesti grigie che aveva prima.


Quando usava il Fulmine Illusorio, Yun Che poteva raggiungere una velocità paragonabile a quella di un Signore di fase avanzata, o anche di Monarca di basso livello. Tuttavia, non sarebbe mai stata in grado di competere con quella di un Monarca di fase intermedia. Anche se aveva scattato come un folle, fuggendo con tutte le sue forze, dopo pochi secondi nel cielo brillò una luce abbagliante e una delicata sagoma grigia comparve di fronte a Yun Che, come se si fosse teletrasportata.


Le pupille di Yun Che si dilatarono. Digrignò violentemente i denti e utilizzò tutte le sue forze per fermarsi. Quando riuscì con grande fatica a fermarsi, era ormai a meno di trenta metri dalla ragazza... e se non avesse usato tutta la sua Energia Misteriosa per rallentare, sicuramente sarebbe andato a sbattere di faccia contro di lei.


Quegli occhi neri come la notte lo fissarono in silenzio, imprimendo il suo aspetto nella memoria della ragazza. E, sotto a quello sguardo, il cuore di Yun Che smise improvvisamente di battere e tutti i suoi nervi divennero eccezionalmente tesi... quella ragazza era bella come una fata, ma era anche un dio della morte che avrebbe potuto prendere la sua vita in una frazione di secondo! Quando Yun Che desiderava intensamente uccidere qualcuno in preda alla rabbia, il suo intento omicida era sufficiente a far tremare dalla paura anche nemici dieci volte più potenti di lui. Ma quella era la prima volta in vita sua che percepiva un'altra persona emettere un intento omicida così terrificante, quasi paragonabile al suo... per possedere un intento omicida del genere, quella ragazza doveva aver ucciso innumerevoli persone e doveva considerare la vita di un nemico alla stregua di quella di una formica. Se avesse deciso di ucciderlo, l'avrebbe fatto senza battere ciglio.


Ero davvero uscito a fare un giro soltanto per prendere una boccata d'aria fresca!


Anche se ammetto di aver approfittato di te con i miei occhi... non è sufficiente per punirmi con la morte, vero!?


Yun Che si costrinse a recuperare la calma e assunse un'espressione assolutamente innocente e innocua. Disse, col tono più sincero e onesto possibile: “Ah, Sorella Minore, prima di tutto lasciami dire una cosa. Prima che tu arrivassi, ero già qui, quindi non ti ho affatto spiata di proposito... anche se ti ho guardata, è stato soltanto perché tu ti sei spogliata di fronte a me. Non è colpa mia. Ah, ma ovviamente sono un uomo onesto e di buona morale. Quindi, se vuoi davvero che mi assuma io la responsabilità dell'accaduto, considererò attentamente la...”


In quel momento, l'unica soluzione che venne in mente a Yun Che per salvarsi... fu di affidarsi al suo bell'aspetto.


“Idiota!” ringhiò furiosamente Jasmine: “Perché sei ancora qui!? Sbrigati a scappare, o vuoi aspettare che ti uccida!?”


“!~@#%…” quando Jasmine finì di parlare, Yun Che era già scattato via e stava fuggendo disperatamente come un sottile filo di fumo... ma dove avrebbe potuto scappare!? Anche se avesse completamente padroneggiato il Fulmine Illusorio, quella ragazza avrebbe potuto raggiungerlo in pochi secondi! Dopotutto, era un Monarca di fase intermedia, dalla forza niente affatto inferiore a quella di Yun Qinghong!


Ma la ragazza non lo inseguì. Si limitò a fluttuare a mezz'aria e fissò Yun Che, in fuga. Distese delicatamente una mano delicata, bianca come la neve, con il palmo rivolto verso Yun Che e disse:


“Im... per... do... nabile!”


Quella parola trafisse il cuore di Yun Che e un brivido raggelante si diffuse in tutto il suo corpo. Si guardò rapidamente alle spalle e scoprì che il cielo sopra di lui era diventato un mare di fiamme rosse...


Boom!!!!!!


Fu come se un vulcano avesse improvvisamente eruttato, l'intera terra sembrò rovesciarsi in un secondo. Il terreno si frantumò e una fiammata rosso sangue esplose in linea retta, coprendo oltre tre chilometri di distanza e colorando di rosso il cielo notturno.


Fra il tumultuoso fumo nero e la nuvola di sabbia sollevata in aria, un gigantesco cratere profondo decine di metri comparve dove in quel momento si trovava Yun Che. In un raggio di tre chilometri intorno al punto d'impatto, tutto era stato ridotto in polvere; non era rimasto intatto neanche un filo d'erba né un piccolo ciottolo.


Innumerevoli fiamme bruciavano sul terreno intorno al cratere, rifiutandosi di spegnersi, come se il cielo stesso avesse preso fuoco.


La ragazza rimase dove si trovava, immobile. Sembrava che non fosse rimasto nulla al mondo, eccetto lei. Tutto il resto, intorno a lei, sembrava essere semplicemente scomparso e anche Yun Che era apparentemente svanito nel nulla.


Quell'attacco terrificante era la manifestazione dell'intenso desiderio di uccidere della ragazza e della sua furia incontrollata. Un potere così spaventoso sarebbe stato sufficiente a ridurre immediatamente in cenere un Signore, figurarsi qualcuno la cui forza misteriosa era soltanto allo Stadio del Cielo Misterioso. Ma quella ragazza era chiaramente attenta e meticolosa, estremamente prudente. Sebbene potesse vedere di fronte a se la distruzione causata dal suo attacco, non se ne andò subito. Al contrario, iniziò a setacciare l'area, indagando e cercando di percepire altre auree intorno a sé.


Dopo qualche istante, percepì qualche debole aura avvicinarsi rapidamente dalla Città Imperiale dei Demoni. Evidentemente, il suo attacco dalla potenza catastrofica aveva attirato l'attenzione di parecchi forti individui in città. La ragazza non poté continuare a cercare altre tracce di vita. Il suo sguardo si incupì e si voltò di scatto. La luce rossa intorno al suo corpo brillò per un istante e lei sembrò trasformarsi in un filo di fumo, poi scomparve nella notte.


Dopo parecchi secondi di assoluto silenzio, una montagnetta di terra all'interno del cratere si sgretolò e Yun Che ne saltò fuori, cadendo con il sedere per terra e sputando pateticamente del fango che gli era entrato in bocca. Dopodiché, cominciò a respirare affannosamente, come se fosse disperato.


Guardando il profondo cratere che lo circondava e che si distendeva quasi a perdita d'occhio, Yun Che non poté che tremare.


“Quella ragazza ha davvero esagerato! Un attacco del genere avrebbe ucciso un Signore come se niente fosse. Io sono solo allo Stadio del Cielo Misterioso, per l'amor del cielo!”
                                


                                



