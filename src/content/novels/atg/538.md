---
title: Capitolo 538 - Le Dodici Famiglie
pubDate: 2025-02-03T07:52:46.837Z
tags:
    - atg
---


<em>Capitolo regolare,
0 capitoli in coda, 0/10
-Schadenfreude</em>


Non c’erano dubbi che Mu Yubai fosse una persona orgogliosa. Questa era la prima volta che voleva diventare fratello giurato di qualcuno ed era disposto perfino a trascurare il grado di Anzianità per farlo. Se fosse stato rifiutato, allora avrebbe perso la faccia.


Perciò ora che l'aveva detto, doveva riuscirci a tutti i costi!


Yun Qinghong, Mu Yurou e Xiao Yun cambiarono drasticamente espressione. Un mese fa Mu Yubai ne aveva già parlato e all'inizio non c’erano problemi, tuttavia ora che sapevano che era lo zio di Yun Che, se fosse davvero accaduto... sarebbe stato ridicolo.


Yun Che rise imbarazzato e disse:”Na... Naturalmente sarei disposto a farlo, ma che ne dice se aspettiamo dopo la Grande Cerimonia, se vorrà ancora diventare mio fratello giurato allora non rifiuterò assolutamente.”


“Bene!!” Rispose Mu Yubai non appena Yun Che finì di parlare. Sembrava che temesse che il giovane cambiasse idea e continuò:”Un vero uomo non si rimangia la parola! Io, Mu Yubai, non rinnego mai le mie promesse anche a costo di morire! Finiremo questa cerimonia e chiunque si rimangerà la parola sarà il figlio di una tartaruga! Ne sarete tutti testimoni!”


“Questo...” Xiao Yun si grattò la testa senza osare guardare Mu Yubai.


“Ohohoh...” Yun Qinghong rise in modo strano e sinistro.


Mu Yurou sogghignò strizzando gli occhi:”Fratellone, l'hai detto tu, nessuno ti ha costretto a farlo.”


Queste strane reazioni inquietarono Mu Yubai. Li fissò ad occhi spalancati e chiese:”Cosa sta succedendo? Mi state nascondendo qualcosa?”


“Andate velocemente ai vostri posti, la cerimonia inizierà entro un’ora. Non è il momento di scherzare. Hai quasi duecento anni e non mi hai ancora dato un nipote, che uomo sei? Umpf.” Disse con sdegno Mu Feiyan mentre camminava a grandi passi verso i posti della famiglia Mu.


La parola “nipote” ammutolì immediatamente i tre figli che seguirono il vecchio senza osare dire una parola. I tre non si erano ancora sposati e non c’era ancora segno dell'arrivo di un nipote e, quando il Patriarca Mu si arrabbiava, sarebbe stato per lo più per questo. Questo era il motivo per cui non aveva dato la posizione di patriarca a Mu Yubai.


Poteva solo biasimare la paura di sposarsi dei suoi tre figli. Normalmente erano tranquilli e liberi, ma si ritiravano non appena pensavano a cosa sarebbe successo se fossero stati controllati da una donna una volta sposati. La persistenza di Mu Yubai nel cercare di diventare fratello giurato di Yun Che era un segno di quanto era “spensierato”.
Per quanto riguarda la responsabilità di dare al vecchio Mu un nipote, i tre fratelli continuavano ad evitare l’argomento. Molte volte il vecchio Mu si sarebbe così infuriato da picchiarli... Ma anche così nessuno di loro si era sposato.


“Il clan Al Mondo è arrivato!”


La Famiglia Al Mondo era condotta dal Patriarca Massima Ambizione e Yun Che aveva scorto Impareggiabile nel gruppo. Dietro di lui vedeva anche Numero Uno, Numero Tre e Numero Sei. C’erano altri elfi insieme a loro e probabilmente erano Numero Due, Numero Quattro e Numero Cinque. Al centro c'era una ragazza che fece sobbalzare Xiao Yun:”Settima Sorella... è la Settima Sorella!”


In quanto clan di razza elfica, non solo la Famiglia Al Mondo possedeva lunghe orecchie e ali diafane, si poteva sentire un’aura distinta di energia naturale provenire dai loro corpi.
Quando arrivarono sembrò che fosse soffiata una brezza fresca nella sala, tutti ne furono rinfrescati.


Vedendo la posizione della famiglia Yun, Massima Ambizione rimase sbalordito. Quando passò vicino a loro, annuì verso Yun Qinghong, ma non disse nulla. Anche Numero Uno fece lo stesso con Yun Che.


Numero Sette diede un’occhiata di sottecchi a Xiao Yun per poi abbassare la testa e mordersi le labbra. Non lo aveva visto per tre mesi e aveva capito che le opportunità di incontrarlo stavano diminuendo sempre di più...


I posti della Famiglia Al Mondo erano accanto a quelle del clan Mu.


Xiao Yun seguì con lo sguardo Numero Sette e solo dopo che si sedette smise di fissarla. I suoi occhi non erano concentrati, sembravano spenti e la sua espressione era abbattuta. Yun Che lo guardò e sospirò silenziosamente. Sapeva perché era demoralizzato... non era il vero figlio di Yun Qinghong e proveniva dal continente del Cielo Misterioso. Questo aveva aumentato di molto il divario tra lui e Numero Sette Al Mondo.


Le loro origini... appartenevano a due mondi completamente diversi.


“Ti sei già arreso?” Chiese con un lieve sorriso Yun Che.


Xiao Yun scosse la testa:”Non mi arrenderei mai, ma ora... ora io... non so davvero cosa fare.”


“Allora non pensarci per ora. La situazione si potrebbe cambiare all'improvviso.” Disse Yun che con un sorriso per poi diventare più serio:”Le Dodici Famiglie sono quasi tutte qui, forniscimi una breve introduzione riguardo a loro, specialmente i capi e l’élite della giovane generazione.”


“Ohhh, va bene!” Xiao Yun annuì. Le Dodici Famiglie erano i clan più potenti dell'Illusory Demon Realm, quindi anche i loro capi e le loro stelle nascenti erano persone famose. Xiao Yun naturalmente li conosceva visto che era stato il Giovane Patriarca della Famiglia Yun negli ultimi vent'anni.


Indicò la posizione segnata con la parola “Xiao” e disse:”Quella è la famiglia Xiao. La loro forma originale è quella di un Pegaso Celeste e le loro tecniche Profound permettono di controllare le tempeste. Il loro patriarca è Xiao Xifeng e si dice che sia al secondo livello del Stadio Sovrano Misterioso.
Il più forte della loro giovane generazione è anche il suo successore, la persona vestita di blu accanto a Xiao Xifeng... il suo nome è Xiao Donglai, anche lui ha venticinque anni, due anni in meno di Yun Xinyue, ed è anche lui al quarto livello del Stadio Tiranno Misterioso.”


Yun Che annuì.


Xiao Yun puntò il dito verso i posti accanto alla famiglia Xiao che erano stati etichettati con “Jiufang”. “Quella è la famiglia Jiufang. Appartengono alla razza dei demoni e la loro forma originale è quella di un Drago del Fiume a Nove Teste. La loro arte misteriosa è un veleno mortale e hanno ottimi rapporti con la Famiglia Helian. Ci sono matrimoni tra le due famiglie quasi in ogni generazione.
L’attuale patriarca è Jiufang Kui e accanto a lui c'è il Giovane Patriarca Jiufang Yu. Ha trent'anni e la sua forza misteriosa sembra essere al quarto livello del Stadio Tiranno Misterioso... Tuttavia si dice che possieda una caratteristica rara e innata, il ‘Fisico Velenoso dell’Imperatore a Nove Teste’ che appare nella famiglia Jiufang una volta ogni quattrocento anni. Perfino un Monarca di basso livello avrebbe difficoltà a disperdere il suo veleno.”


“Il Clan Lin è composto da ibridi umanoidi. Il loro patriarca è Lin Guiyan e il più forte della loro giovane generazione è la persona accanto a Lin Guiyan... Lin Hanchuan, venticinque anni, quinto livello del Stadio Tiranno Misterioso.”


“Famiglia Nangong, razza umana. Sono definiti i migliori spadaccini dell'Illusory Demon Realm ed usano due lame per combattere. Il loro Patriarca è Nangong Zhi ed il più potente della loro giovane generazione è il figlio più giovane dell’Ottavo Anziano: Nangong Yan.”


“Il Clan Chiyang è arrivato!”


Un grido interruppe le descrizioni di Xiao Yun. Yun Che si girò a guardare l’ingresso principale dove stava entrando una famiglia vestita di scarlatto accompagnata da un’ondata di calore.


Avevano tutti abiti rossi e perfino i loro capelli e le loro sopracciglia erano scarlatti. Quando erano entrati la temperatura aumentò drasticamente. Alcuni dei praticanti del mistero più deboli furono colti alla sprovvista e la loro bella si scottò. Solo quando attivarono frettolosamente la loro Energia Misteriosa riuscirono a sopportare a stento il calore.


“Quella è la famiglia Chiyang, la loro forma originale è il Drago del Sole Ardente! Sono una razza di veri draghi e sono molto potenti. La loro forza combinata è inferiore solo alla Famiglia Helian e alla Famiglia Su.
Possiedono il fisico di un drago e la velocità con cui praticano la coltivazione e apprendono tecniche profound è molto più rapida rispetto agli esseri umani e ai demoni.
Il loro Patriarca è Chiyang Bailie e l'élite della loro generazione... Emh, è quella ragazza.”


Xiao Yun aveva puntato il dito verso una giovane accanto a Chiyang Bailie. Sembrava bella, alta e la sua pelle aveva una tinta scarlatta.


Ciò che destava più l’attenzione erano i suoi abiti di cuoio stretti. La sua camicia copriva il suo seno voluttuoso, eppure rivelava la sua pancia piatta. I suoi pantaloncini coprivano a stento il suo posteriore e rivelava completamente le sue lunghe gambe sottili. Dalla sua tasca pendeva una frusta scarlatta da cui uscivano delle scintille... Era evidente che fosse un artefatto speciale.


Questa donna attirò l'attenzione di innumerevoli giovani; avevano tutti lo sguardo acceso e stavano salivando. Tuttavia era ovvio che fosse già abituata a questo tipo di attenzione mentre camminava a testa alta; il suo viso mostrava orgoglio ed eleganza.


“È troppo sfacciata, se mia moglie osasse vestirsi così, divorzierei all'istante.” Disse Yun Che, poi aggiunse:”Se lo facesse solo quando ci fossi io allora sarebbe diverso.”


“Coff. Si chiama Chiyang Yanwu, si dice che la sua affinità con il fuoco sia quasi uguale a quella dei suoi antenati. Il suo talento è spaventoso e nonostante abbia solo ventiquattro anni è già al picco del quinto livello del Stadio Tiranno Misterioso, sta per avanzare al sesto livello.
Tuttavia...” Xiao Yun abbassò la voce e continuò:”Si dice che Chiyang Yanwu sia molto orgogliosa e che nessun uomo abbia attirato il suo sguardo.”


“Tra le Dodici Famiglie Guardiane ce n'è una con una donna come più forte nella sua giovane generazione, interessante.” Disse sfregandosi il mento Yun Che.


“In realtà non vale solo per la Famiglia Chiyang.” Xiao Yun puntò il dito verso le posizioni etichettate con la parola “Bai” e disse:”Quella è la famiglia Bai, appartengono anche loro alla razza dei demoni. La loro forma originale è quella di una Tigre Bianca Ali di Nuvola. Il loro Patriarca è Bai Yi e la più forte della loro giovane generazione è la ragazza alla sua sinistra, Bai Jie, trent'anni, quinto livello del Stadio Tiranno Misterioso.”


“Oh.” Yun Che annuì e poi si accigliò:”Eh, Bai Jie?”


“Eh? Il fratellone la conosce?” Chiese scioccato Xiao Yun.


“No, no, non la conosco.” Yun Che scosse la testa:”Probabilmente è la prima volta che ho sentito quel nome ma perché lo trovo così famigliare... non importa, dimmi della famiglia Helian.”


***


<em><strong>Nota dell’Autore</strong>: disposizione delle dodici famiglie -</em>


<em>Est (da nord a sud): Helian, Chiyang, Bai, Nangong, Lin, Jiufang, Xiao.</em>


<em>Ovest (da nord a sud): Su, Al Mondo, Yan, Mu, Yun.</em>


<em><strong>Nota di Traduzione</strong>: lo Xiao (啸) di una delle famiglie guardiane è diverso dal carattere di Xiao Yun (萧).</em>


<em><strong>Altra Nota di Traduzione</strong>: la ‘Bai Jie’ alla fine si riferisce ad un racconto per adulti di nome (“少妇白洁” o “淫荡少妇之白洁”) cioè “Giovane Milf lussuriosa Bai Jie”. L’autore ha fatto questo riferimento scherzosamente, ma non vi preoccupate non è importante per la trama.</em>
                                


                                



