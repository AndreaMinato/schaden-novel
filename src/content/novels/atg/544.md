---
title: Capitolo 544 - Secondo Fine
pubDate: 2025-02-03T07:52:46.838Z
tags:
    - atg
---





<em>CAPITOLO SPONSORIZZATO, ringraziamo Filippo!
38 Capitoli in coda, <strong>0/5</strong></em>
-Schadenfreude


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


Si scatenò subito il caos. La differenza tra le due parti non era così soverchiante, la fazione che stava dalla parte della stirpe dell’Imperatore Demoniaco sembrava anche più potente delle persone sinistre che avevano di fronte.


Al centro di tutto questo caos, la Famiglia Yun rimase calma, specialmente il Patriarca Yun Qinghong che rimase seduto per tutto il tempo senza dire nulla.


Comunque questo non significava che non avesse comunicato con qualcuno. Durante questo conflitto aveva già inviato diverse trasmissioni del suono alla piccola Imperatrice Demoniaca.


“Per favore controlli le sue emozioni. Ora non è sicuramente il momento migliore per interferire… Inoltre non dovrebbe proteggere così tanto il nostro clan, la fazione del Duca Huai spera che lo faccia.”


“Lasci che sia la nostra famiglia a gestire completamente la questione.”


Yun Qinghong conosceva bene il temperamento della piccola Imperatrice Demoniaca… in passato era stato picchiato dalla piccola Imperatrice ed era dovuto rimanere a letto per un mese per riprendersi. Da quando aveva assunto il governo la sua disposizione era solo peggiorata. Con questa situazione, se non fosse stato per la trasmissione del suono di Yun Qinghong, avrebbe già iniziato un massacro.


Proprio quando Yun Qinghong pensò al modo migliore per gestire la situazione e stava per alzarsi, il Duca Huai rise all'improvviso e disse:”Calmatevi tutti per favore. È ovvio che le persone che desiderano rimuovere il clan Yun dalle Famiglie Guardiane.”


“E anche se ci fossero più persone?” Rispose con durezza Mu Yubai. “Duca Huai, crede davvero che traendo più persone dalla sua parte possa ingannare tutti? Eheh, un gruppo di ingrati, di persone indegne. Anche se ci fossero dieci volte più persone, siete comunque un mucchio di spazzatura disgustosa!”


Queste parole scatenarono di nuovo trambusto. Mu Feiyan gli diede una gomitata e gli lanciò un’occhiataccia. Mu Yubai sbuffò e distolse lo sguardo.


L’espressione del Duca Huai non cambiò e disse con tranquillità:”Non capisco le parole del fratello Mu. Comunque in effetti la sua prima frase era valida, un numero più grande di persone non significa nulla. Dopotutto nel nostro Illusory Demon Realm o in qualunque altro mondo, ciò che decide tutto non è il numero… ma la forza!”


“Cosa sta cercando di fare stavolta?” Chiese con cautela Yan Zijing. Di sicuro non avrebbe creduto ingenuamente che il Duca Huai li stesse aiutando. Aveva certamente un secondo fine.


“Ciò che intendo è semplice. In base al numero abbiamo il trenta per cento in più dalla nostra parte, tuttavia non sareste soddisfatti solo dai numeri, né i governatori esterni. Perciò rappresento coloro che sono a favore della rimozione del clan Yun dalle Famiglie Guardiane nel proporre un metodo più giusto e più facile per convincervi… Allo stesso tempo potete trattarlo come un’opportunità data alla famiglia Yun da me!”


“Durante tutte le precedenti Cerimonie dei Cento Anni di Regno c’è sempre stata la tradizione di combattere mostrando le proprie abilità e la propria potenza. Naturalmente non possiamo fare un’eccezione stavolta! Quindi che ne dite se…”
Il Duca Huai alzò la mano e sogghignò mentre schioccava le dita:”Ogni parte selezionerà dodici persone per competere. Naturalmente nelle precedenti cerimonie si sono sempre svolte battaglie tra la giovane generazione. Dopotutto è la sua forza a determinare la posizione di un clan nei prossimi cento anni. Non sarebbe un’eccezione! Si potranno scegliere le persone al di sotto dei trentasette anni!”


“Se riusciamo a vincere, allora non avrete più alcuna lamentela, vero?” Chiese tutto sorrisi il Duca Huai.


“Bene! Il suo suggerimento è ottimo!” Lodò il Duca Zhong.


“In termini di numeri, abbiamo già vinto, ma i risultati di una competizione sarebbero più convincenti. Non ho obiezioni!” Accettò Helian Kuang.


Il suggerimento del Duca Huai fece rivelare un sorriso beffardo a tutti i membri dell’ala est e incupì quelli dell’ala ovest.


Sapevano bene che l’ala ovest aveva anche un enorme svantaggio in qualità oltre che in numero.


L’ala est comprendeva sette Famiglie Guardiane. Se ognuno di loro avesse mandato il loro genio numero uno della giovane generazione, allora sarebbero stati i sette migliori discepoli della giovane generazione dell'Illusory Demon Realm: Helian Ba, Chiyang Yanwu, Bai Jie, Nangong Yan, Lin Hanchuan, Jiufang Yu e Xiao Donglai… Ognuno di loro era una figura dalla reputazione incredibile.


Per quanto riguarda i membri della giovane generazione che erano allo stesso livello erano solo Su Zhizan, Yan Chengkong, Numero Sei della Famiglia Al Mondo e Mu Hengyi… la famiglia Yun non aveva alcun discepolo della giovane generazione a quel livello; il solo, Yun Xinyue, era già morto tragicamente.


Solo in base alla forza, Su Zhizan e Helian Ba erano i membri più potenti della giovane generazione. Su Zhizan era l’unico che poteva fronteggiare i talenti avversari. Per quanto riguarda gli altri tre, Numero Sei Al Mondo era solo al quarto livello del Stadio Tiranno Misterioso, mentre Yan Chengkong e Mu Hengyi erano al terzo livello.


L’altra parte, tra i figli più favoriti delle sette famiglie, il più debole era al quarto livello!


Questa non era nemmeno la parte peggiore.


Tra i posti dell’ala est c’erano cinque delle Sette Promesse Illusory Demon!


Questo era il motivo per cui il Duca Huai aveva suggerito che ogni fazione selezionasse dodici partecipanti: nell'ala avversaria c’erano solo due delle Sette Promesse ed erano agli ultimi posti.


I patriarchi e i duchi dell’ala ovest strinsero tutti i denti per la rabbia. Con un divario di forza del genere come avrebbero vinto? L’unico risultato possibile sarebbe stata una sconfitta schiacciante! Anche se il Duca Huai avesse denunciato il suo vantaggio e aveva detto che avrebbe dato una “possibilità” al clan Yun, in realtà voleva cacciarlo via e al tempo stesso sconfiggere le famiglie e i duchi che non stavano dalla sua parte; davvero crudele.


“Per quanto riguarda le regole, nonostante saranno differenti dai soliti scontri del passato, dovrebbero essere abbastanza semplici.”
Notando le espressioni dei membri dell’ala ovest, il Duca Huai continuò tutto sorrisi:”Le due parti faranno scontri uno contro uno, il perdente sarà eliminato mentre il vincitore rimarrà finché non sarà sconfitto. Perciò la competizione naturalmente finirà quando una delle due parti sarà completamente sconfitta.
Non solo sarebbe il modo più giusto per determinare i vincitori, la differenza di forza tra i due gruppi è evidente. Se veniste sconfitti da una sola persona… tsk, tsk non sarebbe estremamente imbarazzante…? Osate… accettare?”


Nel momento in cui suggerì questa regola, le espressioni delle persone nell'ala ovest si incupì di nuovo. I loro cuori erano pieni di amarezza.


Se fossero stati sei uno contro uno in contemporanea, con un po’ di strategia e fortuna forse l’ala ovest avrebbe avuto un po’ di speranza di vincere o pareggiare.


Tuttavia, anche se era estremamente sicuro di sé, il Duca Huai aveva comunque scelto un tipo di competizione ad eliminazione, era una persona estremamente cauta. Visto che un metodo del genere era davvero il più giusto e rimuoveva ogni speranza di vittoria per i suoi nemici. La differenza di forza era evidente persino per le persone che non partecipavano.


I patriarchi dell’ala ovest si intristirono e strinsero i denti per la rabbia… Non potevano accettare questa battaglia! Accettarla sarebbe significato sconfitta certa e sarebbero stati umiliati!


Anche se non accettare sarebbe stato svantaggioso, non avrebbero comunque potuto accettare.


Massima Ambizione Al Mondo non riuscì più a rimanere seduto. Si alzò e chiese con un’espressione incupita:”Duca Huai, non si dimentichi della sua identità! Non è ancora abbastanza influente da decidere il fato delle famiglie guardiane! E anche se vinceste? Perché il clan Yun dovrebbe andarsene se vincereste?!”


“Il patriarca ha fatto una bella domanda!” Il duca Huai chiuse gli occhi:”Lasciate che vi dia una chiara risposta: se vinceremo significa che siamo più forti! In questo mondo la forza è assoluta! La quantità di forza che si possiede equivale al diritto di parlare e all'autorità che si ha! Naturalmente il più forte ha il diritto di decidere.
La parte più debole non ha nemmeno il diritto di rifiutare! In qualunque mondo e piano, questo è sempre vero!”


“È soddisfatto della mia risposta?”


Ogni parola mostrava la sua selvaggia ambizione. Molti avevano già capito quanto era insolito questo comportamento. La forza era in effetti l’assoluto più elementare. Con così tante persone che praticavano il Profound, chi di loro non lo faceva per diventare più potente ed essere superiori agli altri?!


La forza misteriosa del Duca Huai non era da sottovalutare e i suoi seguaci erano abbastanza potenti da sconvolgere il regno. Le sue parole erano state dette con sicurezza e superbia, così lasciarono senza parole Massima Ambizione Al Mondo.


“Yun Qinghong, questo è accaduto a causa del suo clan e i suoi risultati influenzeranno il fato della sua famiglia Yun. Non ha nemmeno il coraggio di fare una decisione?” Il Duca Huai si volse verso Yun Qinghong. “Può dirmelo subito. Accetterà o no questa competizione?”


“Cognato, non puoi accettarlo! L’unica che può decidere il tuo fato è la piccola Imperatrice Demoniaca. Non devi perdere tempo con queste canaglie!” Disse lentamente Mu Yubai.


Anche gli altri dell’ala ovest la pensavano così, tuttavia Yun Che si alzò prima di suo padre e gridò:”Accettiamo! Dobbiamo accettare! Cos'ha da temere la nostra famiglia Yun?!”


“Assurdo!!!”


La barba di Mu Feiyan si era già arricciata:”Questa è una questione della Famiglia Yun, perché tu, un giovane, stai dicendo tali assurdità! Qinghong, Yubai ha ragione. La famiglia Yun non deve perdere tempo con questa questione. Vedremo chi oserà rimuovervi dalla vostra posizione!”
