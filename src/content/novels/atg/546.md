---
title: Capitolo 546 - Confronto!
pubDate: 2025-02-03T07:52:46.839Z
tags:
    - atg
---





<em>CAPITOLO SPONSORIZZATO, ringraziamo Fabio!
36 Capitoli in coda, <strong>0/5</strong></em>
-Schadenfreude


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


Finora il Duca Huai era rimasto tranquillo come se avesse tutto sotto controllo, era la prima volta che il suo colorito era diventato verdognolo.


“Ahahahah! Bravo ragazzo!” Quando vide l’espressione del duca, il vecchio Mu scoppiò a ridere. All'inizio la sua fazione era stata soppressa al punto da non poter respirare. Ora che Yun Che si era mostrato, aveva ridicolizzato le altre sette famiglie e aveva messo in difficoltà il duca Huai... era davvero troppo rinfrescante.


Tutti scoprirono di aver sottovalutato completamente questo giovane. Era rimasto calmo e composto fin dall'inizio e non si era ritirato minimamente. Inoltre le sue parole erano estremamente incisive; avevano ammutolito il duca Huai e fatto tremare di rabbia gli altri sette patriarchi.


E ciò che era davvero sbalorditivo era l’immenso coraggio del giovane! Era di fronte al Duca Huai, un individuo che poteva incutere una profonda paura nei cuori dei patriarchi delle Famiglie Guardiane e perfino della piccola Imperatrice demoniaca. Non solo era impassibile, Yun Che aveva anche gridato di fronte a lui.
Lo aveva definito un buono a nulla, un codardo che non poteva essere nemmeno paragonato a suo padre. La sua espressione di sdegno era evidente.


Solo in base alle parole che aveva detto, il Duca Huai aveva già pensato di ucciderlo. L’uomo calcolò velocemente; confermò le capacità di combattimento della sua parte e le dodici persone più potenti che l’altra parte poteva fare scendere in campo. Poi considerò ogni possibile variabile e concluse che era assolutamente impossibile perdere.


Allora poteva solo pensare che... Yun Che stesse fingendo di essere forte cercando di impaurirlo, così da poter evitare la battaglia!


Questa era l’unica possibilità!


Pensando questo, il Duca Huai si calmò immediatamente. Disse:”Yun Che, la tua recita è troppo impacciata. Ho mai detto che non oseremmo accettare?”


“Oh?” Yun Che si girò con un’espressione sorpresa... Anche se l’aveva tenuta per un attimo di secondo, gli occhi acuti del Duca Huai l'avevano individuata. Pensò con divertimento: lo sapevo.


“Allora questo significa che il Duca Huai accetta?” Chiese con serietà Yun Che. Inarcuò le sopracciglia e disse ridendo lievemente:”Ma non significa nulla se accetta solo lei. Può rappresentare le sette Famiglie Guardiane dietro di lei?”


“Eheheheheh.” Il Duca Huai recuperò il suo contegno incurante e disse sorridendo:”Non ho mai temuto nessuno in tutta la mia vita e non avrò sicuramente paura di questa posta in gioco che ha suggerito. Non importa, perché… non perderemo assolutamente, ahahahah.”


Il Duca Huai iniziò a ridere arrogantemente. Si girò e guardò le sette Famiglie Guardiane:”Patriarchi, avete obiezioni?”


“Se il Duca Huai non ha obiezioni, naturalmente nemmeno noi ne abbiamo.” Tutti i patriarchi annuirono. Vedendo la sicurezza del duca, si calmarono tutti... Esatto, era impossibile perdere per loro! Il divario di forza tra le giovani generazioni era troppo evidente, non potevano essere sconfitti. Anche se avessero mandato sei persone, avrebbero potuto battere dodici avversari!


Figuriamoci con il doppio dei partecipanti!!


Nonostante la cosiddetta “posta in gioco” che Yun Che aveva suggerito sembrasse incredibile, era soltanto una pia illusione!


“L’hai sentito?” Il Duca Huai guardò Yun Che stringendo gli occhi:”Abbiamo accettato la scommessa che hai suggerito. Questa competizione deciderà il fato della famiglia Yun. Possiamo iniziare questa competizione o vuoi ancora trovare altri motivi per temporeggiare?”


“Temporeggiare?” Yun Che sembrava sorpreso. “Perché dovrei voler temporeggiare? Fin dall'inizio ho accettato di tenere questa competizione, non vedo l’ora che inizi. Tuttavia dato che il Duca Huai sa che questo scontro deciderà il fato della mia Famiglia Yun, allora il suo risultato e la sua correttezza sono cruciali! Ha bisogno della supervisione dell’autorità più assoluta.”


Yun che si rivolse alla piccola Imperatrice Demoniaca, si inchinò e disse:”Piccola Imperatrice Demoniaca! Questa competizione, le chiedo per favore di assistere all'intera gara, per poi annunciare i risultati a tutti… e annunciarli perfino al mondo intero!”


La piccola Imperatrice Demoniaca lo osservò per un po’ e con voce fredda disse:”La sola persona che può decidere se la vostra Famiglia Yun può continuare o no a fare parte delle Famiglie Guardiane sono io! Anche se un gruppo dieci volte più grande fosse contro di voi, senza il mio consenso nessuno può interferire.
Tuttavia se questa competizione inizierà e perderete, allora dovrete rispettare l’accordo e non potrete continuare ad essere una Famiglia Guardiana. Allora perfino io non potrò trattenervi... Anche così siete sicuri di voler combattere?”


“Dobbiamo lottare!” Disse Yun Che senza esitare:”La nostra famiglia Yun le è incredibilmente grata per il suo riguardo, ma questa battaglia non riguarda solo il destino della nostra famiglia, ma la nostra dignità! Se non lotteremo, anche se fosse compassionevole e continuasse a farci rimanere nella nostra posizione, altre persone cercherebbero di rimuoverci. Il nostro clan deve combattere e zittire quelle persone disoneste!”


Le parole del giovane commossero molti membri della Famiglia Yun; strinsero i pugni e annuirono. Non pensavano più che fosse impetuoso e imprudente. La piccola Imperatrice Demoniaca si accigliò e alzò la testa per guardare Yun Qinghong... che annuì lentamente verso di lei.


“Molto bene!” La piccola Imperatrice Demoniaca si alzò e una forza dominante riempì ogni angolo della sala. Le sue parole scioccarono tutti i presenti:”Allora assisterò personalmente a questa battaglia! Se la parte del Duca Huai vincerà, allora il clan Yun perderà il diritto di rimanere una delle Famiglie Guardiane; se vincerà il clan Yun, allora le famiglie Helian, Chiyang, Bai, Nangong, Lin, Jiufang e Xiao consegneranno due chili e mezzo di Cristalli Purple Veined Divine nell’arco di un mese e il Duca Huai dieci chili!”


“Queste sono le poste in gioco su cui vi siete accordati. Non importa chi perderà, non è permesso rimangiarsi la propria promessa, altrimenti sarei la prima a non perdonarlo!”


“La ringrazio!” Disse ad alta voce Yun Che. Si girò e disse:”        Fratelli e sorelle del nostro Illusory Demon Realm, signori, assistete anche voi a questo scontro per favore! In presenza di tutti gli eroi del regno, se i perdenti si rimangiassero la parola, allora sarebbe davvero imbarazzante. Se non altro la nostra famiglia Yun non farebbe mai una cosa del genere.”


Era indubbio che erano quelle centomila persone i testimoni più importanti! Il risultato di questo incontro sarebbe stato diffuso in ogni angolo dell'Illusory Demon Realm grazie a loro. Se i perdenti avessero voluto rimangiarsi la parola, allora sarebbe stata un’enorme umiliazione per loro.


“Ben detto, ben detto. Con la piccola Imperatrice Demoniaca e tutti i presenti come testimoni, non potrebbero esserci condizioni migliori.” Il Duca Huai strinse gli occhi fino a quasi chiuderli. Più Yun Che continuava e più si sentiva in pace perché da quel che aveva capito il giovane aveva cercato di guadagnare un po’ di orgoglio per la famiglia Yun dato che pensava che avrebbe perso.


“Non c’è bisogno di continuare a parlare!” La piccola Imperatrice Demoniaca fece un cenno, i suoi occhi erano come stelle fredde:”Vi darò trecento secondi per prepararvi e decidere chi vi rappresenterà. Dodici persone per ogni gruppo e i partecipanti non possono superare i trentacinque anni! Sceglierò io il luogo della competizione!”


“Ubbidiamo solennemente all'ordine della piccola Imperatrice Demoniaca.” Il Duca Huai unì le mani e rimase immobile così da aver il tempo di osservare la famiglia Yun. Aveva già deciso chi avrebbe preso parte a questa battaglia, quindi non c’era bisogno di sprecare tempo per fare una selezione.


Yun Che tornò al suo posto con un’espressione seria. Xiao Yun era così teso che il suo viso a volte impallidiva e si arrossava. Dopotutto stava per svolgersi lo scontro che avrebbe determinato il destino dell’intera Famiglia Yun! Era estremamente nervoso:”Fratellone, va… va davvero tutto bene?”


Le sopracciglia di Yun Che fremettero mentre diceva a Yun Qinghong:”Padre, ti fidi di me?”


Yun Qinghong lo guardò e poi disse sorridendo:”Sei mio figlio. Se non mi fido nemmeno di te, di chi altri potrei fidarmi a questo mondo?”


Il giovane si rincuorò:”Non ti preoccupare, sarò all'altezza della tua fiducia.”


Tuttavia Yun Qinghong scosse la testa:”Che'er, non devi metterti così sotto pressione. Dato che sei arrivato a questo punto, dovremmo comunque combattere. E anche se perdessimo? E anche se fossimo banditi? Finché la nostra famiglia esisterà, non importa dove finiremo, un giorno risorgeremo di nuovo! Se vinceremo sarà ottimo, ma possiamo comunque permetterci di perdere!”


Queste parole calmarono Xiao Yun. La sua espressione si rilassò:”Hai ragione! È proprio così, anche se perdessimo siamo ancora qui! Cosa c’è da aver paura?!”


“Eheh.” Yun Che iniziò a ridere, poi disse con incredibile serietà:”Padre, madre, Xiao Yun, non dovete preoccuparvi! Anche se non posso dire con certezza di poter vincere questa competizione, vi prometto che anche se perderemo non saremo comunque cacciati via! La dignità della nostra famiglia Yun non sarà minimamente macchiata... quando arriverà il momento, anche se volessimo andarcene volontariamente, nessuno sarebbe disposto a permettercelo!”


“Ah?” Xiao Yun batté gli occhi con un'espressione sorpresa e confusa.


Le famiglie Su, Yan, Mu e Al Mondo erano ancora più tese di loro.


“Zhizhan, la persona più forte del nostro gruppo sei tu! Devi ricordarti che non riguarda solo il clan Yun, dovrai impegnarti con tutte le tue forze!” Su Xiangnan avvertì suo figlio.


“Non preoccuparti padre, farò del mio meglio.” Disse con determinazione Su Zhizan.


“Ti manderemo in battaglia. Ricorda di non battere la fiacca solo perché pensi che perderai. Questo non riguarda solo la famiglia Yun, ma anche il futuro del nostro clan Yan! Anche se perdiamo, dobbiamo perdere dopo aver usato tutte le nostre forze! Mostriamo il nostro eroismo anche di fronte alla sconfitta!” Disse Yan Zijing afferrando la spalla di Yan Chengkong.


“Sì! Non disonorerò assolutamente la nostra Famiglia Yun!” Annuì Yan Chengkong.


“Vecchio Sei, presto sarà il tuo turno.” Massima Ambizione si limitò a dire qualche parola, la sua espressione era già eloquente.


“Vecchio Sei, non importa chi sarà il tuo avversario, dovrai impegnarti con tutte le tue forze!” Esclamò Numero Uno Al Mondo.


“Buona fortuna Vecchio Sei.” Disse con un’espressione nervosa Numero Sette.


“Non vi preoccupate. So cosa significa questa competizione... come potrei osare battere la fiacca!” Disse con un’espressione cauta Numero Sei Al Mondo.


“Hengyi, sei la persona più sbalorditiva della nostra giovane generazione della famiglia Mu. Stavolta rappresenterai il nostro clan. Gli avversari sono molto più potenti di noi, hai paura?” Chiese Mu Feiyan. Mu Yubai, Mu Yukong e Mu Yuqing non erano sposati e non avevano bambini. Questo Mu Hengyi era il nipote più grande del Terzo Grande Anziano.
“Non si preoccupi patriarca. Anche se la mia coltivazione e bassa, non sarà così facile battermi per loro.” Disse con vigore il giovane.


Sette dei dodici partecipanti proveniva dai palazzi del Duca, tra di loro c’erano due delle Sette Promesse Illusory Demon, naturalmente erano stati selezionati.


Trecento secondi passarono molto velocemente in questo clima così teso.


“È l'ora.”


La piccola Imperatrice Demoniaca aprì gli occhi. Si alzò e si teletrasportò istantaneamente al centro della sala. Sotto il suo abito grigio la sua pelle bianca e delicata era avvolta dal fuoco.


Un anello rosso del diametro di trecento metri si impresse al centro del pavimento di giada.


Dato che era la sala più importante dell'Illusory Demon Realm, ogni tessera del pavimento era incredibilmente difficile da distruggere ed erano rare le persone che potevano imprimerci un marchio così enorme. Questo era anche il motivo per cui le battaglie erano tenute nella grande sala, non c’era stato bisogno di svolgere le competizioni in un altro luogo durante le precedenti Cerimonie dei Cento Anni di Regno.


“Questa è l’area della competizione! Se uno si arrende, rimane a terra per più di dieci secondi o va fuori dall'arena, perderà!”
