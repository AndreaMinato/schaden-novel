---
title: Capitolo 549 - []
pubDate: 2025-02-03T07:52:46.839Z
tags:
    - atg
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>CAPITOLO SPONSORIZZATO, ringraziamo Hu!</em>
<em> 33 Capitoli in coda, <strong>0/5</strong></em>
<em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


La forza complessiva dell’ala est era superiore a quella dell’ala ovest. Lo sapevano tutti, ma nessuno avrebbe pensato che avrebbe vinto in modo così schiacciante.
Erano scese quattro persone in campo e avevano tutte perso miserabilmente, l’altra parte aveva solo mandato il Duca Zihuan che era ancora nell'arena. Il giovane stava sudando e ansimando, ma a parte questo solo la sua armatura era lievemente danneggiata e non c’era alcuna traccia di macchie di sangue su di lui.


Le quattro vittorie consecutive non erano state troppo difficili!


E nell'intera ala est c’erano molte persone con una forza paragonabile a quella del duca Zhihuan, come Chiuang Yanwu, Bai Jie, Lin Hanchuan e coltivatori ancora più potenti come Helian Ba, il Duca Hui Ye, il duca Yuan Que... e il migliore nella giovane generazione, Hui Ran!!


Come avrebbero potuto continuare?


Nell'ala ovest iniziò ad emergere un senso di abbattimento nonostante all'inizio avessero pensato che sarebbe stato accettabile perdere purché non si arrendessero, erano influenzati grandemente da questo momento critico.


“Chi è il prossimo? Chi è il prossimo che vuole combattere?


Il Duca Zihuan mosse Sangue Scarlatto e urlò con insolenza. Aveva già rubato le luci della ribalta oggi dopo aver sconfitto quattro dei rappresentanti dei suoi avversari.


Yun Che si accigliò e sussurrò: “Una serie di sconfitte, è proprio dura.”


“Mu Hengyi è stato sconfitto istantaneamente perché è stato incauto. C’era troppa differenza di forza tra i tre giovani duchi, quindi era sicuro che avrebbero perso. Tuttavia Zihuan ha già esaurito oltre il sessanta per cento della sua forza misteriosa, spero che potremo vincere la prossima battaglia.” Disse con calma Yun Qinghong.


“Patriarca Yun, mi faccia combattere.” Disse Yan Chengkong mentre avanzava. Con una serie di sconfitte del genere, indubbiamente il quinto sfidante avrebbe dovuto sopportare un’enorme pressione. Perché se l’ala ovest avesse perso di nuovo, sarebbe stato estremamente umiliante e avrebbe avuto un impatto negativo sulla reputazione del contendente. Ma Yan Chengkong, che era al terzo livello del Stadio Tiranno Misterioso, aveva chiesto di combattere di sua spontanea iniziativa... Yun Che non poté evitare di riconsiderarlo.


La forza della Famiglia Yan era all'ultimo posto tra le Famiglie guardiane e anche Yan Chengkong non era il migliore tra i geni delle Dodici Famiglie, ma rivelava un profondo senso di giustizia e certezza fuori dal comune per la sua età.


Yun Qinghong si accigliò e disse:”Anche se questo Zihuang ha sconfitto quattro dei nostri, il suo consumo di energia non è stato così grande... stai attento.”


“Sì.” Yan Chengkong scosse la testa e rispose con una semplice sillaba. Poi volò e atterrò nell'arena.


“Yan Chengkong della famiglia Yan, che il Duca Zihuan possa illuminarmi!!” Yan Chengkong non attaccò immediatamente, invece gli porse i suoi saluti con cortesia.


“Oh, così è il giovane patriarca della Famiglia Yan.” Il Duca Zihuan aveva vinto quattro battaglie e la sua arroganza era aumentata a dismisura. Guardò per un bel po’ Yan Chengkong e scoppiò a ridere all'improvviso:”Ahahahah! Pensavo che si fosse presentato qualcuno di decente, ma non mi aspettavo che sarebbe arrivato il giovane patriarca della Famiglia Yan, ed è solo ad un pietoso livello tre. Tsk, tsk, la Famiglia Yan è stata in fondo alle Dodici Famiglie per diecimila anni, ma non sembrava essere troppo indietro. Come mai con la tua generazione è diventata così miserabile? Sembra che anche la Famiglia Yan sia condannata.”


“Arrogante!!”


Non appena finì di parlare, un grido fece tremare il Duca Zihuan. La sua vista si annebbiò e quasi sputò sangue. La piccola Imperatrice Demoniaca aveva battuto la mano sul bracciolo del suo trono. Aveva inarcuato le sopracciglia a forma di luna crescenti e i suoi occhi freddi stavano fissando il Duca Zihuan. Fecero bloccare il giovane sul posto, sembrava congelato e non osava muoversi.


“La Famiglia Yan ha protetto la mia famiglia per diecimila anni. Sono leali, devoti e hanno reso numerosi meriti. Le generazioni degli Imperatori Demoniaci precedenti rispettavano la Famiglia Yan. Sei solo un piccolo giovane di uno dei palazzi dei duchi, come osi dire assurdità del genere. Da dove hai preso questo coraggio?!”


Il Duca Zihuan era una delle Sette Promesse Illusory Demon e aveva abbastanza potere da sdegnare tutta la sua generazione, ma come poteva resistere alla rabbia della piccola Imperatrice Demoniaca? Era spaventato e il suo volto impallidì immediatamente. Tremava e quasi si inginocchiò sul posto.


Nell'ala est, il padre del giovane si alzò frettolosamente, si inchinò e disse:”Per favore si calmi piccola Imperatrice Demoniaca, mio figlio stava soltanto provando ad abbassare il morale dell’avversario e ha fatto un’osservazione indiscreta. Non aveva assolutamente l’intenzione di mancare di rispetto alla Famiglia Yan... Zihuan, sbrigati e scusati con la piccola Imperatrice Demoniaca e la Famiglia Yan!”


Il Duca Zihuan disse prontamente:”Ho fatto un’osservazione indiscreta e ho detto qualcosa che non avrei dovuto dire. Spero che la piccola Imperatrice e tutti i membri della famiglia Yan possano perdonarmi.”


L’umore della piccola Imperatrice Demoniaca era pessimo a causa della serie negativa dell’ala ovest. Sbuffò lievemente e la sua rabbia alla fine si calmò lievemente, ma non disse nulla in risposta dopo essersi tornata a sedere sul trono guardando il centro dell’arena.


Quella pressione pesante come una montagna scomparì. Il Duca Zhihuan ne fu sollevato, in quel momento si rese conto che tutto il suo corpo era ricoperto di sudore freddo.


Tuttavia Yan Chengkong ovviamente non poteva perdonarlo così facilmente. In superficie sembrava calmo e pacifico ma il suo sguardo era pieno di rabbia. Strinse la sua Lancia Pesante Profound e la puntò verso la gola di Zihuan dicendo lentamente:”Solo in base a ciò che hai detto... metterò in gioco la mia dignità e il mio onore. Oggi devo sconfiggerti usando la Fiera Lancia della mia famiglia Yan!”


“Tu?” Il Duca Zihuan sogghignò e disse con un tono di voce profondo:”Anche se ho solo il quaranta per cento della mia forza, anche se ne avessi il venti per cento, potrei schiacciarti facilmente! Non menzionerò cosa accadrà alla tua Famiglia Yan, ma tu, eheh, il cosiddetto genio numero uno della generazione del tuo clan, ai miei occhi sarai sempre spazzatura!”


Yan Chengkong non era minimamente arrabbiato. Invece sbuffò e disse:”Sembra che tu non abbia mai lottato contro uno dei membri della nostra Famiglia Yan. Anche se il livello di Energia Misteriosa del nostro clan è stato sempre il più basso, questo è stato perché per generazioni la nostra famiglia si concentra sopratutto nel coltivare la lancia, poi l'Energia Misteriosa! Il nostro più grande orgoglio non è la arte misteriosa, ma la nostra Fiera Lancia! Presto saprai come finirai se sottovaluterai il nostro clan!!”


"Non veniamo definiti il clan della Lancia Divina numero uno nel Regno Demoniaco Illusorio... per niente!!”


Lo sguardo di Yan Chengkong divenne feroce. Mosse le braccia e la sua Lancia Pesante Profound d’argento scattò come un fulmine. In quell'istante una raffica di vento vorticò sibilando.


Il Duca Zihuan mostrò un’espressione sdegnosa. La sua Energia Misteriosa si increspò e menò un fendente di luce rossa.


Clang!!


Le armi si scontrarono e un clangore assordante risuonò nella sala. Nonostante il Duca Zihuang avesse esaurito metà delle sue forze, in termini di Energia Misteriosa era comunque di gran lunga superiore a Yan Chengkong. La lancia fu deviata e leggermente piegata da Sangue Scarlatto. Il Duca Zhihuan sorrise lievemente, ma prima di poter sogghignare, la Lancia Pesante Profound si piegò come un serpente puntando direttamente verso il suo cuore passando per un angolo strano.


Cosa?!


Il Duca Zhihuan sussultò mentre si ritirava velocemente. Fu incredibilmente agile ma fu comunque toccato dalla Lancia Pesante. Poteva sentire lo squarcio nell'Energia Misteriosa.


Lo slancio di Yan Chengkong esplose in un momento. La Lancia Pesante Profound nella sua mano sembrava una serpe. Danzava nel cielo riempiendolo di molte immagini residue e intrappolò il Duca Zihuan. Ogni mossa... era perfetta e puntava ad ogni punto debole del suo avversario.


“Bella tecnica di lancia!” Esclamò Yun Che sporgendosi in avanti. Era impressionato.


Yun Qinghong annuì lentamente e disse:”Si dice che ci vogliano mesi per imparare a maneggiare il bastone, anni per i pugni, eppure decadi per la lancia. L’arte della lancia è difficile da padroneggiare. Se non ci lavori duramente, sarebbe difficile ottenere anche il minimo risultato.
La Famiglia Yan è reputata il clan numero uno per quanto riguarda l’arte della lancia. Le sue tattiche sono imprevedibili, si può dire che esercitino al massimo il potere della lancia. Una volta che possono brandirla senza sforzi possono sbaragliare tutti i loro nemici e nemmeno diecimila soldati possono essere paragonati a loro.
Sono all'altezza della loro reputazione. Anche se la forza misteriosa di Yan Chengkong è più debole in confronto, in termini di abilità sono diventati dei maestri! Tra quelli del suo stesso livello, è difficile incontrare un degno avversario per loro. Zihuan potrebbe vincere facilmente contro un altro avversario al picco del terzo livello, ma sarà arduo per lui vincere contro Yan Chengkong nonostante sia negli stadi intermedi.”


Il rumore sibilante della lancia e del vento era particolarmente acuto.
Il Duca Zihuan continuò ad aumentare il consumo della sua Energia Misteriosa. Le sue ossa stavano scricchiolando mentre stava usando tutte le sue forze e defletteva gli attacchi di Yan Chengkong, ma li deviava soltanto, non aveva la possibilità di contrattaccare.
Solo in base alle caratteristiche delle armi, il potere e il raggio d’azione di una lancia erano migliori di una spada, ma la flessibilità e la manovrabilità erano inferiori a quelle di una lancia. Tuttavia in questo momento la lancia sembrava agile come un fulmine e flessibile come una creatura vivente.


Uno aveva il vantaggio in quanto a coltivazione e l’altro in tecniche di lancia. I due avevano una grande differenza di profound strnegth, ma ora erano in stallo. Si scontrarono innumerevoli volte; lo spazio si increspò per l’impatto. Il Duca Zihuan non poteva sbarazzarsi delle ombre di Yan Chengkong, che non riusciva a ferire il suo avversario.


Tra tutti i duchi di palazzo ce n'erano molti che usavano la lancia e il duca Zihuan ne aveva affrontati diversi, ma non aveva mai lottato contro un membro della famiglia Yan. Non avrebbe mai pensato che il potere della Fiera Lancia fosse così sbalorditivo. La Lancia Pesante Profound nelle mani del suo avversario attaccava e difendeva liberamente seguendo la volontà del proprietario.
Quando colpiva sfrecciava come il vento e il suo slancio era capace di inghiottire montagne e fiumi. Rallentava tutti i movimenti del duca e reprimeva il suo fuoco. Quando Yan Chengkong difendeva, sembrava diventare imperturbato come una catena di ferro lungo un torrente.


I due si scambiarono oltre cento colpi ma nessuno dei due riuscì ad uscire dallo stallo. Yan Chengkong era calmo e risoluto, ma il Duca Zihuan stava diventando impaziente.
Prima della battaglia aveva deriso il suo avversario insultando anche la sua intera famiglia, ma poi era stato umiliato dalla piccola Imperatrice Demoniaca. Ora non era ancora riuscito a sconfiggere la persona che aveva ridicolizzato di fronte a tutti, invece era messo alle strette e questo lo rendeva furioso.


Il Duca Zihuan strinse i denti e ruggì. La luce di Sangue Scarlatto si intensificò e fece uno strappo nello spazio... era un attacco uguale al “Colpo della Fiamma Infernale” che aveva sconfitto prima Mu Hengyi, ma visto che aveva già consumato molta forza misteriosa, il suo potere era inferiore.


Una terrificante forza si diresse verso Yan Chengkong che posizionò orizzontalmente la lancia ed assunse una posizione difensiva diminuendo del settanta per cento l’impatto. In quel momento i suoi occhi stavano fremendo di fronte alla luce dell’attacco, ma non si ritirò, invece si girò e lasciò che il riflesso rosso graffiasse il suo torace contrattaccando con la ferocia di un drago dei fiumi.
Creò una tempesta di Energia Misteriosa inarrestabile che superò Sangue Scarlatto e infilzò la spalla del Duca Zihuan… Nell'istante in cui la punta toccò l’avversario, tutto il potere accumulato passò direttamente attraverso l'Energia Misteriosa protettiva del Duca Zihuan.


Pfft!


Uno schizzo di sangue uscì dalla vita di Yan Chengkong.


Il Duca Zihuan sentì del dolore provenire dalla spalla sinistra e con esso un senso di umiliazione stimolato dalla sua feroce personalità. Spalancò gli occhi con un bagliore folle:”Vai... all'inferno!”


Il Duca Zihuan iniziò ad emanare fiamme rosse, come se fosse uscito da una pozza di sangue... Guardando i suoi movimenti, Yan Zijing ne fu scioccato e impallidì. Gridò:”Kong'er, schivalo presto!!”


“Prigione di Sangue della Fiamma Infernale!!”


Divamparono delle fiamme e un’aura terrificante avvolse Yan Chengkong, che però non abbandonò la sua lancia per ritirarsi. Invece strinse i denti e riversò tutta la sua Energia Misteriosa nella sua lancia... un secondo dopo si sentì come se il suo petto fosse stato colpito da diecimila martelli pesanti.


Boom!!!


Le fiamme esplosero e Yan Chengkong fu scagliato all'indietro. Quando era stato preso al volo da Yan Zijing, il suo petto era stato già squarciato ed era pieno di sangue. Ma non fu solo lui ad essere respinto dall'impatto.
Nell'istante in cui le fiamme esplosero, la Lancia Pesante Profound in cui Yan Chengkong aveva riversato il suo potere aveva trapassato la spalla del suo avversario, creando un buco. Il resto della sua forza aveva sollevato il Duca Zihuan facendolo schiantare nell'ala est... La Lancia Pesante Profound aveva infilzato i posti dell’ala est, sulla superficie dell'arma non c’era alcuna traccia di sangue.


“Chengkong!”


“Zihuan!”


Entrambe le parti erano rimaste estremamente scioccate. Nessuno di loro pensò che i due avrebbero finito così tragicamente lo scontro. Per emettere quelle fiamme il Duca Zihuan non aveva esitato ad esaurire la sua forza misteriosa e il suo corpo era stato trapassato. Era impossibile continuare a combattere per lui.
Ma Yan Chengkong non era in condizioni migliori, il suo petto era stato maciullato e i suoi organi interni erano stati spostati. Se non fosse stato per la sua grande determinazione avrebbe già perso i sensi. 


I due si erano distrutti a vicenda.


“Fratelli del clan Al Mondo, vi ringrazio per il vostro aiuto!” Yan Zijing era abbastanza calmo.


“Non si preoccupi, con noi qui suo figlio si riprenderà sicuramente.” Dissero annuendo i due Anziani del clan Al Mondo. Stesero i loro palmi e una luce verde scura avvolse le ferite di Yan Chengkong.


Sotto il potere naturale di guarigione della razza elfica, anche se Yan Chengkong era in condizioni gravi, si stabilizzò velocemente. Fece un respiro profondo e disse con vergogna:”PAdre, la mia coltivazione è stata insufficiente... ti ho deluso...”


“Non biasimare te stesso.” Lo rassicurò Yan Zijing. “Dopotutto Zihuan è il quarto delle Sette Promesse Illusory Demon, c’è un enorme divario tra te e lui. Sono già orgoglioso del tuo risultato. Concentrati e calmati ora, non parlare più.”


Il Duca Zihuan era stato sconfitto, ma nessuno dell’ala ovest si rilassò perché avevano impiegato cinque dei loro per farlo.


“Sigh, la differenza tra le due parti è troppo vasta.” Molti nella sala stavano sospirando.”


“Sì, non capisco perché la Famiglia Yun ha accettato la sfida... Anche se preferirebbero perdere la battaglia piuttosto che la dignità, che onore può rimanere perdendo così miseramente?”


“C’è anche la Famiglia Su. Ho sentito che Su Zhizhan della Famiglia Su è uno dei migliori della giovane generazione della Famiglia Su. Dovrebbe poter compensare un po’ di svantaggi.”


“Avanti, Helian Ba della famiglia Ba, il secondo e il terzo in classifica tra le Sette Promesse Hui Ye e Yuan Que, nessuno di loro è più debole di Su Zhizan. E il primo tra di loro, Hui Ran... non è esagerato dire che solo la sua forza è sufficiente per battere i dodici dell’altra fazione!” Affermò un cittadino della Città Imperiale dei Demoni scuotendo la testa.



