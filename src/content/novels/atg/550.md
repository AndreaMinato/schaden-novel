---
title: Capitolo 550 - []
pubDate: 2025-02-03T07:52:46.840Z
tags:
    - atg
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>CAPITOLO SPONSORIZZATO, ringraziamo Hu!</em>
<em> 32 Capitoli in coda, <strong>0/5</strong></em>
<em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


Clap clap clap…


Il Duca Huai si alzò battendo le mani e disse ridendo:”Meraviglioso, è stata davvero una battaglia meravigliosa. Non avrei mai pensato che entrambi si sarebbero sconfitti a vicenda, non me lo aspettavo proprio. Tuttavia...”


Guardò Yun Qinghong e rise:”È proprio sicuro che voglia ancora continuare? Ci sono voluti quasi metà dei vostri rappresentanti per sconfiggere solo uno dei nostri. Questo risultato è davvero spiacevole e non mi sento a mio agio a continuare ulteriormente questa gara. Tuttavia, da ciò che ho capito di lei, non importa quanto perderà, continuerà a persistere, vero?”


“Ahahahah.” Anche Yun Qinghong iniziò a ridere:”Mi ha capito davvero bene. Tuttavia le sue parole sono davvero puerili. La nostra gara è appena iniziata ma ha già detto che abbiamo perso. Non è un po’ troppo presto per dirlo?!”


“Ahahah! È proprio nel suo stile! Allora mi faccia vedere da dove proviene la sua sicurezza! Vorrei vedere davvero quanto potrà durare la sua arroganza… Wen Bo, sei il nostro secondo rappresentante, sei il prossimo.”


Il Duca Huai aveva enfatizzato il fatto che fosse il secondo e il suo tono di derisione era evidente. Un giovane alto e robusto volò a mezz'aria e atterrò nell'arena.


Il quinto tra le Sette Promesse Illusory Demon - il duca Wen Bo! E proprio come Zihuan, anche lui era al quinto livello del Stadio Tiranno Misterioso.


E dall'ala ovest un’altra persona arrivò allo stesso modo atterrando di fronte al duca Wen Bo. Questa era anche la persona più potente mandata dall'ala ovest. Il duca Yong Yi, il sesto tra le Sette Promesse Illusory Demon!


Entrambi appartenevano alla famiglia reale, così non c’era troppo divario tra di loro. Questo insieme al fatto che avevano duellato molte volte e si erano abituati alle fiamme del Corvo Dorato e alle arte misteriosa dell’altro. Così lo scontro tra i due fu eccezionalmente feroce ed entrarono in stallo. Fu solo dopo trenta minuti che ne emerse un vincitore... Il Duca Wen Bo riuscì a vincere a sento!


L’ala ovest aveva perso di nuovo! Erano in condizioni miserabili con cinque sconfitte e un pareggio.


Anche se il Duca Wen Bo aveva vinto, aveva sfoderato tutte le sue mosse e i suoi assi nella manica. Aveva sostenuto molte ferite in battaglia e aveva esaurito la sua Energia Misteriosa. Così durante la settima gara, fu sconfitto da un duca dell’ala ovest che ebbe comunque difficoltà.


Ottavo incontro: il duca He Song dell’ala ovest contro Lin Hanchuan della Famiglia Lin, che vinse perfettamente!


Nono incontro: il duca Jia Rong contro Lin Hanchuan della Famiglia Lin, che vinse ancora una volta!


A questo punto l’ala ovest in totale aveva ottenuto una vittoria, un pareggio e sette sconfitte! E rimanevano solo quattro rappresentanti.


Il decimo incontro: il settimo delle Sette Promesse Illusory Demon, il Duca Ying Nan del palazzo Yu contro Lin Hanchuan, che fu sconfitto!


L’undicesimo incontro: il Duca Ying Nan contro Nangong Yan della Famiglia Nangong. Il primo aveva vinto consumando troppe energie. E mentre l’ala ovest aveva vinto due battaglie consecutive per la prima volta, nessuno mostrò un’espressione gioiosa. Anche se Ying Nan aveva vinto, aveva esaurito le forze e quindi era destinato a perdere l’incontro seguente. Allora all'ala ovest sarebbero rimaste tre persone, mentre l’altra parte ne avrebbe avute ancora otto. Inoltre l’élite dei loro avversari non si era ancora rivelata.


Il dodicesimo incontro: il Duca Ying Nan contro Bai Jie della famiglia Bai, Bai Jie vinse di netto!


L’ala ovest ora aveva solo tre partecipanti: Su Zhizan, Numero Sei Al Mondo e il rappresentante sconosciuto della famiglia Yun.


Durante il tredicesimo incontro Numero Sei Al Mondo scese in campo. La razza elfica era talentuosa nell'uso dell’arco profound ma la natura della sua Energia Misteriosa avrebbe limitato un po’ il suo potere offensivo. Inoltre, dato che lo scontro si svolgeva entro i confini dell’arena, la forza dei loro archi profound era penalizzata. Una volta che fu il turno di Numero Sei, nonostante avesse lottato disperatamente, non riuscì a creare un miracolo e fu sconfitto da Bai Jie.


Finora le due parti avevano combattuto tredici incontri e l’ala est aveva perso dieci rappresentanti mentre l'ala est ne aveva persi solo quattro. E a parte Bai Jie, avevano altri giovani d’élite. Tra di essi c'era Xiao Donglai e Jiufang Kui che erano al quarto livello del Tyrant Profound Real, Chiyang Yanwu che era al livello cinque, Helian Ba che era al sesto e gli altri due che erano allo stesso grado ed erano i numeri due e tre tra le Sette Promesse Illusory Demon, i duchi Yuan Qiao e Hui Ye.


C’era anche il capo delle sette promesse, Hui Ran, la cui forza misteriosa aveva raggiunto uno sbalorditivo livello otto nel Stadio Tiranno Misterioso!


All'altra parte rimaneva solo Su Zhizhan che era al sesto livello del Stadio Tiranno Misterioso. Per quanto riguarda la Famiglia Yun, non avevano nemmeno un candidato adeguato da mandare perché nella loro giovane generazione il più forte era solo al secondo livello del Stadio Tiranno Misterioso.


I presenti non avevano alcuna apprensione mentre guardavano questa competizione e nessuno pensò che l’esito fosse strano. Tutti pensavano che la parte della Famiglia Yun aveva perso troppo miserabilmente.


Le varie grandi organizzazioni nella Città Imperiale dei Demoni sospirarono silenziosamente. Questa era solo una competizione tra la giovane generazione e anche se poteva non essere indicativa della loro vera forza, era sufficiente per dimostrare quanto fosse dominante la fazione del Duca Huai; e la sua fazione possedeva una forza che surclassava completamente la sua opposizione!
E questa gara era stata proposta dal duca per due ragioni principali. Il primo obiettivo era di scacciare la Famiglia Yun; il secondo era di usare la forza per distruggere la presenza delle altre fazioni, per erodere la dignità e il prestigio dell’altra fazione, inclusa la piccola Imperatrice Demoniaca.


Una volta che la Famiglia Yun fosse stata espulsa, la piccola Imperatrice Demoniaca non avrebbe avuto la possibilità di affrontare il Duca Huai, una volta che fosse successo questo, avrebbe solo avuto bisogno di un’opportunità naturale o creata appositamente per usurpare il trono...


I volti di tutti i membri dell’ala ovest erano incupiti. Dopo la sconfitta di Numero Sei, erano rimaste solo due persone, ma in realtà era come averne solo una visto che la Famiglia Yun non aveva una sola persona della giovane generazione che sarebbe stata all'altezza del compito.


“Ah.” Su Xiangnan sospirò lentamente. Diede una pacca sulla spalla di Su Zhizhan e disse:”Siamo arrivati alla fine e la nostra sconfitta è già decisa... In effetti era già decisa fin dall'inizio. È il tuo turno ora. Dipenderà solo da te la possibilità di riottenere un po’ della nostra dignità.”


“Capisco, ma non importa il risultato, ce la metterò tutta!”


Dopo aver finito di parlare, Su Zhizhan afferrò la sua arma e scese in campo di fronte a Bai Jie che aveva appena vinto contro Numero Sei Al Mondo. Puntò la spada di fronte a sé emanando un’aura incredibilmente ricca e forte. Non mostrò nemmeno una traccia di debolezza di fronte al grande fallimento della sua fazione mentre dichiarava:”Su Zhizhan della Famiglia Su! Non sono mai stato disposto ad incrociare le spade con una donna, sarebbe meglio se ti arrendessi e scendessi da questo palco.”


Bai Jie era vestita di bianco ed era più alta delle altre giovani. Il suo viso era arrossato e rivelava dei segni di stanchezza, evidentemente la sua recente battaglia non era stata affatto facile, ma sentendo le parole di Su Zhizhan, rise freddamente e disse deridendolo:”Avete perso così miserabilmente, non so davvero da dove prendi il coraggio di parlare con così tanta arroganza. E adesso in particolare non hai il diritto di sottovalutare noi donne.”


“Ah no, credo che ti sia sbagliata.” Disse a bassa voce con una risata presuntuosa Su Zhizhan:”Non sottovaluterò mai le donne, solo... le persone ingrate e traditrici che non sono meglio di cani bastardi!”


“Vuoi morire!” Queste parole fecero infuriare Bai Jie e la sua spada avanzò velocemente. L’ombra di un’enorme tigre bianca apparì dietro di lei, il suo ruggito si diffuse per tutta la sala facendola tremare. In quell'istante si sollevò una forte raffica che fu sufficiente a sopprimere il ruggito. L’arena sembrava essere stata travolta da migliaia di tempeste.


“È il Dominio del Ruggito della Tigre della Famiglia Bai!”


Il dominio della donna si irradiò fino ad avvolgere l’intera arena. I capelli e gli abiti di Su Zhizhan stava svolazzando mentre il vento ululava attorno a loro. Tuttavia il suo corpo era ancorato al terreno, non si muoveva. Poi sollevò la sua spada e attaccò spazzando con la sua spada.


Usando il suo dominio, Bai Jie avrebbe penalizzato la forza e la velocità di ogni altra persona, ma la spada di Su Zhizhan rimase agile come una saetta. La potenza della sua lama spazzò via tutti gli uragani violenti attorno a lui mentre si formava un enorme squarcio nel dominio di Bai Jie. Su Zhizhan avanzò e ad ogni passo che faceva strappava una parte del dominio dell'avversaria.


“Le famiglie Bai e Su usano le spade ed entrambe coltivano una forza misteriosa di tipo vento. Non sono troppo diversi per quanto riguarda ad energia, ma in termini di comprensione e natura del vento Su Zhizhan è di molto superiore, quindi il dominio di Bai Jie non rappresenta alcuna minaccia per lui.” Disse Yun Qinghong con una voce ammirata.


In quel momento Su Zhizhan aveva già raggiunto la parte di Bai Jie e la sua lama avanzò accompagnata da una spirale di vento color verde. Sembrava incredibilmente piccola in confronto all'enorme dominio, ma fu comunque abbastanza potente da respingerlo.


Riip!


Un affondo dritto di Su Zhizhan squarciò violentemente il dominio di fronte a sé. Bai Jie alzò la sua spada e bloccò il colpo con un clangore fragoroso. Immediatamente sentì il suo braccio intorpidirsi e un acuto dolore le percorse la pelle tra il pollice e l’indice. Si ritirò agilmente e la sua arma quasi le sfuggì di mano.


Anche se fosse stata completamente in forze non avrebbe potuto eguagliare Su Zhizhan, figuriamoci ora quando aveva già esaurito gran parte della sua forza misteriosa.


Su Zhizhan non le diede tregua, avanzò senza fermarsi. Il suo corpo sembrava una raffica intensa e la sua spada come una saetta; ogni colpo era accompagnato da un ululato assordante. La spirale di vento si stava espandendo rapidamente e Bai Jie ormai aveva il braccio intorpidito. La sua mano destra era già macchiata di sangue e perfino le sue guance erano state segnate dal vento.


“Osi ferirmi il volto... non te la farò passare liscia!”


Bai Jie notò solo ora il dolore sul suo volto e questo la fece infuriare come una tigre a cui era stata calpestata la coda. L’enorme figura di una tigre bianca riapparì di nuovo insieme ad un turbine alto più di trenta metri che vorticava attorno a lei. Gli occhi di Su Zhizhan brillarono e inaspettatamente balzò in mezzo al vortice, non aspettò che lei preparasse il suo attacco, invece attaccò di nuovo.


Ci fu un tintinnio incredibilmente potente. Le raffiche attorno a Bai Jie si calmarono e lei volò direttamente fuori dell’arena.


“Ah, donne, non importa quanto sono forti, non possono fare niente di che.” Su Zhizhan rimase dov'era mentre scuoteva la testa e mormorava tra sé e sé.


Bai Jie era caduta a terra di faccia. e la sua spada era volata chissà dove.


“Su Zhizhan… io… ti concerò per le feste!!”


Uno scatto della spada del suo avversario l’aveva fatta volare via di fronte a tutti gli eroi del regno. In quanto membro più potente della giovane generazione della Famiglia Bai e una delle donne più talentuose dell’intero Illusory Demon Realm, non aveva mai subito un’umiliazione del genere prima d’ora. Sollevò la sua arma ancora una volta e si preparò ad attaccare.


“Basta.”


Bai Jie fu fermata da una barriera di energia invisibile che non la fece avanzare di un pollice. Il Patriarca Bai Yi si alzò e la trattenne dicendo:”Hai già perso... che tipo di comportamento sarebbe questo?”


Solo allora Bai Jie notò che era già caduta al di fuori dell’arena. Strinse i denti e scagliò un’occhiataccia verso Su Zhizhan, ma poté solo tornare al suo posto.



