---
title: Capitolo 557 - Chiyang Yanwu
pubDate: 2025-02-03T07:52:46.841Z
tags:
    - atg
---





<em>CAPITOLO SPONSORIZZATO, ringraziamo Michele!</em>
<em> 36 Capitoli in coda, <strong>0/5</strong></em>
<em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


“Se non sbaglio, il prossimo avversario di Che’er probabilmente è la figlia della famiglia Chiyang.” Disse a bassa voce Mu Yurou mostrando un po’ di preoccupazione.


“Non temere.” Yun Qinghong la tenne per mano e la consolò:”Nonostante la forza della Famiglia Chiyang sia superiore a quella di Jiufang Yu e Xiao Donglai, ChÈer non ha usato tutta la sua forza. Non ha ancora usato la sua arma.”


“Papà, sai che arma usa il fratellone? Non l’ho mai visto usare la sua arma e pensavo che non fosse in grado di usarne una.” Chiese Xiao Yun.


Yun Qinghong scosse la testa, ricordando il rumore sibilante che proveniva dalla stanza in cui si allenava Yun Che, rispose a bassa voce:”Non è che il tuo fratellone non possa usarla, se non erro, probabilmente è specializzato in qualche sorta di arma pesante.”


“Arma pesante?” Xiao Yun lo fissò.


“Non le usa perché probabilmente l’arma che utilizza è molto stancante da maneggiare, non per imprudenza.” Yun Qinghong guardò Yun Che con calma:”È ovvio che sta considerando le circostanze e sta cercando di minimizzare il suo consumo di energia. Naturalmente brandirà la sua arma solo quando si troverà di fronte ad un avversario sufficientemente potente.”


Una figura rossa stava arrivando di fronte a Yun Che.


Era una giovane alta e splendida. I suoi capelli scarlatti e la sua pelle color beige aveva una tinta rosea. Era Chiyang Yanwu.


Quando la donna scese in campo, tutti i ragazzi iniziarono a tifare per lei. Nonostante fosse bella, non era ad un livello così eccessivo, tuttavia era vestita in modo seducente.
Aveva una maglietta corta che sottolineava le sue curve e aveva un paio di pantaloncini di cuoio. Gli occhi di molti giovani brillarono e sbavarono guardandola.


Chiyang Yanwu ovviamente era abituata ad un’attenzione del genere e tenne la testa alta, nobile come un gatto e arrogante come un pavone.


Dato che apparteneva ad una razza di veri draghi, la famiglia Chiyang aveva sempre posseduto nobiltà e arroganza. Tra le Dodici Famiglie era terza in classifica ed era inferiore solo alla famiglia Helian e alla Famiglia Su. Anche se era una donna, Chiyang Yanwu era la più forte della giovane generazione del suo clan ed era l’unica figlia del patriarca; sia per identità, razza e forza, naturalmente aveva il diritto di essere arrogante. Anche di fronte Yun Che la sua presunzione... o forse più accuratamente, insolenza, non diminuì minimamente.


“Due uomini inutili, hanno umiliato le nostre Famiglie Guardiane.” Le sopracciglia scarlatte di Chiyang Yanwu si aggrottarono mentre stava mormorando. Jiufang Yu e Xiao Donglai potevano sentire chiaramente le sue parole. Brandì la sua frusta scarlatta e la fece schioccare sprizzando scintille.
“Ti chiami Yun che? Se non vuoi perdere troppo miserabilmente, tira fuori la tua arma. Non voglio disturbarmi a maltrattare un uomo disarmato.”


Ogni sua parola era piena di arroganza e Yun Che aveva individuato l’aura di un vero drago provenire da lei. Il drago era il re di tutte le bestie e qualsiasi demone o essere umano avrebbe sentito istintivamente un senso di paura... Tuttavia Yun Che naturalmente ne sarebbe stato immune perché possedeva il sangue del Drago Primordiale Azzurro. Il Drago del Sole Ardente non poteva nemmeno reggere il confronto.


Yun Che si limitò ad incrociare le braccia al petto e disse tranquillamente:”Io sono l’opposto, mi piace maltrattare le ragazze armate a mani nude.”


“Eheheheh…” La posizione del giovane fece ridere Chiyang Yanwu. La sua risata fu chiara e tonante. Ondeggiò la sua frusta e disse con disprezzo:”Credi che dopo aver sconfitto due cumuli di spazzatura puoi agire con così tanta insolenza? In tutta la mia vita nessuno del mio stesso livello è riuscito a battermi. Quando morirai miserabilmente dopo, non dirmi che non ti avevo avvertito!”


Yun Che fece una smorfia e disse:”Sei una signorina eppure sei così arrogante, sembra che la tua famiglia non ti abbia mai disciplinato adeguatamente. Non importa, lascia che li aiuti un po’, se non altro sarai un po’ più riservata la prossima volta!”


“Disciplinarmi? Nell'intero Illusory Demon Realm non esiste un uomo capace di disciplinarmi.” Chiyang Yanwu strizzò gli occhi e disse:”Ti farò inginocchiare e chiedere perdono oggi!”


“Il temperamento di questa ragazza è proprio come affermano le voci.” Disse con tono piatto Yun Qinghong.


“È la sola figlia di Chiyang Bailie e anche la più potente della giovane generazione del suo clan. Nell'intera Città Imperiale dei Demoni nessuno della stessa età riesce a rivaleggiare con lei. Inoltre dato che è adolescente è naturale che si comporti così superficialmente.”


“Prima o poi subirà una sconfitta comportandosi così.” Disse con calma Yun Qinghong. Si accigliò e mandò una trasmissione del suono a Yun Che:”ChÈer, non sottovalutare il tuo avversario. Chiyang Yanwu possiede la stirpe di un vero drago e quindi ha un forte fisico e il potere delle fiamme di drago. La sua arma si chiama ‘Frusta Solare del Drago Malvagio’. Nonostante abbia un aspetto semplice, in realtà è un Artefatto Tyrant Profound ed è una delle armi migliori della famiglia Chiyang. Anche senza che vi si inietti Energia Misteriosa, può spostare montagne, distruggere macigni e riempire il cielo di fuoco di drago… Devi stare attento a non farti colpire!”


Yun Che annuì lievemente, Chiyang Yanwu era già sfrecciata in avanti. Il suo corpo era pieno di fuoco viola che ricoprì tutto il soffitto della sala; sembrava che stesse tirando una tenda di fiamme viola.


Nonostante la donna si comportasse con arroganza, aveva già usato tutta la sua forza mentre attaccava. Sembrava che non osasse colpire con imprudenza il nemico. Vedendo questo, i membri della famiglia Chiyang sospirarono di sollievo… Anche se Chiyang Yanwu di solito era molto arrogante, in effetti aveva la forza per farlo. Dato che aveva usato tutte le sue energie, non c’era motivo per cui avrebbe dovuto perdere… inoltre brandiva la Frusta Solare del Drago Malvagio che poteva fare preoccupare un Signore di alto livello!


“Yun Che, guarda la differenza che c’è tra di noi!!!”


Whoosh!!!


Quando Chiyang Yanwu ondeggiò la sua arma, la Frusta Solare del Drago Malvagio si trasformò in una serie di draghi di fuoco. La sua frusta si precipitò verso Yun Che mentre seguiva le fiamme.


L’aria attorno fu distorta dai draghi e il pubblico dietro Yun Che sentì un calore ardente travolgerli, quasi rimasero bruciati e gridarono per lo shock.


Nonostante fossero così lontani, gli effetti erano così ovvi; non era difficile immaginare quanto fosse spaventoso questo colpo.


I capelli e gli abiti di Yun Che venivano scossi dall'ondata di calore, eppure non si ritirò di un passo. Il suo corpo brillò di blu mentre rilasciava le Frozen End Divine Art a piena forza.


Crack. Crack. Crack. Crack. Crack…


Il rumore dei ghiaccioli che si materializzavano riecheggiò e il fuoco fu ghiacciato a quindici metri da Yun Che. In seguito perfino i draghi si congelarono.


“Dannazione! Perfino… può ghiacciare perfino le fiamme di un drago!” Mu Yubai sussultò. Se anche lui aveva avuto una reazione del genere si poteva immaginare quanto fossero scioccati gli altri.


Anche per Chiyang Yanwu era la prima volta che vedeva uno spettacolo del genere. Ne fu lievemente sbalordita e la sua espressione cambiò. Con un grido, il fuoco divampò di nuovo e la figura di un drago scarlatto apparì dietro di lei. Poi tre draghi si liberarono dal ghiaccio e si precipitarono verso Yun Che.


Boom!


La sala tremò come se fosse stata bersagliata da tre meteore. Le fiamme si sollevarono verso l’alto e Yun Che balzò in alto. Mentre si stava stabilizzando, una figura scarlatta sfrecciò davanti a lui e la Frusta Solare del Drago Malvagio riempì il cielo di ombre. Scattò portando con sé le fiamme viola che ricoprirono Yun Che come una pioggia.


Il giovane si concentrò e usare l’Ombra del Dio Stellare per muoversi istantaneamente schivando le ombre della frusta. Attaccò con una sola mano creando un loto di ghiaccio che superò la fiamme di drago e poi esplose di fronte al petto di Chiyang Yanwu.


Ping!!


La donna perse l’equilibrio, ma usò la sua arma. La frusta lunga tre metri si allungò fino a raggiungerne trenta e colpì con violenza Yun Che.


Era la Frusta Solare del Drago Malvagio; poteva spianare una montagna con una mossa. Lo schiocco fu così assordante che fece sussultare i cuori di tutti. Yun Che era stato colpito.


“ChÈer!” Mu Yurou si alzò e gridò con ansia. Sapeva bene quanto era spaventosa l’arma della famiglia Chiyang.


Yun Qinghong le tenne la mano mentre si accigliava.


Vedendo Yun Che sbalzato via dalla frustata, l’intera sala gridò per lo shock e i membri della famiglia Chiyang sorrisero lievemente. Quando la fiamma del Drago del Sole Ardente era stata intrappolata dal ghiaccio di Yun Che erano rimasti scioccati. Tuttavia, non importava quanto fosse potente questa Tecnica Misteriosa, la frusta avrebbe ferito gravemente il suo avversario.
Durante questa competizione, Yun Che aveva creato un po’ di scompiglio, ma ora era il momento di finirla.


Tuttavia i loro sorrisi scomparirono ancora una volta.


Yun Che non si era rotolato a terra pateticamente come si aspettavano. Fece una giravolta a mezz'aria e atterrò con noncuranza. La frusta aveva colpito la parte destra della sua schiena e gli abiti erano squarciati rivelando un marchio rosso lungo un piede sulla sua pelle bianca e delicata come quella di una donna. Si massaggiò la schiena e toccò l’impronta rossa sibilando:”Sss… aia! Aiaiaiaiaia… è davvero doloroso!”


Erano tutti esterrefatti, specialmente i membri della famiglia Chiyang che quasi si slogarono la mascella da quanto erano rimasti a bocca aperta.
