---
title: Capitolo 568 - Vittoria
pubDate: 2025-02-03T07:52:46.843Z
tags:
    - atg
---





<em>CAPITOLO SPONSORIZZATO, ringraziamo Alessandro!</em>
<em> 26 Capitoli in coda, <strong>0/5</strong></em>
<em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


Crack… crack…


Nell'enorme Sala Imperiale dei Demoni c’erano più di diecimila praticanti del mistero provenienti da tutto il continente, ma a parte il rumore dei frammenti di giada che cadevano dal muro non si sentiva un solo suono… nemmeno un respiro. Tutti si alzarono strabuzzando gli occhi e spalancando la mascella fino a rischiare quasi di slogarsela.


Perfino la piccola Imperatrice Demoniaca si era alzata dal suo trono e stava fissando Hui Ran.


Vicino all'arena, il Duca Huai che si era preparato a fermare Yun Qinghong, stava fremendo… Si poteva immaginare che temperamento avesse una persona capace di fare esitare la piccola Imperatrice Demoniaca e di attirare il favore di più del sessanta per cento delle Famiglie Guardiane e dei Palazzi dei Duchi; eppure in questo momento era stravolto e le sue labbra, le sue sopracciglia e il suo mento stavano tremando come se avesse un crampo…


Il divario di forza era ancora più ampio rispetto agli altri combattimenti. Hui Ran era molto più potente rispetto agli altri e Yun Che era anche esausto visto che aveva combattuto cinque incontri consecutivamente. Il pubblico non dubitava dell’esito della battaglia, ma di come Yun Che sarebbe sopravvissuto…


La lotta era durata per un solo istante.


Era stata così breve che nessuno aveva avuto ancora il tempo di reagire…


E uno dei due era stato scagliato fuori dall'arena e si era schiantato sulla parete est della Sala Imperiale dei Demoni.


Secondo le regole uscire fuori dai confini dello stadio significava anche perdere!


La persona scagliata via all'istante non era stata Yun Che, ma il potentissimo Hui Ran!


Erano scioccati come se avessero visto un piccolo filo d’erba che ribaltava un albero piantato a terra da diecimila anni… come se il mondo si fosse capovolto completamente.


“Il fratellone… ha vinto…” Mormorò Xiao Yun con tono spento, poi gridò incontrollabilmente:”Il fratellone ha vinto… ha vinto!! La nostra famiglia Yun ha vinto!”


Il grido entusiasta aveva di nuovo ridestato tutti dallo shock. In quell'istante ci furono innumerevoli esclamazioni.


“Yun Che ha vinto… è vero… Yun Che ha vinto!!”


“Q-q-questa… è la cosa più incredibile che abbia mai visto in tutta la mia vita!”


“Hui Ran ha perso… ha perso con una sola mossa! Ahhhh… non posso credere ai miei stessi occhi, sto sognando?!”


“Questo è impossibile… impossibile! Chi può dirmi cos'è successo, è impossibile!!”


“Hui Ran era l’ultimo partecipante del Duca Huai. Yun Che ha vinto… questo significa che la famiglia Yun ha vinto!!”


“Padre… Hui Ran ha perso… abbiamo… abbiamo davvero vinto!” Balbettò Su Zhizhan, la sua voce tremava, sembrava stesse parlando nel sonno.


“È… vero.” Su Xiangnan annuì lentamente e la sua voce tremolò:”Credo che nessuno si sarebbe aspettato un risultato del genere. Questo Yun Che… che mostro è?”


Il patriarca Su aveva usato una parola simile per descriverlo, ma in questo momento non sembrò esagerata per i membri della sua famiglia.


“Incredibile… incredibile… è davvero incredibile.” Ripeté Mu Feiyan. Questo patriarca che aveva vissuto per diversi secoli aveva un’espressione completamente sbalordita. Prima aveva criticato Yun Che per la sua imprudenza e la sua testardaggine, ma ora aveva capito che il giovane sapeva esattamente cosa stava facendo.
Raramente faceva errori di valutazione data la sua esperienza, ma quando si trattava di Yun Che, continuava a sottovalutarlo più e più volte…


Mu Yubai mormorò a bassa voce:”Questo ragazzo, da dove viene questo piccolo mostro…”


Era sempre stato serio per quanto riguarda la proposta di diventare fratello giurato di Yun Che, ma in quel momento stava esitando. All'inizio si era abbassato a fare questa richiesta al giovane. Primo per la sua gratitudine e poi per le sue abilità in medicina che avevano curato Yun Qinghong e Mu Yurou… Se avesse avuto un fratello del genere, sarebbe stato un beneficio per lui e per l’intera Famiglia Mu.


Il motivo per cui era così tranquillo e un po’ vigoroso nel chiederlo era dovuto alla sua posizione di giovane patriarca della famiglia Mu. Pensava che le sue origini e la sua abilità erano assolutamente sufficienti, ma ora, dopo aver visto le abilità scioccanti, il temperamento e l’audacia di Yun Che, insieme alle sue abilità mediche che potevano sbalordire il mondo… Questo Yun Che aveva solo ventidue anni!


Se avesse avuto la sua stessa età sarebbe stato battuto di larga misura.


Dato che aveva raggiunto questo risultato alla mera età di ventidue anni, i suoi risultati sarebbero stati ancora più inimmaginabili.


Se qualcuno avesse detto che sarebbe diventato il numero uno nel Regno Demoniaco Illusorio in futuro, probabilmente nessuno delle persone che aveva assistito a questi incontri l’avrebbe dubitato.


Perciò, sotto questo magnifico splendore, il dignitoso giovane patriarca della Famiglia Mu iniziò a dubitare di essere degno di diventare suo fratello giurato…


“È apparsa una persona del genere nel nostro Demon Illusory Realm.” Disse con tono impressionato Massima Ambizione Al Mondo. “Ma sfortunatamente è solo il figlio adottivo, se fosse loro figlio la Famiglia Yun non avrebbe più alcuna preoccupazione in futuro… All'inizio credevo che mio padre avesse esagerato, ma in realtà Yun Che è ancora più impressionante di quanto ha descritto. I risultati di questo ragazzo sconvolgeranno il mondo, inoltre è il salvatore del nostro Clan Al Mondo… dovreste farvelo amico dopo.”


Tutti i fratelli del Clan Al Mondo annuirono. I loro occhi erano ancora pieni di shock e stupore.


Yun Qinghong rimase fermo. Gli Anziani della Famiglia Yun dietro di loro erano così agitati che non badarono più alla loro immagine e iniziarono a gridare insieme ai discepoli fino a perdere la voce. Il patriarca non urlò, né si precipitò nell'arena. Guardò Yun Che con gli occhi da tigre velati di lacrime.
Sapeva bene… Tutti sapevano che questo non era solo un semplice miracolo. Aveva salvato la Famiglia Yun e tutte le persone leali alla piccola Imperatrice Demoniaca. Inoltre aveva ripristinato il morale e la dignità della stirpe dell'Imperatore Demoniaco.


Aveva anche dato un forte colpo alla gente del Duca Huai, che prima era stata così impudente.


“ChÈer, sono orgoglioso di te!” Disse sorridendo Yun Qinghong. Non guardò nemmeno il Duca Huai… perché era indubbio che la sua faccia doveva essere orribile in quel momento.


Il volto del Duca Huai era sfigurato così tanto dalla rabbia che era difficile distinguerne i lineamenti. Le facce del Duca Zhong, degli altri maestri e patriarchi dell’ala est erano tutte cupe. Rimasero fermi a scambiarsi sguardi l’uno con l’altro, ma nessuno di loro era in grado di dire una parola.


“Ahhhh!!”


Bang!!


L’ala est esplose dopo un ruggito bestiale. Hui Ran balzò fuori dai detriti con i capelli scompigliati e il volto macchiato di sangue, si precipitò verso Yun Che con occhi iniettati di sangue:”Bastardo… ti ucciderò!!”


Anche se sembrava un po’ sconvolto, lo scatto di Hui Ran era scioccante. Dopo aver ricevuto due attacchi di Yun Che, non solo la sua Energia Misteriosa non era collassata, sembrava non avesse subito alcuna seria ferita… Yun Che si raggelò un po’. La forza di questo Hui Ran era davvero insolita.


Una tempesta profound si stava avvicinando. Il Grande Anziano Yun Waitian andò subito di fronte a Yun Che per proteggerlo. Ruggì con furia:”Hui Ran, cosa credi di stare facendo?!!”


Al momento tutta la famiglia Yun considerava Yun Che un prezioso tesoro, come avrebbero potuto lasciare che venisse ferito?


Non importava quanto fosse forte Hui Ran, non poteva rivaleggiare con il Grande Anziano. Fu costretto ad arretrare immediatamente a causa dell’aura imponente di Yun Waitian. Hui Ran divenne ancora più furioso:”Questo bastardo mi ha ingannato! Con la mia abilità come potrei aver perso contro questa spazzatura… Yun Che osi lottare lealmente contro di me?!”


Anche il Secondo Anziano della Famiglia Yun, Yun Duanshui, volò di fronte a Yun Che per proteggerlo. Guardò Hui Ran, rise freddamente e disse:”Hui Ran, una sconfitta è una sconfitta. Nessuno qui è cieco. Abbiamo visto tutti cos'è successo. Sei un duca dopotutto e non puoi accettare una sconfitta? Umpf, non temi di umiliare tutto il tuo palazzo Huai?”


“Sta zitto!” Hui Ran puntò il dito verso Yun Che tremando. Questa persona estremamente arrogante non aveva mai perso in tutta la sua vita, ma oggi era stata sparata via dall'arena da qualcuno di esausto e molto più debole di lui. Non era mai stato umiliato in questo modo in tutta la sua vita:”Come potrei aver perso! Prima era chiaramente…”


“Basta!”


L’espressione del Duca Huai era calma come uno specchio d’acqua. Rimproverò duramente suo figlio:”Stai cercando di umiliare il nostro palazzo ancora di più?! Torna qui immediatamente!”


“Padre…” Il Duca Hui Ran stava fremendo. Gli sguardi dei presenti erano come coltelli sulla schiena. Strinse i pugni, guardò con ferocia Yun Che e strinse i denti mentre si girava per uscire fuori dall'arena. Non appena tornò sul posto sputò una boccata di sangue… il colpo dello spadone di Yun Che non era stato così facile da sopportare.


“Molto bene!” La piccola Imperatrice Demoniaca camminò lentamente. Il suo viso che di solito era sempre freddo, mostrò un raro momento di sollievo:”Che competizione notevole. Yun Che era solo allo Stadio del Cielo Misterioso, ma lui da solo ha combattuto per sei incontri di fila e ha vinto contro i nostri sei geni della Città Imperiale dei Demoni. Ha aperto gli occhi perfino a me, davvero impressionante!”


“Secondo le regole di questa competizione, se la famiglia Yun avesse perso allora avrebbe dovuto rinunciare al titolo di Famiglia Guardiana. All'inizio era in condizioni disperate, ma Yun Che ha ribaltato la situazione. Sembra che il cielo sia dalla parte della Famiglia Yun!”


La piccola Imperatrice Demoniaca inclinò lo sguardo e scorse l’intera ala est per poi osservare il Duca Huai:”Duca Huai, ha qualcosa da dire riguardo a questo risultato?”


Prima che il duca parlasse, Yun Che aveva già detto:”Prima che lei parli, vorrei ricordarle… la scommessa che entrambe le parti hanno accettato. Per favore non se ne dimentichi! Se aveste vinto, la nostra famiglia Yun avrebbe dovuto rinunciare al titolo di Famiglia Guardiana, ma se avessimo vinto noi… eheh!
Potete smettere di parlare degli affari della Famiglia Yun e… ognuna delle famiglie Helian, Chiyang, Nangong, Bai, Xiao, Ling dovranno consegnare due chili e mezzo di Cristalli Purple Veined Divine alla nostra Famiglia Yun entro un mese! E lei, Duca Huai, deve consegnare dieci chili di Cristalli Purple Veined Divine!”


Yun Che sorrise:”Anche la piccola Imperatrice Demoniaca ne è stata testimone. Voi avete accettato così facilmente… credo che lei, un dignitoso duca, non si rimangerebbe la parola di fronte a tutti, vero?”


Dopo aver sentito queste parole, tutti i membri delle sette famiglie si incupirono. Questi due chili e mezzo di Cristalli Purple Veined Divine erano le loro risorse più preziose e persino una Famiglia Guardiana al picco del Demon Illusory Realm avrebbero dovuto accumularne per centinaia di anni per raggiungere una quantità del genere. Il motivo per cui avevano seguito il Duca Huai e avevano accettato era perché erano estremamente sicuri di vincere. Questa “posta in gioco” era soltanto una mera facciata.


E ora avevano perso…


Se avessero davvero consegnato due chili e mezzo di Cristalli Purple Veined Divine, allora sarebbe stato come distruggere centinaia di anni di progressi. La Famiglia Yun invece avrebbe avuto difficoltà a non ascendere visto tutti questi cristalli. Non potevano accettarlo assolutamente… ma sfortunatamente erano alla Grande Cerimonia dell’Imperatrice Demoniaca dove si radunavano tutti i più potenti coltivatori dell'Illusory Demon Realm. I diecimila praticanti erano i più solidi testimoni che si potessero trovare.
Se si fossero rimangiati la parola, avrebbero rovinato il prestigio e la reputazione della propria famiglia, avrebbero ricevuto disprezzo e sdegno da tutti quanti.


Ma in quel momento il Duca Huai non mostrò alcun panico, invece sorrise lievemente:”Naturalmente non l’ho dimenticato. L’ho proposta io questa competizione. Non importa l’esito, naturalmente l’accetterò con calma. Non faremo i cattivi perdenti rimangiandoci la parola. Credo che tutte le Famiglie Guardiane siano così.”


“Ma sembra che tu abbia capito male una cosa.” Il Duca Huai strinse gli occhi e disse senza fretta:”Questa competizione riguarda il fato della Famiglia Yun. Chi può rappresentare ogni parte deve essere al di sotto dei trentacinque anni e deve provenire dalle famiglie guardiane o dai palazzi del duca.”


Le espressioni della gente dell’ala ovest cambiarono e i loro occhi si illuminarono. Il Duca Huai disse con un sorriso:”Yun Qinghong, se non ricordo male questo Yun Che è solo un figlio adottivo? Dato che è solo un figlio adottivo, allora significa che non ha il sangue della famiglia Yun... in tal caso come sarebbe qualificato a rappresentare la Famiglia Yun in battaglia?”
