---
title: Capitolo 573 -  Grande Condanna per le Sette Famiglie (3)
pubDate: 2025-02-03T07:52:46.844Z
tags:
    - atg
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>CAPITOLO SPONSORIZZATO, ringraziamo Alessandro!</em>
<em> 27 Capitoli in coda, <strong>0/5</strong></em>
<em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


L’intervento di Yun Che stordì i sette patriarchi che prima argomentavano con così tanta convinzione; sembrava avessero una lisca di pesce incastrata nella gola. Solo dopo un po' Xiao Xifeng ruggì spalancando gli occhi:”La tua famiglia Yun ha ancora la faccia di parlare di cos'è successo allora?! Se Yun Canghai non fosse partito imprudentemente per il continente del Cielo Misterioso, come avrebbe perso il Sigillo dell’Imperatore Demoniaco?!”


Yun Che rise freddamente:”Il motivo per cui si è diretto verso il continente del Cielo Misterioso è per tutti i cittadini dell'Illusory Demon realm! Non per sé, né per la famiglia Yun, né per perdere il Sigillo! Era stato per salvare l’Imperatore Demoniaco! Xiao Xifeng, perché non osa rispondere direttamente alla mia domanda di prima…?
Allora, quando il precedente Imperatore Demoniaco è caduto nel continente del Cielo Misterioso, quando mio nonno ha condotto dieci Grandi Anziani della famiglia Yun per salvarlo, cosa stavano facendo le vostre sette grandi famiglie?! Perché non siete andati a salvarlo?! Rispondetemi!!”


Questa domanda fece stringere il cuore ai sette patriarchi, allora, quando l’Imperatore Demoniaco era caduto nel territorio nemico, tutti credevano che fosse morto ormai. Non erano mai andati nel continente del Cielo Misterioso, così se si fossero infiltrati troppo frettolosamente, probabilmente sarebbero stati uccisi anche loro. Allo stesso tempo le Dodici Famiglie Guardiane che avevano prosperato per diecimila anni erano in competizione. Se i loro esperti avessero perso la vita nel continente del Cielo Misterioso, le forze della propria parte sarebbero diminuite.
Così non avevano osato assumersi un rischio così enorme… Solo Yun Canghai si era rifiutato di credere che l’Imperatore Demoniaco fosse già morto visto che non aveva visto personalmente il suo corpo! Aveva condotto con decisione i più forti Grandi Anziani del suo clan e si era diretto nel continente del Cielo Misterioso…


A causa della domanda di Yun Che, si sentirono in colpa.


Xiao Xifeng disse con solennità:”Ragazzino ignorante! Allora il precedente Imperatore Demoniaco era caduto nelle mani dei Quattro Luoghi Sacri del continente del Cielo Misterioso. La loro forza era formidabile ed erano nostri nemici. Se ci fossimo infiltrati frettolosamente avremmo solo subito delle perdite!
Per salvarlo avremmo dovuto fare sufficienti preparativi e piani approfonditi…”


“Piani approfonditi? Bei piani approfonditi!!” Yun Che lo derise.
“Qual è il dovere di una Famiglia Guardiana? È di proteggere la stirpe dell’Imperatore Demoniaco! È nostro scopo principale! Dato che sapeva che il precedente Imperatore Demoniaco era in così grave pericolo, avrebbe dovuto sapere che ogni secondo che si perdeva, più avrebbe messo in pericolo il precedente Imperatore Demoniaco!
In quanto famiglie guardiane, sareste dovuti andare a salvare il precedente Imperatore Demoniaco… e mentre era in crisi, lei, il patriarca della famiglia Xiao, una delle dignitose famiglie guardiane, pensavate a piani approfonditi!”


Yun Che puntò il dito verso di lui con un’espressione rabbiosa:”Non riesco a capire. Di fronte ad una crisi che riguardava la vita dell’Imperatore Demonaico, dove ha trovato la faccia di dire queste parole! Eheh… quando cadrà nelle mani del nemico e rischierà la vita, penserà anche lei a lunghi piani approfonditi?! Se suo figlio cadesse tra gli artigli di una bestia feroce, farebbe anche allora dei piani approfonditi?”


“Tu!!” Quanto prestigio aveva Xiao Xifeng? Era il patriarca di una delle Famiglie Guardiane, pochi avevano cariche più importanti della sua, figuriamoci quante erano le persone che avrebbero osato rimproverarlo. Al momento era stato preso in giro da un giovane come Yun Che di fronte a tutti gli eroi del regno.
Inoltre, anche se era oltremodo furioso, non poteva rispondere e sentiva di stare per esplodere.


“Eheh!” Yun Che rise freddamente:”Che piani approfonditi? È una scusa così ridicola e spudoratamente pietosa! Chiaramente temeva di incontrare pericoli nel continente del Cielo Misterioso, temeva che le forze della sua famiglia avrebbero subito un contraccolpo e così ha deciso di abbandonare il precedente Imperatore Demoniaco!!
L'Illusory Demon Realm è rimasto in pace per diecimila anni, la sua prosperità aumentava ogni giorno, senza alcuna crisi o difficoltà è difficile mostrare la propria lealtà! Cento anni, le dodici famiglie guardiane avrebbero dovuto ripagare l’Imperatore Demoniaco per i loro anni di prosperità e svolgere i propri doveri come guardiano; eppure, durante questa crisi, i soli che hanno rischiato la vita senza esitare, sono stati i membri della nostra famiglia Yun!! Solo la nostra famiglia Yun!!”


“Mentre voi…” Yun Che puntò il dito con voce tremante:”Per i vostri interessi avete abbandonato l’Imperatore Demoniaco! E siete qui a parlare di piani approfonditi con tono superiore! Questo è già orribile, ma avete perfino collaborato per diffamare gli eroi della nostra famiglia! Inoltre avete diffuso menzogne per tutto l'Illusory Demon Realm, distrutto la reputazione della nostra famiglia Yun e fatto pressione sulla piccola Imperatrice Demoniaca per punirci!
La mia famiglia che era stata estremamente leale e aveva perso il suo patriarca, ha dovuto subire una punizione e un grande declino per cento anni… Al punto che perfino oggi vi state coalizzando per bandire la famiglia Yun! Come potreste essere degni del titolo di famiglia guardiana date le vostre azioni vili ed impudenti!!”


Ogni singola parola di Yun Che tuonava, piena di indignazione e sconvolgeva gli spiriti di tutti i presenti. Tutte le voci nella sala si erano spente e stavano tutti guardando Yun Che con espressioni stupefatte. Sentendo le sue condanne, si agitarono.


“ChÈer… Ben detto!” Yun Qinghong strinse i pugni. Non aveva detto una parola e guardava in silenzio suo figlio che lo rendeva sempre più orgoglioso.


Le espressioni dei sette patriarchi divennero estremamente scontente. Nonostante Yun Che sembrasse agitato e indignato, ogni singola sua frase era un ago avvelenato che colpiva i loro punti deboli. Il patriarca della famiglia Jiufang, Jiufang Kui disse:”Sta zitto! Yun Che, hai proprio fegato ad osare umiliare le nostre Famiglie Guardiane! Allora, l’Imperatore Demoniaco era caduto nel continente del Cielo Misterioso! Non era una normale terra pericolosa! Nessuno di noi è andato nel continente del Cielo Misterioso, non solo era impossibile che la partenza frettolosa di Yun Canghai salvasse l’Imperatore Demoniaco, ha anche causato la sua morte. È stata un’azione folle…”


“Chiuda quella boccaccia schifosa!!” Prima che finisse di parlare, Yun Che aveva già risposto con un tono di condanna:”Mio nonno era folle? Se lui era folle, come mai hanno dato a lui il titolo di Re dei Demoni e non a lei Jiufang Kui? Che anche il precedente Imperatore Demoniaco fosse folle?!”


Jiufang Kui aprì e chiuse la bocca un po’ di volte; tuttavia non aveva parole per rispondere.


“Se mio nonno era folle, perché è stata la nostra famiglia Yun a prosperare cento anni fa e non la sua famiglia Jiufang?!”


“Se mio nonno era folle perché è stato l’esperto numero uno nella sua generazione? Perché il suo nome poteva sconvolgere il mondo e ricevere il rispetto di tutti gli esperti della Città Imperiale dei Demoni?
Perché è stato il solo Re dei Demoni nella storia dell'Illusory Demon Realm?!
Tutti questi risultati non hanno niente a che fare con voi! Se mio nonno era folle, allora lei non potrebbe essere nemmeno paragonato al più stupido dei maiali!!”


“Tu… Tu…” Jiufang Kui diventò verde e poi impallidì.


“Chiunque conoscesse mio nonno o fosse venuto in contatto con lui dovrebbe sapere se fosse davvero folle o no!” La voce di Yun Che si era calmata e il suo sguardo tremava lievemente:”Mio nonno non era folle. Era il più virtuoso e il più intelligente. Sapeva bene cosa sarebbe successo se avesse portato i Grandi Anziani più potenti nel continente del Cielo Misterioso… avrebbero rischiato di morire e la famiglia Yun avrebbe perso undici colonne portanti, undici… e tutti Monarchi negli stadi avanzati! Questo avrebbe fatto crollare la forza della famiglia Yun, che era al primo posto tra le dodici famiglie guardiane, all'ultimo nell'arco di una notte.”


“Tuttavia mio nonno ha comunque deciso di farlo! Senza alcuna esitazione! Nessuno ha obiettato e nessuno dei dieci Grandi Anziani si è ritirato! Visto che il nostro clan Yun è una famiglia guardiana, proteggere l’Imperatore Demoniaco è una missione di primaria importanza! Secondo lui la vita dell’Imperatore Demoniaco era molto più importante della propria e del suo clan! Questa è la missione della nostra famiglia Yun e anche la lealtà e il suo orgoglio!!”


“Ma come siamo stati premiati per questa dimostrazione di lealtà?!” Yun Che aveva uno sguardo pieno d'odio. “Diffamazione e pressioni da voi, le famiglie che hanno ignorato la crisi dell’Imperatore Demoniaco precedente e anche oggi state collaborando per bandire la nostra famiglia Yun! Durante una situazione critica del genere, nessuno di voi ha subito alcuna perdita, nemmeno la minima ferita! La lealtà e il sacrificio del nostro precedente patriarca è stato definito folle!”


“Chi di voi sarebbe degno del nome di ‘guardiano’?! Chi dovrebbe essere bandito?! Eheh… che siate tutti così ciechi che non vediate nemmeno la verità che avete davanti agli occhi?!”


Le parole di Yun Che li aveva colpiti… erano stati tutti accecati dalle dicerie.


“Ben detto… Ben detto dico!!” Le mani del vecchio Mu Feiyan tremarono. Alzando la testa, disse con un sospiro:”Piccolo fratello Yun, questo è tuo nipote! Con un nipote del genere non devi avere alcun rimpianto!”


“Giovane Patriarca…” Gli occhi di ogni membro della famiglia Yun si arrossarono. Le sue parole aveva sfogato tutte le loro frustrazioni, il loro risentimento e l’indignazione che avevano provato in questi ultimi cento anni. Aveva detto tutto quello che avevano represso e non potevano gridare dal profondo dei loro cuori. Aveva anche proclamato l’onore e l’orgoglio della famiglia Yun. Ognuno di loro si stava tenendo le braccia; perfino il sangue nei loro corpi stava quasi per bollire, ma i loro occhi erano velati dalle lacrime.


“Sommo Patriarca… Hai sentito? Il giovane patriarca sta ristorando l’onore del tuo nome e della nostra famiglia Yun.” Quando molti Anziani si ricordavano com'era morto Yun Canghai, ognuno di loro provò profondo dolore.


Xiao Xifeng e Jiufang Kui, i due patriarchi condannati da Yun Che facevano smorfie come se avessero mangiato sterco di vacca e non riuscirono a dire una sola parola in risposta… Allo stesso modo anche gli altri cinque patriarchi. Oggi non stavano affrontando solo Yun Che, ma anche gli eroi del regno che lo circondavano. Se fossero stati umiliati dalla famiglia Yun, allora l’opinione pubblica che avevano controllato per cento anni potrebbe cambiare completamente…


Ai loro occhi, l’età di Yun Che era simile a quella di un bambino, ma l’acutezza e la velenosità delle sue parole li aveva sconvolti. Era la prima volta che sperimentavano un’offensiva del genere.
Il patriarca della famiglia Lin, Lin Guiyan, strinse i denti e disse:”Yun Che! Parli di lealtà e tiri fuori scuse per la tua famiglia Yun! Sentendo parole così ridicole, cadrebbero i denti per le risate! Yun Canghai era davvero una persona sbalorditiva, ma le sue azioni sono state folli e sono conosciute da tutto il mondo!
Se non fosse stato folle, perché avrebbe portato con sé il Sigillo dell’Imperatore Demoniaco e non lo avrebbe consegnato al piccolo Imperatore Demoniaco prima della sua partenza?! Altrimenti il Sigillo dell’Imperatore Demoniaco non sarebbe stato perso!”


“Ridicolo!” Yun Che lo derise:”Il Sigillo dell’Imperatore Demoniaco è stato consegnato a mio nonno dal precedente Imperatore Demoniaco per tenerlo al sicuro! Mio nonno è stato leale all'Imperatore Demoniaco per tutta la sua vita, come potrebbe tradire una fiducia del genere?! Senza l’ordine dell’Imperatore Demoniaco, mio nonno non lo avrebbe consegnato a nessun altro!
Nonostante l’Imperatore Demoniaco fosse caduto nel continente del Cielo Misterioso allora, mio nonno credeva fermamente che fosse ancora vivo. Anche se avrebbe rischiato di morire, non era comunque disposto a consegnare il Sigillo dell’Imperatore Demoniaco senza averne ricevuto il permesso… Questa è la fiducia e la lealtà tra un imperatore e il suo suddito!
Lei invece lo ritiene ridicolo! Anche se il precedente Imperatore Demoniaco avesse vissuto per altri diecimila anni, non avrebbe lasciato sicuramente il sigillo ad una persona come lei! Che qualificazioni avrebbe per criticare mio nonno?!”


Lin Guiyan si incupì, ma subito dopo mostrò un sorriso freddo:”Questa sorta di lealtà cieca è praticamente uno scherzo!”


Yun Che strinse gli occhi e fissò gelidamente il patriarca:”Lin Guiyan! Sa qual è la vera lealtà in questo mondo? Lasci che glielo dica allora… è esattamente la ‘cieca lealtà’ di cui parlava! In questo mondo la forma più pura di lealtà è quella cieca!
Tra tutti i re e gli imperatori chi non desidererebbe che i propri ministri siano ciecamente leali! Chi tra tutti i maestri, non desidererebbe che i propri discepoli siano ciecamente leali! Ha ragione, mio nonno era ciecamente leale nei confronti dell’Imperatore Demoniaco! Ai suoi occhi era come il cielo! Ai suoi occhi la sua vita valeva più della sua!
Lei invece Lin Guiyan, che parla di lealtà, non riesce a farlo… Non solo, non prova nemmeno vergogna e la definisce ridicola!”


“Membri della famiglia Lin, farete meglio a ricordare bene le parole del vostro patriarca, non siate troppo leali nei suoi confronti. Altrimenti ai suoi occhi sarete ridicoli… ridicoli ha detto!”


“Yun… Che! Tu…!” Lin Guiyan puntò il dito verso Yun Che tremando.


“Un patriarca di una famiglia guardiana che considera la lealtà cieca nei confronti dell’Imperatore Demoniaco uno scherzo. È davvero una vergogna! Perfino io mi vergogno che il vostro clan sia una delle famiglie guardiane come noi! Una persona del genere ha la faccia di criticare mio nonno… Eheh, Lin Guiyan, mi scusi per la franchezza… ma non sarebbe degno nemmeno di leccare i piedi di mio nonno! Patriarca della famiglia Lin? 'Sto cavolo!!”
                                


                                



