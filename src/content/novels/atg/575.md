---
title: Capitolo 575 - Il Sigillo dell’Imperatore Demoniaco (2)
pubDate: 2025-02-03T07:52:46.844Z
tags:
    - atg
---





<em>CAPITOLO SPONSORIZZATO, ringraziamo Alessandro!</em>
<em> 25 Capitoli in coda, <strong>0/5</strong></em>
<em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


Nella mano di Yun Che c’era una massa di luce Profound. Quando Yun Canghai gli aveva dato questo oggetto, gli aveva anche ordinato di non ispezionarne il contenuto e di darlo direttamente alla piccola Imperatrice Demoniaca. Il giovane non l’aveva mai aperto.


Anche quando aveva incontrato una calamità nell'Arca Primordiale Misteriosa non aveva controllato il contenuto di questa luce Profound… voleva solo sapere perché era così prezioso da fargli sopportare cento anni di dolore…


Tutti gli occhi si concentrarono su quella massa di luce Profound. Un bagliore rosso accompagnato da un’aura infuocata si liberò dal tesoro e brillò.


Era un piccolo sigillo di giada. In fondo era piatto e liscio e su di esso era inciso un uccello di fuoco con tre zampe, era questo simbolo ad emettere il bagliore scarlatto. Cristallino e di minori dimensioni, eppure rilasciava una debole aura. I suoi occhi erano rossi e accecavano chi lo guardava. Erano come stelle fredde in una notte buia, la gente non sembrava osare guardarli direttamente.


La piccola Imperatrice Demoniaca si alzò di scatto guardando questo sigillo di giada. I duchi Huai e Zhong, Yun Qinghong… i vari patriarchi, tutti cambiarono drasticamente espressione ed iniziarono ad esclamare.


“I-i-il… Sigillo dell’Imperatore Demoniaco!!”


Il pendente che stava tenendo Yun Che era proprio uguale al Sigillo descritto nelle leggende!


Il suo aspetto e la sua luce potevano essere imitati, tuttavia stava emettendo l’aura del Corvo Dorato! La gente della famiglia reale che appartenevano alla stirpe del Corvo Dorato sentirono il sangue ribollire. Quella pressione spirituale incuteva timore nelle loro anime…


Non importava quanto lo ritenessero impossibile, quanto pensassero che fosse incredibile, quell'aura era inconfondibile… era questo il Sigillo dell’Imperatore Demoniaco che era stato perduto…


Le reazioni della piccola Imperatrice Demoniaca e degli altri scioccarono tutti coloro che non avevano mai visto il sigillo gettando di nuovo nel caos la Sala Imperiale. La perdita di questo tesoro era una crisi per l'Illusory Demon Realm e ritrovarlo sarebbe stato praticamente impossibile. Nessuno avrebbe mai pensato che... sarebbe ricomparso all'improvviso di fronte ai loro occhi, cogliendoli tutti di sorpresa.


La persona più agitata era senza dubbio la piccola Imperatrice Demoniaca. Anche se aveva ritratto la sua aura, i suoi occhi mostrarono un’intensa emozione… Per lei il Sigillo dell’Imperatore Demoniaco era fondamentale, non era soltanto un oggetto importante, con esso avrebbe potuto entrare nel Regno Ancestrale della Valle del Fulmine e del Fuoco del Corvo Dorato per risvegliare davvero il potere del suo sangue… Dal suo attuale livello di Monarca negli stadi intermedi, sarebbe arrivata al picco dello stadio e nel Regno Demoniaco Illusorio nessun altro avrebbe potuto tenerle testa.


Il punto chiave era… che dopo il risveglio della sua stirpe avrebbe potuto rilasciare facilmente la pressione spirituale contenuta nel Sigillo, schiacciando tutti coloro che possedevano il sangue del Corvo Dorato. Se avesse ottenuto questo Sigillo dell'Imperatore Demoniaco, come avrebbero potuto i duchi e le famiglie guardiane comportarsi in modo così arrogante e osare mostrare una tale slealtà?!


Quindi la comparsa del Sigillo dell’Imperatore Demoniaco per lei era una sorpresa incredibile! Avrebbe potuto cambiare il suo fato permettendole di diventare la vera signora dell’Illusory Demon Realm.


“Il Sigillo dell’Imperatore Demoniaco… Impossibile… Impossibile!” La pressione che lo stava costringendo ad inginocchiarsi era senza dubbio quella del sigillo. Il duca Huai cambiò più volte espressione… Se la comparsa di Yun Che poteva essere stata come mangiare una mosca per lui, allora vedere il Sigillo dell’Imperatore Demoniaco era come il colpo di un martello da dieci tonnellate, aveva distrutto completamente il suo piano… non era più possibile procedere ulteriormente.


Senza il Sigillo dell’Imperatore Demoniaco, la piccola Imperatrice Demoniaca non poteva risvegliare la sua stirpe, la sua forza, i suoi meriti e anche il suo sesso potevano suscitare dubbi nei suoi sudditi.


Se ottenesse il Sigillo dell’Imperatore Demoniaco… allora sarebbe diventata imbattibile in un batter d’occhio. Sarebbe diventata la rappresentante del Divino Spirito del Corvo Dorato, il successore della stirpe dell’Imperatore Demoniaco… Una vera Imperatrice! Il suo genere non avrebbe avuto più alcuna importanza.


I patriarchi erano scioccati e increduli. Guardarono Yun Qinghong solo per rendersi conto che aveva lo stesso sguardo sbalordito come loro… Evidentemente anche lui non sapeva che il Sigillo dell’Imperatore Demoniaco perso da cento anni era con Yun Che.


“Che… che mio padre abbia…” Mormorò Yun Qinghong.


“Yun Che! Il Sigillo dell’Imperatore Demoniaco… perché è in mano tua?!” Chiese Helian Kuang. Aveva gli occhi spalancati e la sua voce tremava lievemente.


Tutti volevano sapere la risposta a questa domanda.


Yun Che sorrise freddamente e disse:”Questo Sigillo dell’Imperatore Demoniaco è stato consegnato a mio nonno dal precedente Imperatore Demoniaco. Dato che era una richiesta dell’Imperatore Demoniaco precedente, a meno che non fosse morto, mio nonno non avrebbe permesso che cadesse nelle mani di qualcun altro… Naturalmente mi è stato affidato personalmente!”


“Assurdità!” Il duca Zhong si alzò. Con voce cupa e incerta disse:”Yun Canghai ha perso la vita cento anni fa e il Sigillo dell’Imperatore demoniaco è stato perso da quel momento… Non eri nemmeno nato allora, come avrebbe potuto consegnartelo?! E il luogo in cui è sparito il sigillo era nel lontano continente del Cielo Misterioso, come puoi averlo tu… come lo hai ottenuto?”


Il ritorno del Sigillo dell’Imperatore Demoniaco dovrebbe essere un evento gioioso per l’Illusory Demon Realm, tuttavia la voce del Duca Zhong era piena di confusione e agitazione. Yun Che sorrise freddamente. Ritraendo il braccio, rimise il Sigillo dell’Imperatore Demoniaco nella Perla del Veleno Celeste.


Per gli altri questo era il Sigillo dell’Imperatore Demoniaco, ma per Yun Che rappresentava i cento anni di fede, di dolore e di lealtà di suo nonno…


Vedendo che Yun Che stava tenendo il sigillo, tutti lo guardarono e l’espressione di Helian Kuang cambiò, aveva trovato un’ottima scusa per denunciarlo. Allungò il dito e ruggì:”Yun Che! Hai davvero un bel coraggio! Invece che restituire il Sigillo dell’Imperatore Demoniaco alla piccola Imperatrice Demoniaca lo stai tenendo per te… la tua famiglia Yun sta pensando di tenere per sé il Sigillo dell’Imperatore Demoniaco?!”


Le espressioni di tutte le persone nell'ala ovest, incluse quelle della famiglia Yun cambiarono… il Sigillo apparteneva alla famiglia dell’Imperatore Demoniaco. La sua importanza era riconosciuta in tutto il mondo. Se non l’avesse mostrato e nessuno l’avesse saputo, avrebbe potuto fare finta di niente. Tuttavia aveva tirato fuori il Sigillo dell’Imperatore Demoniaco di fronte a tutti gli eroi del regno senza restituirlo alla piccola Imperatrice Demoniaca. Questo ovviamente era un gesto inappropriato.


Di fronte alla denuncia di Helian Kuang, Yun Che non fece il minimo movimento e disse con un’espressione rigida:”Non volete sapere come sono venuto in possesso del sigillo?! Vi dirò la risposta…”


Yun Che fece un passo indietro. Nel momento in cui finì di parlare apparì una bara di cristallo trasparente di fronte a lui. All’interno c’era un vecchio dai capelli bianchi, dall’aspetto trasandato e il volto invecchiato e imbruttito.


“...” Yun Qinghong si tese e iniziò ad ansimare. Anche Mu Yurou si era alzata. Non dissero una sola parola, né volevano fermare Yun Che.
I due guardarono in silenzio il vecchio nella Bara dell’Eternità.


Smilzo come un sacco di ossa, volto invecchiato, capelli e barba scompigliati e bianchi. Sembrava un demone selvaggio. La gente si sentì a disagio guardandolo. Tutti erano rimasti esterrefatti quando Yun Che aveva mostrato all'improvviso il corpo avvizzito di un vecchio. Tuttavia, gradualmente, nella famiglia Yun iniziarono ad alzarsi molte persone. Alcune avevano gli occhi spalancati e altri avevano le labbra tremanti…


Perché avevano intravisto un profilo familiare… e il loro spirito aveva cominciato ad agitarsi!


Yun Duanshui e Yun Waitian erano i più vicini alla bara. Guardarono storditi il vecchio e iniziarono a tremare. Yun Duanshui aprì la bocca e disse con voce roca:”Che sia… sia…”


“È… è il patriarca…”
