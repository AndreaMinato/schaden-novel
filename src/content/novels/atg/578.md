---
title: Capitolo 578 - Come potrebbe essere disposto a farlo?
pubDate: 2025-02-03T07:52:46.844Z
tags:
    - atg
---





<em>CAPITOLO SPONSORIZZATO, ringraziamo Alessandro!</em>
<em> 23 Capitoli in coda, <strong>0/5</strong></em>
<em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


Tutti sospirarono. Nessuno si sarebbe aspettato che Yun Canghai fosse morto solo tre anni fa. Era già passato un secolo dalla grande tribolazione dell’Imperatore Demoniaco, eppure solo oggi capivano cos'era successo. Le verità in cui credevano erano state completamente stravolte.


“Ho sempre pensato che il fratello Yun fosse scomparso da tempo, non mi sarei aspettato che fosse solo da tre anni… ahh.” Mu Feiyan sospirò e per un momento provò amarezza e gioia al tempo stesso. Si intristì per la sofferenza che Yun Canghai aveva dovuto sopportare, ma era contento almeno che avesse incontrato un discendente così formidabile prima di morire. Riuscire a vedere suo nipote e affidargli gli oggetti che proteggeva disperatamente doveva averlo sollevato.


Nella Sala Imperiale dei Demoni, tutti stavano guardando i resti di Yun Canghai con espressioni piene di ammirazione, rispetto e senso di colpa… per averlo chiamato “colpevole” a causa delle dicerie.


Tutti gli Anziani della Famiglia Yun stavano piangendo mentre i discepoli stavano stringendo i pugni… Guardavano Yun Canghai con venerazione, quando erano nati la famiglia Yun era già in declino. A causa delle dicerie e dell’umiliazione si erano sempre sentiti inferiori agli altri clan protettori, eppure ora erano pieni di un intenso orgoglio.


Il Duca Huai sussultò e disse con un tono calmo:”Capisco, dev'essere stato proprio destino. Ma c’è ancora una questione che non capisco… ed è anche estremamente importante.” Disse stringendo gli occhi:”Come sei arrivato esattamente nel Regno Demoniaco Illusorio?”


“Il continente del Cielo Misterioso e l’Illusory Demon Realm sono molto lontani e perfino un Monarca al picco del suo livello non può superare questa distanza. Il passaggio dimensionale segreto che il continente del Cielo Misterioso ha usato per mandare degli infiltrati nel nostro regno è già stato sigillato, attorno ad esso ci sono anche tre grandi organizzazioni a proteggerlo giorno e notte.
Eppure sei arrivato nel continente del Cielo Misterioso senza essere percepito minimamente! Se non lo avessi ammesso tu stesso, nessuno di noi avrebbe saputo della tua provenienza! Che il continente del Cielo Misterioso abbia aperto di nuovo un altro passaggio? O hai usato un qualche tipo di artefatto per superare questa distanza? In tal caso…”


“Non significherebbe che quei malvagi del continente del Cielo Misterioso si possono infiltrare silenziosamente in ogni momento? Allora non significherebbe che il nostro Illusory Demon Realm potrebbe incontrare una grande crisi da un momento all'altro?”


Le parole del Duca Huai preoccuparono molte persone, che guardarono Yun Che. Il giovane disse impassibile:”Sua altezza, Duca Huai, le vostre preoccupazioni sono infondate. Se il continente del Cielo Misterioso avesse davvero dei modi per infiltrarsi qui, allora visto che desiderano lo Specchio del Samsara, sarebbero intervenuti molto prima, perché si sarebbero dovuti disturbare a mandare delle trasmissioni del suono fin qui cercando di fare uno scambio?”


Yun Che continuò lentamente:”Tre anni fa, quando ho scoperto le mie origini, naturalmente iniziai a desiderare di tornare nell'llusory Demon Realm. Sia per riunirmi con la mia famiglia che per eseguire il compito che mio nonno mi ha affidato. A causa di un colpo di fortuna, ho trovato un artefatto che mi ha trasportato fino a qui e, tre mesi fa, sono tornato nel Regno Demoniaco Illusorio.”


Naturalmente non poteva dire che era stato mandato qui dall'Arca Primordiale Misteriosa, comunque il modo in cui l'aveva descritta non era così assurdo, visto che l’artefatto di cui aveva parlato era proprio l’Arca Primordiale Misteriosa. Il Duca Huai si accigliò e proprio quando stava per parlare, Yun Che aggiunse:”Riguardo a cos'è, ora è un oggetto privato che mi appartiene. Il Duca Huai non dovrebbe essere così cortese da chiedere perfino questo, no?”


Il Duca Huai ricacciò in gola la domanda che stava per fare. Non disse altro e aggrottò le sopracciglia mentre le profondità dei suoi occhi si riempivano di intento omicida. La piccola Imperatrice Demoniaca diede un’occhiata al Duca Huai per poi guardare Yun Che. Sollevando il braccio, sporse la sua mano bianca. “Yun Che, per ora consegnami il Sigillo dell’Imperatore Demoniaco.”


L’espressione del duca si irrigidì, ma era completamente impotente. Sapeva bene che dal momento in cui la piccola Imperatrice Demoniaca avesse ottenuto il sigillo, la difficoltà del suo piano sarebbe aumentata di molto e potrebbe perfino subire le conseguenze delle sue azioni malvagie. Eppure, non poteva farci nulla. Allo stesso tempo la comparsa del sigillo aveva destato anche l’attenzione della piccola Imperatrice Demoniaca, perché solo possedendolo sarebbe diventata la vera governante del regno. La sua forza e la sua situazione sarebbero cambiate drasticamente.


Così, quando Yun Che lo tenne in mano, perfino la piccola Imperatrice Demoniaca che era rimasta calma come lo specchio di un lago non riuscì più a trattenersi e aveva fatto questa richiesta.


Tuttavia Yun Che non si mosse, rimase sul posto e disse con un’espressione impassibile:”Mi rifiuto.”


Questa risposta aveva sorpreso tutti quanti. La piccola Imperatrice Demoniaca sollevò lievemente le sopracciglia e tutti gli altri si guardarono l’un l’altro con espressioni scioccate.


“Questo…” Perfino gli Anziani della famiglia Yun erano esterrefatti. Le sopracciglia di Yun Qinghong tremarono, tuttavia si limitò a guardare in silenzio suo figlio.


Il Duca Zhong ne approfittò per attaccare Yun Che. Fece un passo in avanti e disse:”Che audacia che hai! Il Sigillo dell’Imperatore Demoniaco appartiene alla famiglia reale e ha una grande importanza! Che tu stia cercando di tenerlo per te?!”


Yun Che strizzò gli occhi e disse freddamente:”Duca Zhong, ha fatto tre errori. Primo, il Sigillo dell’Imperatore Demoniaco è un oggetto che appartiene alla stirpe degli Imperatori Demoniaci! Solo loro hanno il diritto di possederlo, mentre i duca e i re naturalmente non ne sono degni.”


“Tu…” Il Duca Zhong tremò. Le labbra del Duca Huai fremettero e divennero viola. Come poteva non capire il significato dietro queste parole? ‘Come può un mero duca toccare il Sigillo dell’Imperatore Demoniaco… essere degno di diventare l’imperatore?’


Yun Che non badò alle espressioni degli altri e continuò:”Secondo, questo sigillo è un tesoro importante per l’Imperatore Demoniaco, ma per me non è altro che giada rossa. Ha solo un uso ornamentale, non ho il minimo interesse ad appropriarmene.


“Terzo…” Lo sguardo di Yun Che divenne freddo:”Dato che è soltanto un duca non ha il diritto di decidere a chi appartiene. Mentre ero nel continente del Cielo Misterioso, è stato protetto da mio nonno e l’ho portato dopo aver affrontato molte difficoltà. Ora che è in mano mia naturalmente ho la libertà di decidere a chi darlo! Non ha fatto alcuno sforzo per recuperarlo, non la riguarda minimamente, quindi non punti il dito contro di me cercando di incolparmi!!”


Fin dall'inizio della cerimonia tutti avevano visto quanto era velenosa la lingua di Yun Che. I sette patriarchi che prima avevano mostrato la loro arroganza, erano stati zittiti e nessun altro dei membri dei palazzi aveva osato sfidarlo nuovamente. Il Duca Zhong pensava che avrebbe potuto criticarlo dato che Yun Che stava disobbedendo alla piccola Imperatrice Demoniaca, ma non si aspettava che avrebbe ricevuto una risposta così decisa. Il Duca Zhong sussultò e tremò. La sua vista si oscurò, sembrava che stesse per vomitare sangue sul posto.


La piccola Imperatrice Demoniaca invece non si arrabbiò e disse con calma:”Dato che sai che è un tesoro prezioso per la stirpe degli Imperatori Demoniaci e che ti è stato affidato da tuo nonno, il Re dei Demoni, perché ti rifiuti di farlo?
Che tu abbia una richiesta? Hai riportato il Sigillo dell’Imperatore Demoniaco dal continente del Cielo Misterioso ed è un grande merito. Se hai una richiesta naturalmente potrei esaudirla finché rientra nelle mie possibilità.”


Yun Che rise in modo piatto e scosse la testa:”Richiesta? Nel momento in cui l’ho ricevuto ho pensato a come potevo venire qui per consegnarvelo. Era solo per esaudire l’ultimo desiderio di mio nonno e non ho mai pensato di ricevere alcun premio contando su di esso. Perché il Sigillo dell’Imperatore Demoniaco conteneva la vita e la lealtà sincera di mio nonno.”


“Ma quando sono arrivato qui ho visto che la famiglia Yun in condizioni miserabili. Ho sentito varie dicerie e scandali riguardo al clan, al punto che perfino tutto l'Illusory Demon Realm credeva che fossero dei colpevoli! Eheh…” Yun Che rise con sarcasmo. “Quando mio nonno mi ha raccontato della nostra famiglia, il suo volto era pieno di orgoglio.
Ha detto che la nostra famiglia era la più potente nel Regno Demoniaco Illusorio, la barriera più salda e resistente vicino all'Imperatore Demoniaco. Mi ha detto che anche se non era più nella Famiglia Yun, sarebbe stata comunque fiorente. È sempre stata la migliore tra le Dodici Famiglie Guardiane ed è sempre stata considerata bene dagli Imperatori Demoniaci.


“Ma per salvare il precedente Imperatore Demoniaco mio nonno si è affrettato nel continente del Cielo Misterioso insieme alle colonne portanti della famiglia… e mentre stava subendo una tortura di cento anni per proteggere il sigillo… che tipo di ricompensa ha ricevuto la mia famiglia Yun? Che cos'ha ottenuto mio nonno invece?!”


“Se lo sapesse, come potrebbe riposare in pace?!”


“Per salvare l’Imperatore Demoniaco precedente, dieci Grandi Anziani della mia famiglia Yun sono morti invano. Per proteggere il sigillo mio nonno è morto dopo cento anni di tortura. Mentre la mia famiglia ha subito punizioni e sguardi di disprezzo, è finita in questo stato… il mio clan ha sopportato tutti i sacrifici, le colpe e le punizioni stringendo i denti…”


“Ora vuole che consegni il Sigillo dell’Imperatore Demoniaco come se niente fosse… Ditemi, come potrei volerlo consegnare?!”


Gli occhi di Yun Che erano pieni di furia e la sua voce tuonava. “Se restituissi così questo sigillo come potrei affrontare i cento anni di ingiustizia che ha subito la mia famiglia Yun?! Come potrei affrontare i cento anni di infamia che mio nonno ha portato ingiustamente?!”


“Piccola Imperatrice Demoniaca, se fosse lei nella mia posizione, sarebbe disposta a farlo?!” Yun Che le domandò stringendo gli occhi.


La piccola Imperatrice Demoniaca era sbalordita e rimase senza parole per molte tempo. La sala imperiale era mortalmente silenziosa… Nel momento in cui Yun Che aveva rifiutato, tutti avevano pensato che fosse troppo audace. Tuttavia dopo aver sentito le domande del giovane si erano tutti ammutoliti…


Tutto quello che aveva sopportato la famiglia Yun per cento anni sarebbe stato ignorato?!


Questa era la domanda che si stavano facendo molte persone. Se fossero state al posto di Yun Che non sarebbero state soddisfatte… sarebbe stato impossibile.
