---
title: Capitolo 580 - Ordine!
pubDate: 2025-02-03T07:52:46.844Z
tags:
    - atg
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>CAPITOLO SPONSORIZZATO, ringraziamo Alessandro!</em>
<em> 21 Capitoli in coda, <strong>0/5</strong></em>
<em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


Nonostante gli altri premi fossero stati incredibilmente generosi, in confronto alla nomina di re non erano degni di essere menzionati. Yun Che scrollò Xiao Yun e disse:”Sbrigati a ringraziare la piccola Imperatrice Demoniaca…” poi abbassò la voce e disse:”Non dovresti rifiutarlo.”


“Ah…” Sembrava che Xiao Yun fosse intorpidito; balbettò colto dal panico:”Ringrazio... la piccola Imperatrice Demoniaca… per la sua… sua grazia…”


“Molto bene, è un bene che tu abbia accettato.” Annuì soddisfatta.


Chiunque con un po’ di perspicacia avrebbe visto che la piccola Imperatrice Demoniaca stava ricompensando Xiao Yun ma in realtà stava aiutando la Famiglia Yun. Helian Kuang perse la pazienza e disse:”Nominare un re non è una questione così semplice, come può…”


“Può stare in silenzio ora!” La piccola Imperatrice Demoniaca interruppe Helian Kuang prima ancora che potesse finire la sua frase. Non lo guardò nemmeno mentre diceva freddamente:”Non continuavate a ripetere che il Sigillo dell’Imperatore Demoniaco era importantissimo e per questo non sarebbe stato eccessivo sterminare la loro intera famiglia… In tal caso recuperare il sigillo può essere considerato un contributo incredibile?! Come può essere inadatto nominarlo re e dargli una ricompensa?!”


“Ma…”


“Ma cosa?!” La voce della piccola Imperatrice Demoniaca diventò più fredda e severa. Lo derise:”Patriarca Helian, se avesse rischiato la vita per salvare mio padre, se avesse rovinato la sua famiglia solo per recuperare il Sigillo dell’Imperatore Demoniaco, se fosse stato costretto ad abbandonare suo figlio, conferirei sicuramente il titolo di re a suo figlio dandogli gloria per il resto della sua vita! Dato che non l’ha fatto allora chiuda la bocca.”


Helian Kuang arrossì e non riuscì a dire altro. Quelli che si erano preparati ad intervenire ricacciarono le parole in gola e in quel momento nessuno osò fare obiezioni.


Yun Che sorrise lievemente e disse:”La ringrazio per aver esaudito il mio desiderio… Inoltre potrei chiedere alla piccola Imperatrice Demoniaca di dare la Pillola del Signore a Xiao Yun? Al momento la mia forza misteriosa è ancora bassa, sono ancora lontano dal Stadio Tiranno Misterioso. Non ne avrò bisogno per un po’ ma Xiao Yun è già ad un passo dal Stadio Tiranno Misterioso da tempo ed è estremamente adatto alla Pillola del Signore.


“Fratellone…” Xiao Yun si girò con un’espressione commossa e grata.


Tutti rimasero sbalorditi… la Pillola del Signore era qualcosa che perfino le Famiglie Guardiane ritenevano un oggetto prezioso e Yun Che lo stava regalando in quel modo! Che generosità era questa?


La piccola Imperatrice Demoniaca disse:”Ho già deciso di darti questa Pillola del Signore e quindi naturalmente hai il diritto di decidere cosa farne. Se sei disposto a darla Xiao Yun, allora fa come desideri.”


“Duca Baoqing, dia questa Pillola del Signore a Xiao Yun ora.”


Il Duca Baoqing si alzò immediatamente e portò una scatola di giada nera verso Xiao Yun. Mentre avanzava, gli occhi dell’uomo puntarono sulla scatola pieni di invidia, mentre molti dei giovani non riuscirono a non deglutire.
Nessuno pensava che questa Pillola del Signore sarebbe stata data a Yun Xiao che non aveva dato nell'occhio e non era stato nient’altro che oggetto di pettegolezzi.


In confronto allo shock degli altri, una persona non poté nascondere la sua gioia… Numero Sette Al Mondo. Gridò con entusiasmo:”Avete sentito tutti? Il fratello Yun è diventato un re… diventato un re! Wow! Lo sapevo… sapevo che il fratello Yun sarebbe diventato il migliore!”


“Fratelli! Continuavate a sottovalutarlo… ma ora la piccola Imperatrice Demoniaca lo ha nominato re! È cento volte meglio di tutti voi, che diritto avreste per guardarlo dall'alto in basso in futuro?” Numero Sette Al Mondo gonfiò le guance e li rimproverò. Poi si calmò e divenne avvilita mentre mormorava:”Ma è davvero triste, i suoi genitori sono già… già…”


“Non riesco a credere che abbia delle origini del genere.” Numero Tre Al Mondo si grattò il mento e disse:”Settima Sorella, non ti entusiasmare troppo in fretta. Ora che la sua identità è cambiata, insieme alla risalita della famiglia Yun, temo che molte principesse si getteranno tra le sue braccia. Quando succederà non si disturberà più a frequentarti.”


“Stai dicendo assurdità!” Numero Sette schiaffeggiò Numero Tre e disse con rabbia:”Il fratello Yun non è una persona del genere. Gli piacerò solo io per tutta la sua vita. Umpf!”


“Non credevo che il passato di Yun Xiao nascondesse questo debito di gratudine, non c’è da meravigliarsi che Yun Qinghong e Mu Yurou lo avessero trattato come un loro figlio. Nonostante tutte le dicerie, l’hanno protetto e amato comunque.” Disse Massima Ambizione.


Impareggiabile diede un’occhiata a Numero Sette e disse:”Con qualcuno come Yun Che e con la promessa della piccola Imperatrice Demoniaca, l’ascesa della Famiglia Yun sarà certa. Yun Xiao è diventato il secondo re dopo Yun Canghai. Ora la domanda non è più se il settimo tesoro sia degno di lui, ma il contrario, eheheheheh.”


Impareggiabile Al Mondo rise maliziosamente mentre Massima Ambizione sbuffò lievemente senza parlare.


Quando prese la scatola di giada nera che teneva la Pillola del Signore, Yun Xiao era ancora confuso. Anche dopo che il Duca Baoqing si era fatto indietro e se n’era andato, era rimasto stordito e ancora incapace di parlare.


La piccola Imperatrice Demoniaca disse:”Xiao Yun, ora che la tua forza misteriosa è ad un passo dal Stadio Tiranno Misterioso, assumere questa Pillola del Signore ti farà avanzare di livello. La data della cerimonia in cui verrai nominato re sarà scelta e tenuta dopo la Grande Cerimonia. Ora puoi ritirarti.”


“Sì…” Rispose Xiao Yun. Poi alzò la testa e chiese all'improvviso:”Potrei chiedere… se posso dare la Pillola del Signore a qualcun altro?”


La piccola Imperatrice Demoniaca disse senza emozione:”Dato che è stata donata a te, puoi farci quello che vuoi; usala, donala, distruggila, gettala via, dipende tutto da te.”


“Porgo i miei ringraziamenti alla piccola Imperatrice Demoniaca.” L’espressione di Xiao Yun sembrò rilassarsi un po’. Tenne con cura la scatola di giada e si ritirò sotto gli sguardi emozionati dei presenti.


“Yun Che, sei soddisfatto così?” Gli chiese la piccola Imperatrice Demoniaca.


“Naturalmente. La ringrazio per aver esaudito il mio desiderio.” Annuì con sincerità il giovane.


“In tal caso qual è la tua seconda richiesta?” Chiese la piccola Imperatrice Demoniaca.


L’espressione di Yun Che divenne seria. Si girò e volse lo sguardo verso i sette patriarchi dell’ala est… che si agitarono. Prima erano stati surclassati in continuazione da lui e quando videro l’espressione incupita di Yun Che, sussultarono come uccelli spaventati alla vista di un arco.


Yun Che non li deluse, alzò il braccio puntò il dito verso di loro e disse con un tono di voce lento e determinato:”Helian, Jiufang, Chiyang, Nangong, Xiao, Bai e Lin… voglio che i patriarchi di queste sette famiglie, di fronte al corpo di mio nonno, con tutti i presenti… si inginocchino e si pentano di fronte a lui… e che giurino di essere leali alla piccola Imperatrice demoniaca! Altrimenti i loro discendenti saranno ridotti a schiavi e prostitute per diecimila generazione!!”


Fu di nuovo scioccante per tutti quanti… specialmente la gente della Città Imperiale dei Demoni. Ogni sua parola conteneva un tono di comando… diretto a sette grandi patriarchi!


Ma le azioni di Yun Che non erano così sorprendenti dopotutto. Tutti sapevano che cosa avevano fatto alla famiglia Yun e a Yun Canghai. L’avevano già confessato da soli, così moralmente parlando dovrebbero scusarsi e chiedere perdono.


Inoltre giurare lealtà alla piccola Imperatrice Demoniaca sarebbe stato ancora più indiscutibile.


I sette patriarchi strinsero i denti infuriati. Ogni cosa che Yun Che aveva detto aveva macchiato le loro reputazioni, distrutto i loro intrighi e li aveva rimproverati così crudelmente che si sentivano nudi agli occhi degli altri, come se non ci fosse posto per nascondere la loro vergogna. Sapevano bene cosa avevano fatto nell'ultimo secolo… ma come potevano essere disposti ad inginocchiarsi di fronte a tutti!


Sarebbe stato come chinare la testa di fronte alla famiglia Yun davanti a tutti!!


Helian Kuang si incupì, forzò una risata fredda e disse:”Yun Che, in quanto figlio della famiglia Yun, non sei degno di chiederci una cosa…”


“Patriarca Helian, si sbaglia!” Fu interrotto subito dal giovane. Usò una voce ancora più profonda e severa e disse:”Non glielo sto chiedendo, glielo sto ordinando! Richiesta? Eheh, conoscete bene le trame che avete fatto con intenti malvagi e cercando di fare crollare la nostra famiglia.
Chi sono state le persone a degradare l’onore di mio nonno? Tutti voi dovreste saperlo meglio di chiunque altro! Avete trattato così il mio clan e volete ancora che vi facciano richieste? Eheh, non valiamo così poco… è un comando! Perché è questo che dovete alla nostra famiglia, a mio nonno!”


“Inoltre!” Senza aspettare che ribattessero, Yun Che aveva già sollevato il Sigillo dell’Imperatore Demoniaco e ruggì:”Non dite che non ho i requisiti per darvi ordini perché ho il Sigillo dell’imperatore Demoniaco e, se non ubbidite, non lo consegnerò alla piccola Imperatrice Demoniaca!”


“Non avevate detto che perderlo era un crimine imperdonabile e che noi avevamo commesso un crimine così grande da dover essere sterminati? Vi rompereste le ossa per il sigillo e potreste rinunciare alla vostra dignità e al vostro onore per la lealtà… e ora non c’è bisogno di andare a rischiare nel continente del Cielo Misterioso per cercarlo, non c’è bisogno di rischiare nulla o usare alcuna risorsa. Dovete solo fare ciò che dovrebbe essere fatto.
Credo che non dovreste avere alcun motivo di rifiutare, no? A meno che tutte quelle parole che avete detto riguardo alla lealtà e all’onore non siano soltanto sciocchezze inutili!”


I sette patriarchi si irrigidirono come cacche secche. Non solo Yun Che voleva che si inginocchiassero e si pentissero, aveva anche chiuso la loro bocca… e ciò che aveva usato per farlo… erano le loro parole “giuste” che avevano parlato delle “colpe” della famiglia Yun.
                                


                                



