---
title: Capitolo 581 - Oltraggio
pubDate: 2025-02-03T07:52:46.845Z
tags:
    - atg
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>CAPITOLO SPONSORIZZATO, ringraziamo Alessandro!</em>
<em> 20 Capitoli in coda, <strong>0/5</strong></em>
<em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


I volti dei sette patriarchi si incupirono, ma nessuno di loro si fece avanti, né parlo… Erano stati tutti ammutoliti da Yun Che. Se si fossero inginocchiati di fronte a tutti e si fossero scusati, si sarebbero inchinati di fronte alla Famiglia Yun. Tuttavia se si fossero rifiutati, avrebbero perso la loro reputazione, erano in una situazione senza via d’uscita e aspettavano tutti che qualcuno intervenisse.
Dopo un bel po’ di tempo nessuno di loro avanzò creando un’atmosfera imbarazzante.


“Eheheheh…” Yun Che li derise:”Così è vero, le mie parole sono state già chiare. Penso di aver mostrato bene chi è nel giusto e chi è nel torto. Nonostante questo i sette patriarchi sono ancora indifferenti!
Tutti i presenti sono Lord, egemoni, guerrieri o appartengono all'élite della giovane generazione, le colonne portanti del passato, del presente e del futuro. La Città Imperiale dei Demoni è il nucleo del regno, questa Cerimonia dei Cento Anni di Regno è un’esperienza preziosa per tutti voi, potete vedere chiaramente il vero problema di questo regno!
Tutti voi dovreste differenziare chiaramente chi è nel giusto e chi è nel torto, il leale dal traditore, anche chi merita davvero il titolo di ‘Famiglia Guardiana’ e chi costituisce un veleno che deve essere sradicato!”


Le parole di Yun Che riecheggiarono nella sala, dirette e chiare. Perfino la piccola Imperatrice Demoniaca non avrebbe potuto esprimersi così direttamente visto che erano rivolte alle organizzazioni più potenti nel Regno Demoniaco Illusorio.


Se fosse stato in un’altra occasione, Yun Che non avrebbe mai pronunciato parole del genere, tuttavia in questa sala le aveva gridate senza alcun riguardo ad alta voce, come se desiderasse che l’intera popolazione dell'Illusory Demon Realm le potesse sentire.


Molti tremarono di paura. In effetti l’avevano visto tutti chiaramente, quante persone avrebbero osato rispondere di fronte alle sette grandi Famiglie Guardiane… Tuttavia, proprio quando Yun Che finì di parlare, una voce anziana ed agitata risuonò dalle posizioni posteriori.


“Ben detto!”


Tutti furono scioccati da questo intervento. I sette patriarchi cercarono la fonte di quella voce e in quel momento l'Anziano che aveva parlato volò in avanti e atterrò accanto a Yun Che.


Indossava un semplice abito grigio, i suoi capelli e la sua barba erano già bianchi. I segni dell’età erano scolpiti sul suo volto e anche la sua schiena era leggermente piegata. Vedendo questo Anziano, si scatenò un tumulto nella sala e molti chiamarono scioccati il suo nome…


Tra gli eroi radunati nella Sala Imperiale dei Demoni, l’egemone di una regione poteva essere considerato solo nella media.


Tuttavia il livello di quest’uomo era superiore, perché era il Lord della città più grande dopo quella imperiale, Lord Qin Zheng della Regione Sky Demon. Aveva già millequattrocento anni e, in termini di anzianità, era superiore all'Imperatore Demoniaco precedente!
Quando l’ultimo Imperatore Demoniaco era asceso al trono mille anni fa, era già il capo della Regione Sky Demon e aveva mantenuto la carica fino ad ora! Tra tutti i presenti era il solo che aveva servito tre generazioni di Imperatori Demoniaci, nessuno poteva eguagliarlo sotto questo aspetto.


Qin Zheng era famoso per la sua rettitudine. Dato che aveva servito come Lord della regione per mille anni, era altamente rispettato perfino in tutto l'Illusory Demon Realm. Perfino l’ultimo Imperatore Demoniaco lo trattava con grande rispetto e naturalmente anche la piccola Imperatrice Demoniaca l’avrebbe fatto. Era una delle poche persone al di fuori di questa città che aveva un’influenza paragonabile a quella di una Famiglia Guardiana.


Tuttavia di solito Qin Zheng dava un’impressione calma e composta, nessuno si sarebbe mai aspettato un grido arrabbiato da lui.


“Lord della Regione Qin?” La piccola Imperatrice Demoniaca lo guardò scioccata mentre mostrava un raro rispetto.


Qin Zheng fece un passo avanti, si inchinò rispettosamente e disse:”La prego di perdonare l’offesa di questo suddito. Comunque in quanto suddito dell'Illusory Demon Realm, avrei qualcosa da dire.”


Quando finì di parlare, si girò e piegò un ginocchio verso Yun Canghai. Disse pieno di vergogna:”Sono venuto qui per chiedere perdono al Re dei Demoni!”


Yun Che si affrettò per cercare di sostenerlo:”Signore, questo…”


Qin Zheng rifiutò il suo gesto e rimase in ginocchio:”Cento anni fa, un Patriarca di una Famiglia Guardiana ha percorso cinquemila chilometri per cercarmi e parlare delle colpe del Re dei Demoni, voleva ottenere supporto per condannare il Re dei Demoni e costringere la piccola Imperatrice Demoniaca a punire la Famiglia Yun.
Altrimenti l'Illusory Demon Realm sarebbe stato gettato nel caos… Ho vissuto invano per più di mille anni e sono stato accecato così facilmente, così ho biasimato il Re dei Demoni per un intero secolo. Non solo ho distrutto il nome prestigioso del Re dei Demoni nella Regione Sky Demon, l’ho quasi fatto passare per il colpevole della distruzione del regno…”


“Ho deluso il Re dei Demoni, l’ultimo imperatore e la piccola Imperatrice Demoniaca, la Famiglia Yun, la Regione Sky Demon, ho deluso tutti!!”


Le sue parole erano piene di tristezza e rimpianto. Ogni sua frase era piena di profonda emozione e tutti si sentirono sussultare. Quando aveva finito, i suoi occhi vecchi erano già velati dalle lacrime.


Yun Che si abbassò e rispose con gratitudine:”Signore, non deve biasimarsi. Dopotutto non sapevate tutta la verità ed è stato ingannato da alcuni malvagi…”


“No!” Qin Zheng scosse la testa:”Un errore è un errore. Anche se dovessi inginocchiarmi di fronte allo spirito del Re dei Demoni per dieci anni, sarebbe più che dovuto.” Guardò Yun Che e unì le mani insieme inchinandosi con solennità:”Ragazzo, devo davvero ringraziarti. Se non mi avessi fatto vedere la verità, dandomi una possibilità per pentirmi delle mie colpe, come potrei avere la faccia di incontrare il Re dei Demoni e l’Imperatore Demoniaco nell'aldilà?!”


Yun Che lo tenne per il braccio e disse:”Signore, non si senta in dovere di farlo. Sono solo un giovane e non merito una cortesia così grande. Lei non solo è giusto, ha anche vastissime vedute. Anche se si fosse sbagliato per cento anni, credo che non avesse intenzioni malvagie. L’Imperatore Demoniaco e il nonno di sicuro non la biasimerebbero.”


Qin Zheng guardò Yun Che e annuì lieto:”Sei proprio il nipote del Re dei Demoni. Ho visto molti geni e talenti, eppure nessuno di loro è paragonabile a te. Onestamente mi ero preoccupato per il futuro del regno nell'ultimo secolo, ma ora che il Sigillo dell'Imperatore Demoniaco è tornato e un giovane così impressionante è apparso nel regno, potrei morire senza preoccupazioni.”


Yun Che scosse la testa e disse:”Non merito una tale lode…”


“No, la meriti.”


Una voce tonante risuonò nell'aria, un uomo robusto con una barba nera atterrò accanto a Qin Zheng. Si chinò su un ginocchio verso Yun Canghai:”Lord Lei Yunjiang della città South Sun è qui per chiedere perdono al Re dei Demoni! Credevo fermamente di non aver fatto nulla di sbagliato, ma oggi ho scoperto che nell'ultimo secolo, io, Lei Yunjiang, sono stato cieco, peggio di una bestia!!”


Proprio quando Yun Che stava per parlare, diversi altri atterrarono vicino al corpo di Yun Canghai e si inchinarono tutti di fronte a lui…


“Il comandante Zhao Zhenzhi del confine sud è qui per chiedere il perdono del Re dei Demoni…”


“Il Lord della Regione Yellow Wind, Lord Ouyang Xian è qui per chiedere il perdono del Re dei Demoni… ripensando alle mie azioni e alle mie parole degli ultimi cento anni meriterei di morire di vergogna…”


“Il Lord della Regione North River, Lord Dan Haokong ha deluso il Re dei Demoni… e l’ultimo Imperatore Demoniaco… Negli ultimi cento anni sono stato cieco!”


“...”


Da quando il Lord della Regione Qin Zheng si era mosso, sempre più persone avevano lasciato il posto e si erano inginocchiate di fronte a Yun Canghai, pentendosi per i loro errori. Partendo da uno, si era arrivati a dieci, cento, per poi finire a migliaia e diecimila…


In meno di quindici minuti, i posti della Sala Imperiale dei Demoni si erano quasi svuotati. L’area designata come arena dalla piccola Imperatrice Demoniaca ora era piena di folle di persone, tutte che si inginocchiavano di fronte a Yun Canghai.


Nessuno si sarebbe immaginato di vedere una scena del genere.


Nell'ultimo secolo un coraggioso e leale Re dei Demoni, che aveva perfino rinunciato alla sua vita per il regno, era stato trattato come un colpevole che aveva commesso un enorme crimine. Innumerevoli persone avevano criticato, insultato o perfino diffuso cattive voci per le loro regioni… Ora che la verità era stata rivelata, chiunque con un po’ di coscienza si sarebbe vergognato.


Ma chi delle sette famiglie che erano diventate nemiche del clan Yun avrebbe osato farsi avanti e chiedere perdono al Re dei Demoni anche se si vergognavano? Tuttavia, quando Qin Zheng si era fatto avanti, la situazione era cambiata drasticamente. Sempre più persone erano andate a scusarsi e alla fine, chi non si era fatto avanti per ammettere i propri crimini, erano stati quasi isolati.
Chi rimaneva seduto si sarebbe sentito a disagio mentre veniva criticato e sottovalutato… Alla fine non solo i comandanti e i Lord delle città e delle regioni si fecero avanti, anche gli egemoni di grandi organizzazioni si inginocchiarono di fronte al corpo del Re dei Demoni.


La situazione era fuori controllo. Il Duca Huai divenne sempre più rigido e tremante. Prima della Cerimonia dei Cento Anni di Regno aveva creduto di avere tutto sotto controllo, tuttavia, a causa di un certo Yun Che, il suo piano era stato stravolto.
Non si sarebbe mai sognato che la situazione si sarebbe sviluppata in questo modo… Gli egemoni di un’area avevano l’opportunità di diventare la voce per condannare il Re dei Demoni e allo stesso modo potevano anche lodarle.
Inoltre, a causa del senso di colpa, il buon nome di Yun Canghai e del suo clan sarebbero stati ristorati velocemente fino ad acquisire un prestigio ancora maggiore. In quel momento il supporto del pubblico avrebbe rinsaldato la posizione della Famiglia Yun.


Ogni membro della famiglia Yun aveva gli occhi pieni di lacrime. Yun Qinghong si alzò e fece un gesto:”Porgo i miei ringraziamenti a tutti voi…”


Qin Zheng guardò verso l’alto e disse con tono addolorato:”Stavamo solo ammettendo i nostri errori e ci stavamo pentendo della nostra grande colpa. Sarebbe giustificabile se ci biasimasse e ci rimproverasse, perché deve ringraziarci? Invece…”


Qin Zheng si girò all'improvviso e guardò i sette patriarchi che erano rimasti lì. Il suo sguardo divenne freddo:”Helian Kuang, è stato lei a venire a trovarmi personalmente tutti quegli anni fa e mi ha spinto ad usare l’intera Regione Sky Demon per fare pressione alla piccola Imperatrice Demonaica! La persona che ha sollevato l’opinione pubblica è stata la sua famiglia Helian!
Allora credevo ingenuamente che la sua famiglia volesse punire la Famiglia Yun per calmare i sudditi del regno e l’avesse fatto per la salvezza dell'Illusory Demon Realm. Tuttavia, da ciò che ho appreso oggi, l’avete fatto per ottenere un guadagno personale. Volevate solo macchiare l’onore del clan Yun e del Re dei Demoni!”


“Ora che la verità è stata rivelata e ci è stato riportato il corpo del Re dei Demoni, la sua famiglia ovviamente sarebbe quella che dovrebbe scusarsi di più con il Re dei Demoni… perché rimane lì con indifferenza?!”


“E voi altri… avete ammesso di esservi coalizzati per diffondere voci false sul Re dei Demoni. Avete umiliato una generazione di eroi per un intero secolo. Perché di fronte al corpo del Re dei Demoni non siete disposti ad ammettere i vostri errori e pentirvi?! Anche se tutti noi abbiamo fatto degli errori, abbiamo ammesso le nostre colpe.
Le vostre Famiglie Guardiane non sono disposte a farlo?!”


“Le vostre Famiglie Guardiane hanno un potere vastissimo e nessuno osa offendervi.
Tuttavia se non vi scuserete con il Re dei Demoni, non solo vi disprezzerei, andrei anche ad informare tutta la Regione Sky Demon delle vostre azioni! Sono già sull'orlo della morte, non temo la vostra vendetta!”


Le parole di Qin Zheng erano piene di rabbia. Quando finì di parlare, anche un vecchio accanto a lui gridò lo stesso:”Sono d’accordo con ciò che ha detto il Lord della Regione Qin! Se non vi scusate al Re dei Demoni, gettereste vergogna sul prestigio millenario delle vostre famiglie!!!”
                                


                                



