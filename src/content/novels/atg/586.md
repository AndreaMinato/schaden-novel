---
title: Capitolo 586 - Anima del Corvo Dorato
pubDate: 2025-02-03T07:52:46.845Z
tags:
    - atg
---


<em>Abbiate pazienza, oggi non ho avuto molto tempo per tradurre, ma domani tornerò alla carica!</em>


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>CAPITOLO SPONSORIZZATO, ringraziamo Alessandro!</em>
<em> 25 Capitoli in coda (contati quelli di Fabio), <strong>0/5</strong></em>
<em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


La persona che era arrivata all'entrata della valle era proprio la piccola Imperatrice Demoniaca.


Le sue maniche grigie ondeggiavano gentilmente di fronte alla formazione. Alzò le braccia e poi sollevò il Sigillo dell’Imperatore Demoniaco che emanò una luce sempre più intensa e tremolante. La frequenza dei bagliori si sincronizzarono completamente con il profilo del Corvo Dorato al centro della sua formazione come se avesse sviluppato un qualche tipo di risonanza.


La piccola Imperatrice Demoniaca sporse la mano sinistra e si fece un taglio su un dito. Una goccia rossa cadde sul Sigillo dell’Imperatore Demoniaco. In quel momento una fiamma rossa e dorata ascese e circondò il sigillo senza spegnersi per molto tempo.


La piccola Imperatrice Demoniaca allungò le dita, danzò e fece cadere un’altra goccia di sangue disegnando una traccia rossa che volò verso la Formazione Profound. Il liquido cremisi cadde sul Corvo Dorato che era al centro della barriera. Una sfera di fuoco iniziò a bruciare nel nucleo della formazione.


La piccola Imperatrice Demoniaca teneva il Sigillo dell’Imperatore Demoniaco, volò verso l’alto e nell’istante in cui il Sigillo dell’Imperatore toccò il centro della barriera, le due sfere di fuoco si fusero. Il sigillo e la formazione emisero dei sibili.


La barriera iniziò a dissolversi velocemente fino a sparire.


L’unica entrata per la Valle del Fulmine e del Fuoco del Corvo Dorato era stata aperta.


Lo sguardo della piccola Imperatrice Demoniaca era calmo come uno specchio d’acqua. Mise da parte il sigillo ed entrò silenziosamente nella valle...


Tra quindici giorni la valle si sarebbe aperta. Un arco di tempo di cinque anni aveva già ripristinato una grande quantità di energia elementale. Il terreno era rosso e il cielo era viola. Occasionalmente sarebbe scoppiato un mare di fiamme alto più di trenta metri o dei tuoni sarebbero caduti… Anche se questo posto era separato dall'esterno solo da una formazione, sembrava che le leggi dei due mondi fossero completamente differenti.


La piccola Imperatrice Demoniaca si mosse a piena velocità dirigendosi direttamente a nord. Lasciò che le fiamme e i fulmini l’avvolgessero, ma non importava quanto gli elementi infuriassero, non potevano ferirla minimamente. Alcuni spiriti di fuoco con una coscienza di medio livello percepirono la sua aura e scapparono velocemente senza osare avvicinarsi.


La Valle del Fuoco e del Fulmine era incredibilmente vasta. La piccola Imperatrice Demoniaca concentrò tutte le sue energie nel procedere più velocemente. Era così rapida da sembrare un fulmine, ma anche così dopo due ore non aveva ancora visto la destinazione.


Dopo quattro intere ore, vide la parete di una collina ricoperta completamente da fiamme dorate. La piccola Imperatrice Demoniaca si girò e atterrò lì davanti. Di fronte a lei c’era una Formazione Profound estremamente simile a quella che sigillava la valle, eccetto che questa barriera era un terzo più piccola e il profilo del Corvo Dorato era ancora più profondo.


Nello sguardo freddo e solitario della piccola Imperatrice Demoniaca apparì un istante di commozione. Questo posto… non era la prima volta che era venuta qui, ma stavolta il suo stato mentale era completamente diverso. In passato provava solo impotenza e desiderio, ma stavolta… aveva il Sigillo dell’Imperatore Demoniaco.


Tenendolo, smise di esitare e avanzò lentamente, proprio quando toccò la formazione, il Sigillo dell’Imperatore Demoniaco brillò avvolto dalle fiamme e una sfera di fuoco si espanse fino a coprire la piccola Imperatrice Demoniaca e la portò lentamente all'interno della formazione profound…


Il mondo di fronte alla piccola Imperatrice Demoniaca cambiò immediatamente. Era arrivata in un piano sconfinato color oro.


La piccola Imperatrice Demoniaca si chinò su un ginocchio e disse con grande rispetto:”La dodicesima imperatrice della Famiglia Reale Illusory Demon, l’undicesima erede della stirpe del Corvo Dorato, Huai Caiyi, porge i suoi saluti al Divino Corvo Dorato.”


“Ahahahahahaha…”


Proprio quando finì di parlare, risuonò la risata di una donna. Sembrava che questo suono provenisse dal cielo, ma la piccola Imperatrice Demoniaca lo sentiva vicino all'orecchio. Anche se la forza misteriosa di Huai Caiyi era al quinto livello del Stadio Sovrano Misterioso, la sua energia vitale e il suo sangue tremarono.


“La tua famiglia reale è in ritardo da cento anni. Finalmente siete arrivati, ma c’è solo una donna. Sembra che il mio rapporto con il tuo clan stia per finire, perché sei venuta qui?!”


La voce della donna era come una fiamma feroce; le sue parole confusero la piccola Imperatrice Demoniaca che sollevò la testa e disse:”Mio padre e mio fratello erano nei guai cento anni fa e il Sigillo dell’Imperatore Demoniaco è rimasto perduto per cento anni. È stato trovato solo recentemente, per questo siamo arrivati in ritardo.
Anche se sono una donna, sono la sola discendente diretta della stirpe dell’Imperatore Demoniaco e ho ereditato il sangue puro dell’Imperatore Demoniaco. Divino Corvo Dorato, per favore mi conceda le 'Storie del Mondo Ardente del Corvo Dorato' e la stirpe ancestrale per fare resuscitare il clan dell’Imperatore Demoniaco.”


“Concedere le Storie del Mondo Ardente del Corvo Dorato e la stirpe ancestrale? Ahahahah! Sei davvero ingenua. Non hai sentito cos'ho detto prima? Non appena sei entrata qui sapevo che il tuo clan era finito!”


“Cosa intende dire Divino Corvo Dorato?” Disse accigliata la piccola Imperatrice Demoniaca.


“Cosa intendo dire? Sei davvero ingenua! Il tuo clan ha avuto dieci generazioni di Imperatori Demoniaci negli ultimi diecimila anni e le dieci generazioni di Imperatori Demoniaci sono stati tutti uomini! Non c'è mai stata una donna. Credevi che fosse una semplice coincidenza o che dipendesse dall'usanza a considerare gli uomini superiori alle donne?! Umpf, sembra che non sapessi che con un corpo mortale come il tuo, solo gli uomini possono sopportare il sangue ancestrale del Corvo Dorato!”


La piccola Imperatrice Demoniaca si sentì come se fosse stata colpita da un fulmine, tremando lievemente disse:”Perché?! Anche se sono una donna, la mia stirpe appartiene al clan dell’Imperatore Demoniaco…”


“Non importa se sei una discendente del clan dell’Imperatore Demoniaco! È semplicemente perché sei una donna!” Disse la voce spietata. “Il corpo degli uomini contiene lo Yang e quelli delle donne lo Yin. Con il corpo di una mortale è tollerabile controllare le normali fiamme profound, anche quelle della Fenice e dell’Uccello Vermiglio sarebbero tollerabili, ma il mio fuoco è quello che contiene lo Yang più intenso!
Non può esserci Yin! Hai solo una lieve traccia della stirpe del Corvo Dorato e stai già soffrendo giorno e notte. Provi dolore e la tua vita si è accorciata di molto. Se ricevessi la stirpe ancestrale il tuo flusso sanguigno diventerebbe irregolare e soffriresti dolore per tutto il resto della tua vita!”


“Inoltre sei ancora vergine, così hai ancora lo Yin vitale nel tuo corpo. Se accettassi il sangue ancestrale, l’energia di fuoco della tua stirpe esploderebbe in tre giorni e moriresti bruciata entro cinque giorni!


“!!!!”


Era vero che le dieci generazioni di Imperatori Demoniaci erano state tutte composte da uomini, ma nessuno avrebbe pensato che fosse strano perché avere un imperatore normale era sempre stato comune. Tutti i membri della famiglia reale sapevano che la stirpe del Corvo Dorato avrebbe danneggiato il corpo delle donne, specialmente l’imperatrice che apparteneva alla stirpe principale. Le imperatrici sarebbero sempre morte prima dell’Imperatore Demoniaco e nessuna di loro avrebbe superato i mille anni… senza eccezione.


Naturalmente la piccola Imperatrice Demoniaca lo sapeva… ma non credeva di non poter nemmeno sopportare il sangue ancestrale… e che non potesse nemmeno coltivare le Storie del Mondo Ardente del Corvo Dorato.


Tutte le sue speranze erano svanite, come se una fontana avesse riversato acqua gelata sul suo cuore e sul suo spirito. Rimase stordita per un momento pensando alla situazione del clan dell’Imperatore Demoniaco e mormorò senza arrendersi:”Che non ci sia davvero alcuna possibilità… Divino Corvo Dorato, anche lei ha il corpo di una donna…”


“Ahahahah!” La voce rise con insolenza:”Come può un fisico divino essere paragonato al tuo corpo mortale! C’è una possibilità… umpf, non è impossibile, ma ci vorrebbe il nutrimento di uno Yang vitale di un uomo con la stirpe dell’Uccello Vermiglio o della fenice! Ma nel Regno Demoniaco Illusorio nessuno ha questo potere, perciò non esisterebbe un uomo del genere. Arrenditi e vai via!”


Quando menzionava gli altri due uccelli divini, lo sdegno profondo del Corvo Dorato era evidente.


La piccola Imperatrice Demoniaca abbassò la testa e chiuse gli occhi. Non disse nulla per molto tempo, non era disposta ad andarsene. La voce della donna risuonò di nuovo:”Non illuderti. Non desiderare più che ti aiuti! Sono uno spirito che rappresenta la stirpe e l’anima del Corvo Dorato, non posso lasciare questo posto! Diecimila anni fa ho anche garantito al vostro clan Neon Sparrow diecimila anni di ricchezze e onori rendendovi un clan dell’Imperatore Demoniaco per diecimila anni! Dato che il rapporto tra noi è finito, sarà la volontà del cielo! Ora vai!”


“Per quanto riguarda il Sigillo dell’Imperatore Demoniaco, nel giorno in cui morirai, terminerà la linea di sangue dell’Imperatore Demoniaco e scomparirà naturalmente!”


Dopo che la voce del Corvo Dorato svanì, il mondo dorato collassò. Attorno alla piccola Imperatrice Demoniaca c’era di nuovo il mondo composto da fulmini e fuoco. Huai Caiyi si stava ancora inginocchiando, non riuscì a muoversi per molto tempo, come se avesse perso il suo spirito…


.....


La Famiglia Mu stava passando il giorno più festoso che avessero avuto da un secolo.


Quando Yun Che aveva accettato di fare loro visita, Mu Feiyan aveva mandato immediatamente una trasmissione del suono a casa e l’intera grande famiglia Mu si era messa all'opera. Era decine di volte più occupata di quando la piccola Imperatrice Demoniaca era venuta a fare loro visita.


La sede del clan Mu era più grande di una volta e mezzo rispetto alla famiglia Yun dato che era molto più florida.


Il vecchio Mu condusse la via e trascinò Yun Che per la porta. Lungo la strada stava ridendo fragorosamente e sembrava davvero energetico. I discepoli della famiglia Mu erano tutti sbalorditi, sospettavano perfino che il Patriarca, di solito così calmo e controllato, fosse stato posseduto da qualche demone.


Mu Feiyan guidò Yun Che mentre giravano per la Famiglia Mu. Lungo la via non riusciva a smettere di parlare e a ridere fragorosamente, la sua saliva volava ovunque. Spaventò tutti i discepoli, che parevano aver visto un fantasma in pieno giorno.
Dopo aver fatto un giro, era quasi sera. Mu Feiyan li portò nel cortile e senza esitare, tirò fuori tutto il Tè Ginseng di Giada che aveva tenuto da parte negli ultimi secoli. Le sue mani stavano tremando, una sola oncia di questo tè era già inestimabile. Normalmente, quando i tre fratelli avrebbero osato dargli una sniffata, sarebbero stati rimproverati duramente. Oggi, grazie al loro nipote… erano riusciti a berlo!


“Vieni! ChÈer, questo è il dono di benvenuto di tuo nonno. Presto, guarda se ti piace.” Mu Feiyan donò al giovane una scatola di giada gelida.


“Ti ringrazio nonno.” Yun Che la aprì. Nel contenitore grosso quanto i suoi palmi, c’era un cristallo grande quanto un mignolo, era lungo e stretto.
Sembrava un normale ghiacciolo eppure l’aura fredda che stava rilasciando dava una sensazione misteriosa.


Vedendo questo ghiacciolo, i tre fratelli strabuzzarono gli occhi e sputarono inavvertitamente il tè che stavano bevendo. Ne seguirono sibili e gorgoglii, sembrava che qualcuno stesse strozzando dei maiali…


“Ahh, il Cristallo del Paradiso Assoluto!!!”
                                


                                



