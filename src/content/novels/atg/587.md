---
title: Capitolo 587 - Deduzione Terrificante
pubDate: 2025-02-03T07:52:46.846Z
tags:
    - atg
---





<em>CAPITOLO SPONSORIZZATO, ringraziamo Eddy!</em>
<em> 24 Capitoli in coda (contati quelli di Fabio), <strong>0/5</strong></em>
<em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


Anche se sembrava solo un piccolo ghiacciolo, dalle reazioni degli altri era evidente quanto fosse prezioso e potente. Mu Feiyan non badò alle reazioni dei suoi tre figli e disse con un sorriso:”Si chiama Cristallo del Paradiso Assoluto ed è uno dei tesori ereditati dal mio clan Mu. Anche se sembra avere un aspetto ordinario, quando incontrerai una situazione critica, rompilo. L’energia che rilascerà creerà una barriera durissima che durerà per sei ore. Nessuno dovrebbe nemmeno pensare di farti del male una volta che sarai protetto da questa energia, anche se quel tuo terrificante nonno fosse vivo, nemmeno lui potrebbe romperla.”


“Esistevano tre di questi Cristalli del Paradiso Assoluto, ma ora ne è rimasto solo uno. Gli altri due sono stati usati per salvare la vita a due miei predecessori.” Disse con tono orgoglioso Mu Feiyan.


Questo oggetto avrebbe formato una barriera protettiva che perfino un Sovrano di alto livello non sarebbe riuscito a rompere e sarebbe durata perfino per sei ore… Yun Che sussultò! Questo era un vero e proprio artefatto salvavita! Finché lo avesse tenuto con sé, sarebbe stato come avere una vita in più di riserva! Se fosse capitato in una situazione di vita o di morte, anche se nessuno fosse venuto ad aiutarlo, una barriera protettiva che durava sei ore era più che sufficiente per aiutarlo a recuperare la forza vitale e la sua Energia Misteriosa.


Questo era davvero un tesoro che non poteva rifiutare!


Mu Yubai balbettò esclamando:”Onorabile padre, non avevi detto che eri… pronto… a dare questo Cristallo del Paradiso Assoluto al mio figlio maggiore?!”


Non appena finì di parlare, Mu Yubai rimpianse di aver detto queste parole… e in effetti Mu Feiyan strinse gli occhi e gli diede un’occhiataccia:”Oh, osi ancora menzionarmi la questione dei nipoti! Dove sono i miei dannati nipoti?! Dove?! Perfino il lupo di ghiaccio che ho fatto crescere cento anni fa ha avuto decine di cuccioli, mentre voi tre inutili fannulloni non avete combinato un cavolo! Mi avete fatto perdere la faccia di fronte a quelle mummie per un secolo! Questo mio nipote mi ha fatto recuperare tutta la mia dignità, che obiezioni avreste’!!”


Mu Yuqing e Mu Yukong dissero colti nel panico:”Onorabile padre, è stato il fratellone a parlare, noi non abbiamo detto nulla. Secondo noi è appropriatissimo che tu abbia dato questo Cristallo del Paradiso Assoluto al figlio della sorella maggiore! Il nostro onorabile padre è davvero saggio!!”


Le labbra di Mu Yubai fremettero e non osò dire nulla. Sapeva che suo padre desiderava disperatamente un nipote e ora che lo aveva ottenuto, l’avrebbe viziato immensamente… ma il modo in cui lo viziava era semplicemente oltraggioso.
Il primo giorno aveva tirato fuori tutta la roba buona che nascondeva nel suo forziere… al confronto lui non contava praticamente nulla nonostante fosse il figlio maggiore.


Tuttavia, dato che Yun Che era eccezionale, questo trattamento… non era inaccettabile per lui.


Mu Yurou aveva socchiuso i suoi occhi da fenice mentre sorrideva. Sapeva bene quanto fosse prezioso questo Cristallo del Paradiso Assoluto e se Mu Feiyan lo avesse dato a lei, lo avrebbe rifiutato con un po' di terrore. Dopotutto questo era uno dei tesori ereditari della Famiglia Mu, ma dato che era stato dato a suo figlio, non aveva alcuna intenzione di rifiutarlo. Invece sorrise radiosamente e disse:”ChÈer, sbrigati e ringrazia tuo nonno.”


“Ti ringrazio davvero nonno!” Naturalmente nemmeno Yun Che l’avrebbe rifiutato con grande gratitudine… sapeva perché Mu Feiyan gli stava dando un tesoro così prezioso. Oggi aveva offeso il Duca Huai e le sette Famiglie Guardiane, provocando in loro odio e intento omicida. Data la forza della fazione nemica, perfino i clan Yun e Mu non sarebbero state capaci di garantire la sicurezza di Yun Che… Così questo Cristallo del Paradiso Assoluto gli avrebbe permesso di sopravvivere una volta incontrato un pericolo… Una protezione completa per sei ore intere, così gli sarebbe bastato mandare una trasmissione del suono per chiamare i rinforzi e sventare il pericolo.


“Ahahah!” Mu Feiyan rise fragorosamente e non sembrò minimamente addolorato:”Finché ti piace, ne sarò contento. Siamo una famiglia, non devi ringraziarmi.”


“Tuttavia…” Mu Feiyan mostrò un’espressione cupa e disse con tono preoccupato:”ChÈer, ho qualcosa da dire. Oggi sei stato coraggioso ed intelligente. La tua abilità e il tuo carisma sono stati innegabili. Non solo hai rivitalizzato il prestigio del clan Yun, hai anche sconfitto in modo schiacciante il Duca Huai contro cui la piccola Imperatrice Demoniaca non poteva fare nulla. Comunque ti sei messo in competizione con la fazione del Duca Huai e li hai anche umiliati. Anche se l’hai fatto benissimo ed è stato estremamente rinfrescante, è stato anche qualcosa che non avresti dovuto davvero fare.”


Una volta menzionati gli eventi di oggi, le espressioni di tutti divennero solenni. Mu Feiyan continuò:”Il Duca Huai è una persona insidiosa dalle abilità incredibile. La quantità di potere che ha raccolto è enorme, superiore a ciò che potresti immaginarti. Sennò perché la piccola Imperatrice Demoniaca non è mai stata in grado di smascherarlo? All'inizio, avresti potuto comportarti con tatto, invece hai fatto infuriare l’altra parte. Ora devono odiarti a morte, anche se potrebbe non opporsi apertamente, di sicuro lancerà numerosi attacchi di nascosto, sigh.”


Mu Yubai annuì:”ChÈer, tuo nonno ha ragione. Anche se ti sei ricoperto di gloria, hai attratto un’enorme quantità di pericoli su di te.”


Yun Che si limitò a ridere debolmente e rispose:”Una lama pende sul carattere di tolleranza. Solo quando puoi sopportare ciò che una persona normale non può tollerare il mondo può essere in pace e diventerai superiore a tutti gli altri… Queste sono le parole che il mio maestro che mi ha insegnato l’arte medica mi ha detto spesso ed è stata anche una delle convinzioni che mi ha guidato per tutta la vita. Tuttavia alla fine il mio maestro è stato ucciso da chi aveva tollerato…”


<em>Nota Traduzione: Una lama pende sul carattere di ‘tolleranza’: il carattere di tolleranza è composto da una lama (刀) che pende sul cuore (心), “tolleranza” (忍).</em>


Mu Feiyan:”...”


Yun Qinghong:”...”


“È stato solo allora che ho davvero capito che la lama che pende sul carattere di tolleranza non era solo qualcosa che mi avrebbe causato dolore e sofferenza, ma sarebbe potuta anche costarmi la vita un giorno. Così invece che esserne limitato, preferirei spingerla sui miei nemici!”


Anche se Yun Che stava sorridendo, tutti avevano sentito una sensazione di apatia e amarezza provenire dal suo spirito. Avevano difficoltà a credere che erano le parole di un giovane di soli ventidue anni. Ciò che trovavano più arduo da immaginare… era la quantità di prove e tribolazioni che avrebbero dovuto sopportare per avere la mentalità e il successo che aveva avuto oggi.


Per un po’ tutti rimasero in silenzio senza pronunciare una sola parola in risposta. Poi Yun Che continuò:”Il Duca Huai è estremamente difficile da gestire, lo posso capire. È pieno di ambizioni ed è l’uomo che ha causato il declino della nostra Famiglia Yun. Visto che ha intenzione di uccidermi, non avrei alcun motivo per trattenermi, anzi! È una persona incredibilmente cauta e questo tipo di persone sono spesso eccessivamente prudenti.
Oggi non ho soltanto offeso lui e le altre sette famiglie, ma li anche umiliati tutti senza lasciare loro un briciolo di dignità. Starà pensando se il mio comportamento sia dovuto ad un’imprudenza inconsapevole o al fatto che ho qualcosa su cui contare… Inoltre ha subito una sconfitta schiacciante e ogni attacco che mi ha lanciato è stato ribattuto in molti modi. In tal caso naturalmente eliminerà l’ipotesi che sia uno sprovveduto e penserà che abbia un potente sostenitore… Così forte che non temo la sua rappresaglia.”


“Questo unito alle abilità che ho mostrato, alle mie arte misteriosa impareggiabili e al fatto che sono riuscito ad intrufolarmi nel Regno Demoniaco Illusorio senza sollevare alcun allarme. Questo gli darà la forte impressione che abbia un potentissimo maestro a sostenermi, qualcuno che potrebbe superare perfino i limiti del mondo mortale. A causa di questi dubbi, il Duca Huai non agirà prima del tempo e finché non si sarà accertato completamente delle mie origini, probabilmente non agirà contro di me.”


Mu Feiyan guardò Yun Che con un’espressione sbalordita. Chiaramente aveva incontrato il Duca Huai solo oggi, ma era riuscito a capire quasi perfettamente il temperamento del Duca Huai. In effetti era davvero eccessivamente cauto e prudente, così a meno che non fosse completamente certo, non avrebbe fatto mosse affrettate. Era pieno di ambizione e la forza che aveva accumulato superava quella della piccola Imperatrice Demoniaca, ma aveva aspettato invece di agire, tutto per questo giorno...
All'inizio era assolutamente sicuro di avere il controllo della situazione, ma alla fine aveva incontrato Yun Che ed era stato sconfitto completamente.


“Ben detto!” Esclamò Mu Yuqing. “A dire la verità anche io sono certo che tu abbia un saggio straordinario come maestro! Altrimenti non saresti così assurdamente forte e non ti saresti comportato in maniera così spudorata di fronte al Duca Huai.”


Yun Qinghong si limitò ad annuire debolmente.


“Le parole di ChÈer sono corrette.” Disse Mu Yurou. “Il Duca Huai avrà sicuramente gli stessi sospetti, quindi si tratterrà fino ad un certo punto. Inoltre la maggior parte della gente oggi penserà la stessa cosa. Ma oggi il Duca Huai è stato rimproverato da Yun Che così duramente e non ha mai subito un’umiliazione del genere prima d’ora. Una bestia messa all'angolo potrebbe fare un’azione disperata, temo solo che… Credo che sia meglio stare attenti comunque.”


“Non sono minimamente preoccupato al riguardo.” Disse Yun Che con un sorriso. “Qualcun altro avrebbe potuto fare un atto dettato dalla disperazione, ma stiamo parlando del Duca Huai! Se fosse facilmente provocabile non avrebbe il potere che ha oggi. Così lasciamo che sopporti allegramente la lama che pende sulla parola tolleranza. D’ora in poi non mi nasconderò nella casa, camminerò spavaldamente in giro, ho una certezza quasi assoluta… che non mi attaccherà, se non altro nel breve termine.”


Yun Qinghong annuì:”Approvo. Considerando il temperamento del Duca Huai, anche se avrà un fortissimo impulso di uccidere ChÈer, non si muoverà. Inoltre ora che Yun Che ha il Cristallo del Paradiso Assoluto a proteggerlo; anche se affronterà un pericolo mortale potrà sfuggire al pericolo.”


“Sì… spero solo che sia così.” Mu Feiyan aggrottò le sopracciglia.


“In realtà ho dedotto qualcosa di terrificante riguardo al Duca Huai.” Disse all'improvviso Yun Che con un tono serio.


Yun Che aggrottò le sopracciglia e sussurrò:”Sospetto che l’ambizione del Duca Huai non sia nata solo dopo che il precedente Imperatore Demoniaco e il suo successore sono mancati, è stato un piano in moto da molto tempo, anche durante il regno del precedente Imperatore Demoniaco! Inoltre… è stata una trama ordita insieme al continente del Cielo Misterioso!!”


“Ah!!” Queste parole furono come un tuono e fecero sussultare Xiao Yun.


“Cosa?!!” Mu Yubai e i suoi due fratelli cambiarono espressione di colpo.


Yun Qinghong si alzò di scatto e mosse le braccia velocemente rilasciando elettricità nell'aria. In un batter d’occhio l’area circostante fu ricoperta da una barriera isolante. Anche se erano all'interno della casa della Famiglia Mu ed erano nel cortile di Mu Feiyan, ciò di cui stava discutendo Yun Che era fin troppo serio, quindi queste parole non potevano essere sentite assolutamente da nessun altro.


“Continua!” Disse a bassa voce Yun Qinghong.


Yun Che scoprì che, anche se Yun Qinghong e Mu Feiyan avessero delle espressioni gravi sul volto, non erano troppo scioccati, quindi era chiaro che avessero formato da tempo i loro sospetti. Inspirò lievemente e continuò”:Ho quattro motivi per sospettarlo.”


“Il primo è quando il continente del Cielo Misterioso ha invaso all'improvviso l'Illusory Demon Realm tutti quegli anni fa, il loro obiettivo è stato per rubare il tesoro dell’Imperatore Demoniaco, lo Specchio del Samsara! Tuttavia prima i due continenti non avevano alcun rapporto tra di loro; sapevano a malapena dell’esistenza dell’altro, perché avrebbero saputo dell’esistenza dello Specchio del Samsara? E ciò che è ancora più strano è questo.
Anche se lo Specchio del Samsara era il tesoro del clan dell’Imperatore Demoniaco, nessuno sapeva cosa potesse fare. Dato che nessuno lo sapeva, era rimasto un ‘inutile’ oggetto negli ultimi diecimila anni. Eppure la gente del continente del Cielo Misterioso ha cercato a tutti i costi di rubarlo! Come se… qualcuno li avesse informati dell’esistenza dello Specchio del Samsara e poi avesse mentito o esagerato deliberatamente le sue capacità per sollecitare la loro avidità!”


“E questa persona può provenire solo dall'Illusory Demon Realm!”


“Il secondo motivo è che gli invasori sono riusciti ad invadere direttamente la Città Imperiale dei Demoni. Inoltre sono riusciti a venire e ad andarsene come volevano, anche se la città avesse fatto diversi preparativi, erano riusciti a scappare senza alcuna vittima ogni singola volta. Era come se conoscessero la città e anche le piantine come il palmo della loro mano! Molto probabilmente c’era una spia nella Città Imperiale dei Demoni!”


“E questa spia non solo viveva nella città, ma era anche una persona dalla posizione straordinaria!”


“Il terzo motivo. Cento anni fa mio nonno ha portato dieci grandi Anziani della famiglia Yun per salvare il precedente Imperatore Demoniaco… Undici Sovrani di alto livello, una forza sufficiente a sconvolgere il mondo interno. Undici Sovrani coalizzati, anche se non fossero riusciti a salvare il precedente Imperatore Demoniaco, sarebbero dovuti riuscire a ritirarsi senza alcuna perdita… o se non altro non credo ci sia un’organizzazione in questo mondo che possa trattenere undici Sovrani di alto livello coalizzati!”


“Tuttavia… il nonno mi ha detto che una volta entrati nel continente del Cielo Misterioso, erano stati intrappolati immediatamente nella Formazione Heaven’s Might Potere Celeste! E una formazione di questo tipo abbastanza potente da sigillare l'Energia Misteriosa di undici Sovrani di alto livello dovrebbe avere un consumo di energia esorbitante anche per un solo secondo!
Era impossibile che fosse sempre esistita, invece dovevano sapere già quando e dove il nonno e gli altri sarebbero arrivati, così hanno sistemato la formazione e hanno aspettato… Prima che il nonno e gli altri partissero, qualcuno aveva usato un qualche tipo di metodo per informare i nemici.”


“Solo un’organizzazione non inferiore alla Famiglia Yun potrebbe sapere i precisi movimenti del nonno e degli altri e mandare una trasmissione del suono che poteva attraversare una distanza così vasta!!”


“Il quarto motivo è che la morte del piccolo Imperatore Demoniaco è stata troppo sospetta! Durante la grande cerimonia di oggi, anche se ho dichiarato che è andato a salvare l’Imperatore Demoniaco perché era estremamente deluso dalle Famiglie Guardiane… non credo che avrebbe perso il controllo a causa dell’alcool precipitandosi da solo nel continente del Cielo Misterioso! Anche se avesse voluto farlo avrebbe lasciato un erede con la piccola Imperatrice Demoniaca prima. Altrimenti non avrebbe distrutto personalmente la sua stirpe! In quanto figlio dell’Imperatore Demoniaco, come potrebbe aver fatto una cosa così stupida?!”


“La morte del piccolo Imperatore Demoniaco… probabilmente è avvenuta a causa di un assassinio!”


Yun Che alzò la testa e disse lentamente:”E tutte le prove puntano solo su un posto… Il Palazzo del Duca Huai!”
