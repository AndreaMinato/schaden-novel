---
title: Capitolo 588 - Il responsabile
pubDate: 2025-02-03T07:52:46.846Z
tags:
    - atg
---





<em>CAPITOLO SPONSORIZZATO, ringraziamo Eddy!</em>
<em> 23 Capitoli in coda (contati quelli di Fabio), <strong>0/5</strong></em>
<em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


Anche se Yun Che l’aveva chiamata deduzione, era arrivato molto vicino alla verità grazie a questi quattro motivi!


Yun Qinghong e Mu Feiyan avevano da tempo gli stessi sospetti. In tutti questi anni non potevano capire come undici dei più potenti membri del clan Yun fossero tutti morti nel continente del Cielo Misterioso… non importava quanto fossero potenti i Luoghi Sacri, al massimo li avrebbero sconfitti e costretti a ritirarsi, non era plausibile che fossero morti tutti…


Solo oggi però avevano scoperto che la spedizione di Yun Canghai aveva incontrato subito la Formazione Potere Celeste Heaven’s Might Suppressing che sigillava l'Energia Misteriosa!


Yun Che aveva perfettamente ragione! Una formazione capace di trattenere undici Sovrani di alto livello avrebbe avuto un consumo enorme, al punto da superare ogni immaginazione. Era impossibile che l’avessero sempre tenuta lì… invece era chiaro che una spia li avesse informati!


Solo questo punto era sufficiente a dimostrare che c’era un traditore nella Città Imperiale dei Demoni!


E questo traditore poteva solo provenire dal Palazzo del Duca Huai!


“Così coloro che hanno causato la morte del precedente Imperatore Demoniaco e del suo successore… i principali colpevoli dietro la calamità che ha colpito il regno non sono stati quei cosiddetti Luoghi Sacri del continente del Cielo Misterioso, ma… il Palazzo del Duca Huai!!” Mu Yubai colpì il terreno con un pugno e si alzò tremando di rabbia.


“All'inizio credevo che l’ambizione del Duca Huai fosse nata solo dopo la morte del piccolo Imperatore Demoniaco, ma non avrei mai pensato che fosse…” Mu Yuqing strinse i denti per la rabbia. “Il loro clan ha goduto del favore di vari Imperatori Demoniaci per diverse migliaia di anni, ma alla fine hanno perpetrato un disastro. Un crimine intollerabile! Se tutto questo è vero, allora il Palazzo del Duca Huai è… imperdonabile!”


“Solo per i quattro motivi che ChÈer ha detto, è impossibile che sia falso!” Mu Feiyan ansimò e i suoi occhi da tigre brillarono con furia. “Anche se avevo fatto delle congetture simili in passato, non riuscivo ad accettarlo. Non ero disposto a credere che il Palazzo del Duca avrebbe fatto un atto così orribile, un atto così atroce! Ma non avrei mai pensato… che fossero dei tali bastardi! Per la loro ambizione hanno causato la morte del precedente Imperatore Demoniaco e del suo successore, hanno perfino causato la morte di Yun Canghai… interrotto la linea di sangue dell’Imperatore Demoniaco… ha fatto piombare l’intero regno nel terrore per cento anni…”


Mu Feiyan si agitava sempre di più mentre parlava, il suo respiro si stava riempiendo di furia e tristezza… ormai era certo che le congetture che aveva fatto nell’ultimo secolo erano vere.


In tutti questi anni avevano odiato i Quattro Luoghi Sacri fino all'osso e l’intero Illusory Demon Realm aveva considerati gli abitanti del continente del Cielo Misterioso dei mostri… Solo per rendersi conto che era stato qualcuno della Città Imperiale dei Demoni ad orchestrare tutto! La città stessa! Qualcuno che apparteneva alla Famiglia Reale!


Chi l'avrebbe immaginato? Chi?


Anche queste organizzazioni che si erano coalizzare con il Duca Huai sicuramente non avrebbero pensato che fosse il principale colpevole di questa crisi.


Xiao Yun spalancò gli occhi completamente stordito. Le parole che aveva appena sentito stavano risuonando nelle sue orecchie come un tuono possente.


Yun Qinghong strinse i pugni e ringhiò:”Hanno causato la morte dell’Imperatore demoniaco, quella di mio padre e il declino del mio clan… Queste ostilità… non possiamo più vivere sotto lo stesso cielo!”


Alzò la testa e continuò con voce risoluta:”Tuttavia, in tal caso questa ambizione non dev'essere nata nel Duca Huai, ma in un’altra persona! Quando il continente del Cielo Misterioso aveva attaccato per la prima volta l'Illusory Demon Realm, il Duca Huai aveva appena trent'anni,  impossibile che avesse già quel livello di ambizione e scaltrezza da poter colludere con il continente del Cielo Misterioso senza che nessuno se ne accorgesse. Così il responsabile dev'essere…”


Mu Feiyan e gli altri sussultarono e Mu Yukong esclamò allarmato:”Che sia… il padre del Duca Huai, il Duca Ming?!”


“Ma il Duca Ming ha sempre trattato tutti con incredibile gentilezza, ha mantenuto un basso profilo e quando incontrava la gente comune, non si è mai dato arie. È sempre stato leale e devoto al precedente Imperatore Demoniaco… e non era minimamente interessato alla fama e al profitto. Cento anni fa, quando suo figlio ha compiuto trentasette anni, non vedeva l’ora di dargli la sua posizione così da poter viaggiare per il mondo e rilassarsi, da allora non ha mostrato interesse o preoccupazione riguardo al resto del mondo… La sua natura è ben conosciuta in tutta la città. Ha mantenuto un profilo così basso che molti hanno dimenticato il suo nome… come può essere lui?!” Disse incredulo Mu Yuqing.


Mu Feiyan era ancora stordito, ma intervenne:”All'inizio ammiravo il temperamento del Duca Ming ed eravamo in buonissimi rapporti. Ma un giorno in cui sono andato a bere con Yun Canghai, mi ha detto che dovrei solo mantenere la mia amicizia con il Duca Ming senza fidarmi troppo di lui.
Gli ho chiesto una spiegazione e ha detto che il Duca Ming era troppo placido, al punto da fargli pensare che ci fosse qualcosa di strano in lui. Aveva anche detto che se il Duca Ming non avesse davvero badato al resto del mondo, allora perché avrebbe coltivato la sua forza misteriosa così tanto…”


“Era estremamente forte?” Chiese frettolosamente Yun Che.


“Esatto!” Mu Yubai annuì e il suo viso divenne un po’ verdognolo:”In quella generazione, l’imperatore demoniaco era il più potente, Yun Canghai era il secondo e il Duca Ming il terzo. La sua coltivazione dovrebbe aver già superato il Re dei Demoni nel suo momento migliore.


“Ah.” Mu Feiyan sospirò. “Solo che non ho tenuto conto dell’avvertimento di Yun Canghai… anche quando il Duca Huai ha mostrato la sua ambizione, non l’ho mai sospettato; al massimo ho solo pensato che il Duca Ming avesse lasciato un figlio indegno.”


Yun Che alzò le sopracciglia:”Nonno, intendi dire che… in tutti questi anni non l’hai più visto?”


“Esatto.” Mu Feiyan annuì. “Prima che il precedente Imperatore Demoniaco morisse, il Duca Ming aveva già dato la sua carica al Duca Huai. Dopodiché ha dato l’addio al precedente Imperatore Demoniaco dicendo di voler vivere una vita priva di preoccupazioni e che voleva godersi il suo ritiro viaggiando per il regno… Non è mai più apparso da allora, per fermare il Duca Huai, la piccola Imperatrice Demoniaca e io abbiamo cercato a tutti i costi di rintracciarlo, ma è stato inutile…
In effetti, considerando quando è grosso il regno, dato il suo potere, se non volesse essere trovato, nessuno sarebbe in grado di farlo.”


“E ora che il precedente Imperatore Demoniaco e il Re dei Demoni sono mancati e la stirpe della piccola Imperatrice Demoniaca deve risvegliarsi, il Duca Ming è il più potente dell'Illusory Demon Realm e nessuno può rivaleggiare con lui!” Il respiro di Mu Feiyan rallentò e i presenti si accigliarono mentre si sentivano raggelare.


Più scoprivano la verità e più terrificante diventava.


Il potere del Duca Huai era già così formidabile che la piccola Imperatrice Demoniaca non poteva combatterlo. Ma ora si era aggiunto il potentissimo Duca Ming alla mischia, rendendo la situazione ancora più incontrollabile…


Quest’ombra che aveva avvolto il clan dell’Imperatore Demoniaco e anche il regno… come avrebbero potuto opporsi?!


La stanza era caduta in un silenzio solenne e si sentiva solo il rumore dei loro respiri. Dopo molto tempo Mu Feiyan sospirò e aggrottò le sopracciglia:”Così sembra che l’unica speranza che ci è rimasta sia nel risveglio del sangue della piccola Imperatrice Demoniaca!”


“Se la stirpe dell’Imperatrice demoniaca si risveglia, a che livello arriverebbe?” Chiese Yun Che.


Yun Qinghong disse senza esitare:”Ogni volta che un Imperatore Demoniaco risveglia il suo sangue, apprende anche le Storie del Mondo Ardente del Corvo Dorato e dopo il suo potere sarebbe senza rivali nel Regno Demoniaco Illusorio! Mille anni fa il precedente Imperatore Demoniaco ha risvegliato la sua stirpe mentre era al quarto livello del Stadio Sovrano Misterioso e la sua forza misteriosa è balzata direttamente al nono livello dello stesso stadio.
La piccola Imperatrice Demoniaca è al quinto livello, così dopo che il suo sangue si risveglierà arriverà al picco del nono livello del Stadio Sovrano Misterioso! Inoltre con le Storie del Mondo Ardente del Corvo Dorato, riuscirebbe ad affrontare uno al decimo livello del Stadio Sovrano Misterioso!
Allo stesso tempo, le sue fiamme avrebbero la proprietà di sopprimere i membri della Famiglia Reale che hanno solo una traccia della stirpe del Corvo Dorato. Allora nemmeno il Duca Ming potrà rivaleggiare con la piccola Imperatrice Demoniaca.”


“Ah, allora è così.” Yun Che mostrò un po’ di sorpresa. Da quanto aveva capito, ogni volta che un Imperatore Demoniaco usava il Sigillo per entrare nella Terra Ancestrale del Corvo Dorato, il loro potere sarebbe aumentato e sarebbe diventato impareggiabile… A quanto pareva queste parole non erano affatto un’esagerazione.


Ora che la piccola Imperatrice Demoniaca aveva ricevuto il Sigillo dell’Imperatore Demoniaco, sarebbe potuta entrare nella Terra Ancestrale del Corvo Dorato e la valle si sarebbe aperta nel giro di quindici giorni.


“Dato che la piccola Imperatrice Demoniaca riceverà un aumento di potere così enorme una volta che la sua stirpe si risveglierà, allora se…” Disse Yun Che accigliandosi. “Se fossi il Duca Huai, penserei ad ogni modo per impedirle di accedere alla Valle del Fuoco e del Fulmine del Corvo Dorato!”


“Esatto!” Mu Feiyan annuì e il suo sguardo divenne più cupo:”Così, entro quindici giorni, nel giorno in cui la Valle del Fuoco e del Fulmine del corvo Dorato si aprirà, radunerò tutte quelle mummie e scorterò personalmente la piccola Imperatrice Demoniaca alla Terra Ancestrale!”


.....


Città Imperiale dei Demoni, Palazzo del Duca Huai.


Mentre tornava nel suo palazzo, il Duca Huai aveva un’espressione tranquilla, ma non appena qualcuno si avvicinava a lui, sarebbe tremato e si sarebbe ritirato per la paura.


“Sua altezza, il grande maestro ha richiesto la sua presenza.”
Nel momento in cui il duca oltrepassò i cancelli del palazzo, una persona con il colorito di una candela di cera e un corno sulla testa lo avvertì a bassa voce. Il suo aspetto era estremamente simile al Drago di Pietra che Yun Qinghong aveva gravemente ferito.


Dopo aver sentito le parole “grande maestro”, il Duca Huai alzò le sopracciglia e annuì. Dopo essere entrato velocemente, si fermò e chiese al messaggero:”Come stanno le ferite di YÈer?”


L’uomo con il colorito cereo rispose:”Le ferite di sua altezza Hui Ye sono molto più gravi di quanto avessimo immaginato. L’energia che si è schiantata sul suo corpo era estremamente tirannica e perfino ora non si è dissipata pienamente… temo che il Duca Hui Ye rimarrà in convalescenza per almeno tre mesi.”


Il Duca Huai si accigliò lievemente; non disse una parola e avanzò verso un cortile.


Aprì una barriera ed entrò in un passaggio segreto per fermarsi di fronte ad una tenda di perle nere come la pece. Dietro di esse si poteva scorgere vagamente un’ombra.


Il Duca Huai si inginocchiò e chiuse gli occhi:”Onorabile padre…”
“Non devi dire nulla, so cos'è accaduto oggi.” Disse una voce passa bassa e profonda. L’età di questa voce era indefinibile, sembrava fluttuare dal cielo, ma allo stesso tempo possedeva una freddezza che sembrava provenire dalle profondità dell’inferno.


“Yun Qinghong è guarito all'improvviso due mesi fa e ha recuperato tutta la sua forza misteriosa. All'inizio credevo che potesse originare da una variabile che non avevamo preso in considerazione prima, ma chi avrebbe pensato che suo figlio in realtà…” Sentendo parlare di Yun Che, il Duca Huai poté trattenersi a stento dallo stringere i denti per la furia. Non aveva mai subito un’umiliazione e una sconfitta simili!


“Non è stata colpa tua. Il figlio di Yun Qinghong è incredibilmente brillante. Ha anche riportato il Sigillo dell’Imperatore Demoniaco e il corpo di Yun Canghai. Anche se fossi stato presente, sarebbe stato difficile evitare una sconfitta.” La voce dietro la tenda di perle continuò:”Il fallimento dei piani di oggi è solo una preoccupazione secondaria. Il problema più serio è che la gente è dalla parte della famiglia Yun. In tal caso non potremo fare mosse imprudenti nei prossimi vent'anni.”


“...Voglio catturare Yun Che personalmente e… ridurlo in un milione di pezzi!” Disse il Duca Huai con voce piena d’odio.


“Che parole incaute; credo che sia la prima volta che pronunci parole del genere. Sembra che questa volta tu abbia incontrato una sconfitta completa.” La voce da dietro la tenda di perle era calma e fredda come una notte oscura mentre diceva:”Una persona incredibilmente astuta, eppure ora agire in modo così sfrenato, deve avere sicuramente qualcuno che lo sostiene! In questo mondo, i nemici più spaventosi sono quelli sconosciuti. Prima dovrai indagare sulle sue origini, sarebbe poco saggio agire contro di lui, sia direttamente, che di nascosto.”


“Capisco pienamente.” Disse il Duca Huai stringendo i denti:”Ho già ordinato… di mobilitare tutte le nostre spie e carpire tutti i suoi segreti! Specialmente la setta a cui appartiene… e anche com'è arrivato fin qui dal continente del Cielo Misterioso!”


“No! Ora non è il momento per fare questo.” La voce dietro la tenda divenne ancora più fredda e e sinistra, delle fiamme nerastre illuminarono l’oscurità; sembrava il fuoco di un fantasma che ondeggiava nell'abisso. “Ti ho convocato per uno scopo, cioè per uccidere qualcuno.”


“Chi?”


“La piccola Imperatrice Demoniaca.”


“Cosa?” Il Duca Huai alzò la testa.


“Ora è il momento migliore per assassinarla.” Risuonò una risata terrificante:”Inoltre ci ha perfino dato l’opportunità lei stessa. Ora è sola ed è anche nella Valle del Fuoco e del Fulmine del Corvo Dorato a cui nessuno si avvicina.”


“Pensa che solo perché ha ottenuto il Sigillo dell’Imperatore Demoniaco potrà risvegliare la sua stirpe… ingenua…”


“Non hai il permesso di dire a nessuno di questo, meno persone lo sapranno meglio sarà… per garantire la riuscita di questo piano, ti accompagnerò personalmente e mi assicurerò che muoia senza lasciare traccia! Ahahahahah…”


Al suono di questa risata selvaggia, la fiamma spettrale brillò e un vento sinistro fece sbatacchiare la tenda di perle...
