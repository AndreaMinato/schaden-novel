---
title: Capitolo 590 - Allora non ci dovremo nulla, né ci rivedremo più
pubDate: 2025-02-03T07:52:46.846Z
tags:
    - atg
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>CAPITOLO SPONSORIZZATO, ringraziamo Eddy!</em>
<em> 21 Capitoli in coda (contati quelli di Fabio), <strong>0/5</strong></em>
<em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


Yun Qinghong sospirò, ma non fermò Yun Che. Annuì e disse:”In tal caso… Yurou, Xiao'er, andate; accompagnerò ChÈer alla Valle del Fuoco e del Fulmine del Corvo Dorato.”


“Non c’è bisogno!” Yun Che alzò frettolosamente la testa:”Padre, sono solo impaziente di verificare le mie ipotesi, ecco tutto. Non farò nulla di pericoloso, quindi dovresti lasciare che vada da solo. Dopo la cerimonia di oggi, il resto della famiglia Yun sarà sicuramente agitata. Inoltre il corpo del nonno è appena tornato a loro e ti staranno aspettando per organizzare il funerale. Non è il momento di lasciare la città per te.”


“Ma ora, il Duca Huai ti odia fino all'osso e anche le sette Famiglie guardiane provano ostilità nei tuoi confronti. Se andrai da solo… sarà troppo pericoloso. Che ne dici di lasciarti accompagnare da me?” Disse Mu Yurou con un tono preoccupato.


Yun che sapeva che erano preoccupati per la sua sicurezza e disse con un’espressione rilassata:”Non vi preoccupate, non è così facile per gli altri seguirmi o individuarmi.”


Una volta detto questo, annullò la sua presenza e attivò in silenzio il “Fulmino Illusorio”. In un istante la sua Energia Misteriosa svanì come fumo nel giro di due secondi senza lasciare alcuna traccia.


“Ah?” l'Energia Misteriosa del fratellone… è scomparsa completamente!” Disse Xiao Wun strabuzzando gli occhi. Yun Che era davanti a lui eppure non sentiva un filo di Energia Misteriosa provenire da lui… Chiuse gli occhi ma non riusciva ad individuare la sua presenza. Sembrava che lo Yun Che di fronte a lui fosse un’illusione.


Nonostante le loro potenti coltivazioni, Yun Qinghong e Mu Yurou sentirono solo una debole traccia di energia che poteva essere descritta come un filo e tutto questo concentrandosi sulla sua presenza.
Inoltre Yun Che era solo a tre passi di distanza da loro… questo grado di occultamento era formidabile… anche dei potenti Sovrani non sarebbero riusciti a trovarlo se si fosse nascosto.


Yun Che rise debolmente e disse:”Questa arte misteriosa si chiama ‘Fulmine Illusorio’ e può nascondere quasi perfettamente la propria presenza. Inoltre attivarla usa pochissima energia. Dopotutto è non sopprime forzatamente l'Energia Misteriosa, la racchiude nel corpo senza interferire con la tua forza misteriosa. Così anche se sei nascosto puoi esercitare sempre la tua forza.”


“E pensare che esiste una tecnica così divina!” Non poté non esclamare Yun Qinghong. Nonostante il suo livello, questa era la prima volta che vedeva una tecnica di occultamento così potente. Allo stesso tempo questo ridusse la sua preoccupazione.


“Dato che insisti così tanto, fai pure. Ricorda di dare la priorità alla tua sicurezza e di tornare velocemente.” Yun Qinghong non provò a trattenerlo ulteriormente. In questi tre mesi in cui lo aveva conosciuto, aveva capito che Yun Che non era una persona che si faceva condizionare. Inoltre da tempo aveva già riposto un’enorme fiducia nei suoi confronti.


“Padre, madre, non vi preoccupate. Non dimenticate che ho anche il Cristallo del Paradiso Assoluto, anche se incontrassi qualche pericolo, non mi accadrà nulla.” Disse con un’espressione rilassata Yun Che.


Mu Yurou era ancora preoccupata, ma non provò più a persuaderlo. Disse a bassa voce:”Con questa tua abilità, sarebbe più sicuro viaggiare per conto tuo… Ah, anche se credo che non sarai in pericolo… non posso smettere di preoccuparmi…”


“Su, basta. ChÈer è molto più incredibile di quanto immaginiamo.” Yun Qinghong la consolò dandole una pacca sulle spalle. Dopodiché fece un passo avanti e premette il dito tra le sopracciglia di Yun Che. Dopo che brillò un bagliore viola, ritrasse lentamente la mano e un’immagine distinta apparì nella mente di Yun Che.


“Questa è la posizione della Valle del Fuoco e del Fulmine del Corvo Dorato e questo è l’aspetto dell’entrata.” Disse Yun Qinghong. “Una volta che raggiungerai quel posto, se la formazione sigillante è ancora lì, dovresti affrettarti a tornare. Se invece è scomparsa… non devi fare mosse avventate e devi mandarmi una trasmissione del suono.”


“Sì, capisco.” Annuì Yun Che.


“Inoltre…” Yun Qinghong esitò per un istante:”Anche se sono sicuro che potrai proteggerti… anche se è solo per non fare preoccupare tua madre, mandaci una trasmissione del suono ogni ora. Se non ne riceverò una andrò subito alla Valle del Fuoco e del Fulmine del Corvo Dorato.”


“Capito. Non lo dimenticherò.” Yun Che annuì un’altra volta. Sapeva che si sarebbero preoccupati comunque… perché erano i suoi genitori.


“Allora vai.” Disse Yun Qinghong annuendo con un lieve sorriso. Le parole comuni e tranquille che pronunciò lo colpirono e riscaldarono il cuore di Yun Che.


“Padre, madre, Xiao Yun, tornerò presto.” Disse Yun che mentre si alzava in volo e, prima che potessero sentire una traccia di Energia Misteriosa nell'aria, era già a trenta metri di distanza.


“ChÈer, devi stare attento!”


Mu Yurou strinse istintivamente la mano di suo marito mentre guardava Yun Che svanire nella notte:”Che’er, starà… bene, vero…”


“Non ti preoccupare, sta solo andando nella Valle del Fuoco e del Fulmine del Corvo Dorato per confermare i suoi sospetti, non combatterà contro nessuno. Inoltre le sue abilità sono ancora superiori rispetto a quanto ci immaginavamo, quindi non correrà pericoli.” Disse Yun Qinghong confortandola.


“Lo so, solo che…” Mu Yurou si posò la mano sul petto prima di dire con sconforto:”Solo che mi sta battendo forte il cuore e ho la sensazione che…”


“Non ti preoccupare, non farti prendere dall'immaginazione.” Disse sorridendo Yun Qinghong:”Nostro figlio è tornato da tre mesi. Ora che se ne va per poco, ti agiti così tanto. Non ti preoccupare, ChÈer tornerà quasi subito. Tutto ciò che dobbiamo fare è tornare a casa e aspettare che ritorni. Potrebbe perfino tornare prima di mezzanotte.”


Per essere il più furtivo possibile, Yun Che aveva viaggiato a metà della sua massima velocità, ma non era sicuramente lento. Con la copertura della notte e il Fulmine Illusorio, arrivò nel luogo che gli aveva indicato Yun Qinghong e si diresse verso ovest.


“Perché sei così fissato con la piccola Imperatrice Demoniaca?” Chiese all'improvviso Jasmine. “Ancora una volta perché è una bellezza? Così i tuoi istinti maniaci e bassi si sono ridestati ancora una volta?”


Le parole di Jasmine lo fecero sussultare. Disse:”Naturalmente no! È perché non deve accaderle nulla! Altrimenti la Città Imperiale dei Demoni entrerà nel caos totale. La fazione del Duca Huai sarà al settimo cielo mentre il mio clan Yun dovrebbe sopportare una forte pressione. Rischierebbe perfino l’annientamento totale… non posso assolutamente permetterlo.”


“Anche se è solo un’ipotesi, molto probabilmente riguarda la vita della piccola Imperatrice Demoniaca. Non importa cosa, devo confermarlo perché non posso permettermi di rischiare minimamente che accada!”


Anche se Yun Che si era spiegato perfettamente e la sua argomentazione fosse valida, Jasmine rispose con una risata sdegnosa:”Umpf e il fatto che tu l’abbia vista nuda è uno dei motivi più importanti?”


Yun Che:”...”


Era chiaro che ormai era impossibile cambiare idea con Jasmine. Decise di non discutere ulteriormente, invece guardò avanti pensando: che… fosse davvero uno dei suoi motivi… dopotutto si era approfittato di lei quella notte… coff…


“C’è una buona notizia che vorrei dirti.” Disse con tono piatto Jasmine.


“Cosa?”


“Metà del veleno nella mia anima è già sparito.”


“Metà, davvero?!” Yun che ne fu scosso e si rallegrò.


Dal tono di Yun Che, Jasmine capì quanto era contento. Sospirò e continuò:”Sono passati sei anni da quando ti ho incontrato. Il veleno più letale dell’universo è stato depurato in sei brevi anni… La Perla del Veleno Celeste è davvero degna del suo nome. Umpf, se non fosse stato per il fatto che ho dovuto intervenire così frequentemente, avrebbe potuto metterci ancora meno!”
“Ottimo!” Disse rallegrandosi Yun Che. “Meno veleno c’è e più sarà facile per la Perla del Veleno Celeste sopprimerlo. Dovrebbe metterci solo due-tre anni per rimuoverlo completamente.”


“No.” Jasmine sbuffò con gli occhi stretti:”Data la velocità della Perla del Veleno Celeste, dovrebbe richiedere circa un anno… Naturalmente a condizione che non usi la mia Energia Misteriosa durante questo periodo di tempo!”


“Un anno?” Questa era proprio una buona notizia:”Questo significa che potrai fare un pieno recupero dopo un anno?”


“Proprio no!” Rispose con una risata fredda Jasmine:”Significherà solo che sono un corpo spirituale che ha bisogno di rimanere attaccato a te per esistere! Se voglio guarire pienamente ho bisogno del nucleo Stadio Tiranno Misterioso, trentacinque chili di Cristalli Purple Veined Divine e anche il Fiore Netherworld Udumbara… non dirmi che te lo sei dimenticato?!”


“Naturalmente non me lo sono dimenticato.” Disse frettolosamente Yun Che. “Ciò significa che dopo potrai usare la tua Energia Misteriosa quando vuoi?”


“...Esatto.” Rispose Jasmine con tono piatto. “Sei pronto ad usare imprudentemente il mio potere senza trattenerti quando arriverà il momento?”


“No, no davvero.” Disse Yun Che:”Sto solo pensando che se potrai cercare i Cristalli Purple Veined Divine e il Fiore Netherwolrd Udumbara da te quando arriverà il momento… Dopotutto sei così potente. Li troveresti molto più velocemente rispetto a me.”


“Non posso.” Disse con indifferenza Jasmine. “La mia anima non è attaccata alla tua così semplicemente, è intrecciata con la tua energia vitale, non potrò allontanarmi da te per troppo tempo! Altrimenti la forza del mio spirito si indebolirà.”


“Bene allora.” Yun Che sospirò di sollievo.


Jasmine:”...”


“Temevo che tra un anno potrei svegliarmi un giorno e scoprire che te ne sei andata senza avvertirmi. Se accadesse… mi sentirei davvero solo e triste.” Disse Yun Che.


Jasmine rise freddamente:”Sono parole che usi per sedurre le ragazze, credi che avranno un effetto su di me?”


“Umpf, una volta che farò un recupero completo, me ne andrò immediatamente. Tuttavia non devi preoccuparti, non me ne andrò senza avvertirti. Prima farò come ho promesso e ti insegnerò la mia arte misteriosa del Dio Stellare… Dopotutto sono la tua maestra e mi hai anche salvato la vita.”


“Allora, nessuno potrà opporsi a te e potrai vivere tranquillamente. Potrai vantarti quanto vuoi e se vorrai che qualcuno si inchini a te, potrai costringerli senza alcuno sforzo. Avrai quante donne desideri… Ma dopo, naturalmente non ci dovremo nulla, né ci rivedremo più.”


“...”


La brezza notturna lo accolse rinfrescandogli la mente. Le parole di Jasmine erano chiare: quando avrebbe recuperato le forze sarebbe stato impareggiabile… queste parole sembravano una fantasia folle, ma dato che era stata Jasmine a dirlo, dovevano essere vere. Ma questo non portò alcuna gioia a Yun Che, né sorrise. Non disse nient'altro e avanzò verso ovest raggiungendo i confini della Città Imperiale dei Demoni.
                                


                                



