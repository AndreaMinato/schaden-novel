---
title: Capitolo 591 - La Crisi della piccola Imperatrice Demoniaca
pubDate: 2025-02-03T07:52:46.846Z
tags:
    - atg
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>CAPITOLO SPONSORIZZATO, ringraziamo Eddy!</em>
<em> 20 Capitoli in coda (contati quelli di Fabio), <strong>0/5</strong></em>
<em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


Il cielo si incupiva sempre di più. La notte era incredibilmente scura oggi e non si vedeva alcuna stella. Una nuvola fluttuò coprendo la luna crescente. In un istante il mondo divenne buio pesto e non si poteva vedere ad un palmo di naso. Anche l’atmosfera sembrò appesantirsi… come se fosse piena di presagi.


“Stasera è davvero buio.” Mormorò Yun Che. Quando guardò il cielo, notò che la nuvola non era densa e che quindi probabilmente non avrebbe piovuto.


Dopo un po’ la nuvola che avvolgeva la luna fluttuò via lentamente e i raggi tornarono ad illuminare il paesaggio. Yun Che vide due picchi torreggianti in lontananza. Nell'oscurità della notte sembravano due giganti che si sorreggevano a vicenda.


L’entrata della Valle del Fuoco e del Fulmine del Corvo Dorato era al confine tra le due vette. Nell'area a cinquanta chilometri di distanza non c’era segno di vita umana aveva visto solo un po’ di Bestie Misteriose.


“Sono quasi arrivato!” Disse Yun Che. Iniziò a scendere e rallentò, diminuì di molto la sua aura e aggrottò le sopracciglia.


Dalle informazioni che Yun Qinghong gli aveva riferito, il sigillo all'entrata era stato creato dall'anima del Corvo Dorato. La formazione profound alta trenta metri emetteva un bagliore dorato e un’aura cocente.


Nell'oscurità della notte avrebbe dovuto attirare l’attenzione con la sua luce, tuttavia Yun Che non vide alcun bagliore dorato.


Ciò significava… che la formazione che sigillava la Valle del Fuoco e del Fulmine del Corvo Dorato era stata davvero infranta!!


“Sembra che le mie previsioni si siano realizzate. La piccola Imperatrice Demoniaca è davvero entrata nella valle… ed esisteva davvero un modo per distruggere il sigillo.” Mormorò Yun Che.


Era ovvio che dopo che era stato infranto, non si sarebbe ripristinato immediatamente e la valle sarebbe stata accessibile per un certo periodo di tempo.


Yun Che prese la Giada di trasmissione del suono per informare Yun Qinghong di come la formazione profound era stata rotta, ma proprio in quel momento posò la giada e pensò:”Meglio avvicinarsi per confermare.”


Yun Che accorciò le distanze e prestò vide l’entrata della valle. Sentiva chiaramente l’aria diventare sempre più calda e, ad un chilometro e mezzo di distanza, il calore era diventato insopportabile per un qualsiasi normale essere umano. Poi Jasmine disse all'improvviso:”Presto, scendi giù; c’è qualcuno all'entrata.”


Sentendo questo, Yun Che atterrò e si avvicinò lentamente. Si nascose usando il Fulmine Illusorio, prima perfino la piccola Imperatrice Demoniaca non avrebbe potuto individuare la sua presenza, figuriamoci gli altri.


Ogni volta che il suo livello nella Grande Via del Budda aumentava, i cinque sensi di Yun Che diventavano più potenti. Si fermò ad un chilometro di distanza e si nascose dietro un enorme macigno, all'entrata della valle aveva scorto chiaramente una persona.


Nonostante non la potesse vedere chiaramente, non stava trattenendo la sua aura e Yun Che sentì un’energia familiare.


Quest’aura, questa lieve pressione, era…


Yun Che ci pensò per breve tempo prima di agitarsi…


Hui Ran!!!


Il figlio maggiore del Duca Huai, il più forte delle Sette Promesse Illusory Demon… La persona che aveva battuto miracolosamente scagliandolo via con un colpo!!!


Perché sarebbe qui…


Yun Che rifletté per un po’ per poi avere un brutto presentimento… la presenza di Hui Ran qui significava solo una cosa. Come temeva, i membri del palazzo Huai, avevano saputo delle azioni della piccola Imperatrice Demoniaca ed erano entrati nella Valle del Fuoco e del Fulmine dopo che la piccola Imperatrice Demoniaca era entrata!


Ovviamente lo stavano facendo per uccidere la piccola Imperatrice Demoniaca!!


Non avrebbero dovuto lasciare tracce per farlo, così il Duca Huai doveva aver incaricato la persona di cui si fidava di più per farlo… i suoi parenti più stretti!


Il padre o il figlio!


Per assicurarsi che l’assassinio avesse successo, il Duca Huai non doveva essere solo. Molto probabilmente ci sarebbe stato suo padre, che probabilmente si era nascosto da tempo e aveva raggiunto il pinnacolo della coltivazione… il Duca Ming!


Hui ran ovviamente era qui per fare la guardia! Per impedire a chiunque di avvicinarsi e capire che il Sigillo della Valle del Fuoco e del Fulmine era stato infranto… Avrebbe messo a tacere ogni testimone e, anche se non avesse potuto farlo, avrebbe comunque saputo l’identità degli intrusi.


Yun Che si nascose, tirò fuori la giada di trasmissione del suono e mandò un messaggio:”Sfortunatamente avevo ragione… la formazione profound della valle è stata aperta. Hui Ran del Palazzo Huai sta sorvegliando l’entrata.”


Quando finì di parlare, Yun Che tenne la giada di trasmissione del suono… Se Yun Qinghong avesse sentito questo messaggio, lo avrebbe raggiunto immediatamente.


“Cos'hai intenzione di fare?” Chiese Jasmine.


Yun Che rifletté per un po’ e disse:”Starò di guardia qui per ora. Figuriamoci i Duchi Ming e Huai, non posso nemmeno sconfiggere Hui Ran. Posso solo osservare e aspettare che mio padre e mio nonno arrivino.”


“Tuttavia, ciò che ha detto il nonno è vero. La piccola Imperatrice Demoniaca non abbasserà la guardia così facilmente. Dopo essersene andata dal palazzo, deve essersi affrettata verso la Terra Ancestrale nelle profondità della valle. Anche se la gente del Duca Huai avesse reagito prontamente, non dovrebbero averla raggiunta. La piccola Imperatrice Demoniaca non incontrerà alcun pericolo nella Terra Ancestrale. Quando il suo sangue si risveglierà, perfino il Duca Ming non potrebbe ucciderla.”


Dopo averlo detto, Yun Che aggrottò ancora di più le sopracciglia.


“Oh, davvero?” Sbuffò Jasmine. “Non trovi che ci sia qualcosa di strano? Quanto sono intelligenti i Duchi Huai e Ming, non penserebbero anche loro a questo?
Sono capaci di prevedere le mosse della piccola Imperatrice Demoniaca e l’hanno inseguita fin qui, non è ovvio che devono aver appreso molti segreti riguardo al clan dell’Imperatore Demoniaco?
Sapranno sicuramente molto di più! Se fosse come hai detto, perché la inseguirebbero inutilmente… lasciando perfino una persona di guardia all'entrata?!”


Era proprio questo ciò che si chiedeva Yun Che. Si fermò per un momento e rise freddamente cambiando tono di voce:”Ho appena ricordato qualcosa di interessante riguardo al sangue del Corvo Dorato.”


“Qualcosa di interessante? Cosa?” Yun Che ne fu sbalordito.


“Nel mondo in cui ero, c’è un piano astrale chiamato ‘Regno del Dio delle Fiamme’. Un posto dominato dal fuoco e i suoi abitanti hanno tutte le stirpe e la forza delle bestie dell’Era Primordiale. Erano Qilin di fuoco, uccelli divini azzurri, Zhurong, volpi divine a nove code, zibellini scarlatti… Quasi tutte le eredità delle bestie divini dell’era primordiale erano concentrate lì. Le migliori naturalmente era le razze dell’Uccello Vermiglio, della Fenice e del Corvo Dorato che possedevano poteri divini supremi!”


<em>Nota traduzione: lo zhurong è una figura mitologica, un dio del fuoco e del sud.</em>


Yun Che:”...”


“L’ho detto prima, tra le tre fiamme supreme, nonostante il Corvo Dorato sia l’ultimo, se ci si basasse solo sulla potenza delle fiamme, sarebbe il più potente. Tuttavia nel Regno Flame God, la forza combinata dei Corvi Dorati è di molto inferiore a quella degli Uccelli Vermigli e delle Fenici; non è nemmeno metà della loro! Sai perché?”


“...Che le fiamme del Corvo Dorato siano troppo intense? Non solo solo intrattabili, feriscono il corpo?” Rispose Yun Che dopo aver riflettuto. In effetti la stirpe più pura del Corvo Dorato nel Regno Demoniaco Illusorio aveva una vita molto corta. Dopo che la loro stirpe si era risvegliata, sarebbero potuti sopravvivere per più di mille anni. Inoltre nessuna Imperatrice sarebbe riuscita a superare il millesimo anno di età.


“Umpf, esatto.” Disse Jasmine. “Nel Regno Flame God, gli uomini che coltivavano le fiamme del Corvo Dorato avevano metà della durata della vita rispetto a quelli che usavano le fiamme dell’Uccello Vermiglio e della fenice! Le donne che coltivavano le fiamme del Corvo Dorato ne avevano la metà della metà. Spesso provavano dolore a causa del fuoco che bruciava il loro cuore!!!”


“Questo perché la fiamma del Corvo Dorato è la fiamma Yang suprema e non permette l’esistenza di nemmeno un minimo di energia Yin! Più pura è la stirpe del Corvo Dorato! E più vale questo! La vitalità delle donne è per natura Yin. Se uno portasse la stirpe del Corvo Dorato e coltivasse la sua forza, non ferirebbe la loro vitalità?!”


Yun Che guardò verso l’alto:”Jasmine, cosa intendi... dire allora?”


Jasmine sorrise freddamente:”Se questo valeva per le donne del Regno Flame God, per la piccola Imperatrice Demoniaca che possedeva un corpo ordinario, ereditare la stirpe del Corvo Dorato le causerebbe un dolore straziante.
Per loro, il cosiddetto risveglio del sangue significa semplicemente ottenere una goccia di sangue puro dall'anima del Corvo Dorato. Eheh, è soltanto una donna, se ottenesse una goccia dall'Antenato corvo Dorato, allora non importa quanto proverà a resistere, la sua vitalità brucerebbe entro un anno!”


“Se fosse ancora vergine e possedesse il suo Yin vitale, non sopravviverebbe nemmeno un mese!”


“Cosa?!” Le parole di Jasmine scioccarono Yun Che.


Jasmine poi continuò:”Tuttavia, se l’anima del Corvo Dorato ha un po’ di cervello, non farebbe qualcosa di così stupido come sprecare il prezioso sangue del Corvo Dorato per una donna! Anche se la piccola Imperatrice Demoniaca riuscisse ad incontrare il Corvo Dorato, molto probabilmente verrebbe scacciata via.”


Yun Che:”!!”


Il giovane era rimasto scioccato… Jasmine non poteva sbagliarsi, ma se era tutto vero, allora il tentativo della piccola Imperatrice Demoniaca sarebbe fallito!
Anche se avesse raggiunto la Terra Ancestrale, finirebbe solo per essere scacciata dall'anima del Corvo Dorato…


Così, incapace di risvegliare la sua stirpe, avrebbe incontrato il Duca Huai che era entrato dopo di lei…


Yun Che si alzò immediatamente e non si nascose. Rilasciò perfino la sua profound aura senza trattenersi. Sollevò una tempesta e si precipitò verso l’entrata della Valle del Fuoco e del Fulmine del Corvo Dorato.


“Chi va là!!” Le azioni di Yun Che attirarono l’attenzione di Hui Ran, che si alzò sgomento.


“Cosa vuoi fare?!” Chiese scontenta Jasmine.


“Ovviamente devo entrare subito!” Disse stringendo i denti Yun Che. “Se è tutto vero… la piccola Imperatrice Demoniaca sarebbe in grande pericolo. Non c’è tempo per aspettare mio padre e mio nonno! Non può morire la piccola Imperatrice Demoniaca, altrimenti anche la famiglia Yun sarà spacciata!”


“Con la tua forza che utilità ci sarebbe se entrassi? Temo che non potrai fermare nemmeno per un secondo persone che sono capaci di uccidere la piccola Imperatrice Demoniaca.”


“...Se posso trovarla e non è ancora morta, allora ho un piano! Hong'er, esci fuori!”


Gridò Yun Che mentre un bagliore freddo brillò nella sua mano facendo apparire la Spada Colpo Celeste Nemesi dei Diavoli. Senza nemmeno dire una parola, attaccò direttamente Hui Ran.
                                


                                



