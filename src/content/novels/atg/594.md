---
title: Capitolo 594 - Affrontare il Duca Ming
pubDate: 2025-02-03T07:52:46.847Z
tags:
    - atg
---





<em>CAPITOLO SPONSORIZZATO, ringraziamo Eddy!</em>
<em> 17 Capitoli in coda (contati quelli di Fabio), <strong>0/5</strong></em>
<em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


“Eheh!” Sollevando il sigillo, il Duca Ming strinse gli occhi e mostrò un sorriso placido ma al tempo stesso inquietante.


“È andato tutto secondo i piani del mio onorabile padre.” Disse il Duca Huai, che non cercò più di attaccare la piccola Imperatrice Demoniaca, si avvicinò al Duca Ming. Anche se il suo corpo era ricoperto di ferite, il suo sorriso era soddisfatto.


“Il tuo obiettivo era… il Sigillo dell’Imperatore Demoniaco!” La piccola Imperatrice Demoniaca si mise una mano sul petto. La sua espressione poteva essere calma, ma irradiava un intento omicida agghiacciante che faceva congelare l’aria attorno a sé.


I praticanti del mistero di basso livello usavano anelli spaziali come contenitori, ma una volta raggiunto lo stadio di Monarca, si poteva aprire una dimensione personale. Si potevano immagazzinare oggetti importanti in questo spazio così da non perderle o farsele rubare facilmente.


Rubare qualcosa dalla dimensione in miniatura di qualcuno era molto più difficile che uccidere quella persona… uccidendola, lo spazio sarebbe crollato e gli oggetti all'interno sarebbero stati fatti a pezzi dalle energie spaziali o sarebbero caduti nelle fessure dimensionali. In uno qualunque dei due casi, questi oggetti non sarebbero mai più riapparsi.


Il motivo per cui il Duca Ming non aveva agito personalmente era per approfittarsi di una sua distrazione per appropriarsi della sua dimensione in miniatura… rubando il Sigillo dell’Imperatore all'interno!


“Deve davvero ringraziare questo oggetto, perché le ha permesso di vivere fino ad ora.” Disse il Duca Ming facendo oscillare il sigillo di fronte a sé. Il suo tono di voce era tranquillo, ma avrebbe fatto palpitare il cuore di chiunque:”So che finché uno possiede il sigillo, quando incontra una situazione pericolosa, berrà automaticamente il suo sangue dell’Imperatore Demoniaco par aiutarla ad usare una tecnica di fuga e anche ad uscire direttamente dalla Valle del Fuoco e del Fulmine del Corvo Dorato. Pagherebbe solo poche gocce di essenza di sangue!”


“Ho aspettato fin troppo a lungo questo giorno… quindi come potrei darle un’opportunità del genere?!!” Il Duca Ming strinse il Sigillo dell’Imperatore Demoniaco e il suo sorriso placido diventò piuttosto sinistro.


La piccola Imperatrice Demoniaca impallidì per un istante e strinse i denti. Rispose con voce profonda:”Lei… perché conosce i segreti del Sigillo dell’Imperatore Demoniaco?!”


“Ahahahah!” Il Duca Huai rise in modo sfrenato:”Piccola Imperatrice Demoniaca, ciò che il mio onorabile padre sa supera la sua immaginazione! Ci sono alcuni segreti del suo clan che nemmeno lei sa!”


“Non mi importa dirle che, quando ha fermato la cerimonia, anche se sospettavo di lei, non sapevo cosa aveva intenzione di fare. Il mio onorabile padre invece sapeva chiaramente dov'era diretta… perché sapeva che poteva usare il sangue dell’Imperatore Demoniaco per attivare il Sigillo e aprire la formazione profound che sigillava la Valle del Fuoco e del Fulmine del Corvo Dorato… e una volta all'interno avrebbe potuto usarlo anche per uscirne.”


“...”


“Ma bisogna dire che ha fatto una scelta davvero saggia e brillante fermando la cerimonia per cercare di risvegliare il suo sangue. Se non fosse per la guida del mio onorabile padre non me lo sarei mai immaginato. Anche se fossi riuscito a dedurlo dalle sue azioni, sarei arrivato fin troppo tardi… Perché se avesse davvero risvegliato il suo sangue, avrebbe causato notevoli ostacoli per me.”


“Ma che peccato…” Il Duca Huai sogghignò. “Che alla fine è solo una donna! Se una donna osasse risvegliare il suo sangue, condurrebbe ad un solo risultato: la morte! Da tempi immemori l’Imperatore Demoniaco è sempre stato un uomo, quindi nessuno ha mai saputo di questo particolare dettaglio. Anche gli eredi diretti della stirpe dell’Imperatore Demoniaco non lo sapevano… eppure il mio onorabile padre lo sapeva perfettamente! Così non solo non è riuscita a fare ciò che voleva… ci ha anche dato un regalo incredibile!”


“Patetica donna, come credeva di poter rivaleggiare con mio padre?!”


La piccola Imperatrice Demoniaca strinse le mani e il suo viso impallidì, ma i suoi occhi erano pieni di luce dorata… in quel momento la sua furia e la sua Energia Misteriosa avevano raggiunto il limite.


“Senza il Sigillo dell’Imperatore Demoniaco… eheh non avrà più la possibilità di andarsene viva da questo posto.” Disse il Duca Ming mentre sorrideva e stendeva il palmo verso di lei. Nella sua mano ondeggiavano delle fiamme nere e cremisi:”Così ora può morire… e quando andrà all'inferno si ricordi di salutare il suo patetico padre e suo fratello… Oh?”


Il Duca Ming si fermò e guardò verso sud. Gli sfuggì una risata sdegnosa:”Oh? Sembra che un piccolo ratto sia scorrazzato fuori. Principessa Caiyi, sembra che non sia così sfortunata dopotutto. Prima di morire qualcuno si è offerto per essere sepolto con lei.”


Sia il Duca Huai che la piccola Imperatrice Demoniaca sentirono un’aura avvicinarsi… era la rapidità di un coltivatore al Stadio Sovrano Misterioso, ma la sua aura era incredibilmente bassa… era solo allo Stadio del Cielo Misterioso!


Un’aura al picco dello Stadio del Cielo Misterioso, che però mostrava la velocità di un Monarca agli stadi iniziarli, esisteva solo una persona con queste capacità… sia la piccola Imperatrice Demoniaca sia il Duca Huai avevano visto solo una volta in tutta la loro vita un coltivatore capace di questo… Inoltre l’aura che stavano percependo era famigliare!


“Che sia…” Il Duca Huai si girò e mostrò un’espressione incredula.


Gli elementi di questo posto erano incredibilmente attivi, così il ritmo con cui la Grande Via del Budda assorbiva l’energia era molto più veloce rispetto al mondo esterno. Mentre Yun Che era volato fin qui, aveva mantenuto la massima velocità senza esaurire troppa energia o stancarsi.


Una volta che il Duca Huai e gli altri scoprirono Yun Che, il giovane aveva già incollato lo sguardo sulla piccola Imperatrice Demoniaca…


Whoosh!!


Accompagnato da una raffica, Yun Che arrivò di fronte alla piccola Imperatrice Demoniaca. Una volta che aveva visto che non era morta e non sembrava nemmeno ferita, si tranquillizzò.


“Yun… Che!” Era incredulo, ma in quel momento era apparso proprio quel giovane. Le pupille del Duca Huai si dilatarono e la sua gola tremò. Iniziò ad emettere un ringhio pieno di odio e sete di sangue.


La sua reazione dimostrava quanto Yun Che lo aveva scosso.


“Oh?” Il Duca Ming alzò le sopracciglia immediatamente. Una comparsa inaspettata, un volto giovane e una velocità che non corrispondeva affatto con la sua forza misteriosa. Tutto questo aveva già attirato l’interesse del Duca Ming. E una volta che il Duca Ming aveva urlato il suo nome, si incuriosì ancora di più e scorse con lo sguardo il giovane tre volte.


“Perché sei venuto qui?!” L’improvvisa comparsa di Yun Che aveva scioccato la piccola Imperatrice Demoniaca e l’aveva anche inquietata… Perché una volta apparso qui, i Duchi Ming e Huai non l’avrebbero lasciato andare sicuramente!


“Oh, passavo di qui per caso per godermi la brezza notturna, ma sorprendentemente ho visto che il sigillo all'entrata della valle era scomparso, così per curiosità ho deciso di dare una sbirciata all'interno.” Disse in un modo rilassato e tranquillo Yun Che, come se non si rendesse conto del pericolo in cui si trovava. Disse queste parole per rilassare le guardie dei suoi nemici… Se avessero scoperto che aveva già informato Yun Qinghong, avrebbero agito in modo più deciso…


In questa situazione, ogni secondo che guadagnava aumentava la loro speranza di sopravvivere… dato che Yun Qinghong era stato già allertato della presenza del Duca Ming, non sarebbe venuto da solo. Si sarebbe portato un gruppo di esperti che avrebbe potuto affrontare anche il Duca Ming!


Se fosse riuscito a perdere tempo forse avrebbe potuto mettere in salvo la piccola Imperatrice Demoniaca.


“Idiota!” La piccola Imperatrice Demoniaca naturalmente non credette alle parole del giovane visto che la sua velocità fulminea di prima aveva tradito il suo nervosismo. Disse a bassa voce:”Vattene subito da qui! Non importa cosa accadrà… non hai il permesso di voltarti!”


Dopo aver detto questo, le fiamme che avvolgevano la piccola Imperatrice Demoniaca si alzarono di dieci metri. Yun Che le diede un’occhiata sbalordita… La piccola Imperatrice Demoniaca che dava l’impressione di essere priva di emozioni aveva intenzione di usare tutte le sue forze per ostacolare i Duchi Ming e Huai e dargli una possibilità di scappare…


Sembrava che non fosse così fredda come mostrava…


Ma era chiaro che il suo piano non fosse fattibile. Yun Che alzò le spalle e disse:”Credo che non sprecherei energia… Se è un avversario da cui nemmeno lei può fuggire, allora è ancora più impossibile per me.”


“...Stupido! Perché sei così stupido e sei venuto qui a morire?!” Gridò la piccola Imperatrice Demoniaca. Il suo viso giovane era infuriato e avvilito, emozioni che si scontravano completamente con la delicatezza del suo volto.


“Oh… così sei quel Yun Che.” Ponderò il Duca Ming con un sorriso interessato.


Yun che si girò e lo guardò:”Oh, il famoso Duca Ming conosce davvero il mio umile nome, sono davvero onorato dal suo favore.”


Il Duca Huai sbuffò e avanzò per parlare, ma all'improvviso il suo volto si congelò… perché Yun Che aveva menzionato il nome di suo padre!!


Cosa stava succedendo… Come poteva conoscere il nome del duca?! Perfino la gente della Città Imperiale dei Demoni non l’aveva visto da oltre cento anni e la sua esistenza era stata praticamente dimenticata. Ma questo Yun Che arrivato da soli tre mesi… Come faceva a saperlo?


Per un istante la piccola Imperatrice Demoniaca mostrò sorpresa.


“Oh?” Il Duca Ming strizzò gli occhi:”Interessante, mi hai davvero riconosciuto.”


“Naturalmente.” Disse Yun Che incrociando le mani al petto. Di fronte a questa persona terrificante la cui forza dominava l'Illusory Demon realm e che aveva un’astuzia e intelletto incredibili, Yun Che non sembrò minimamente nervoso, invece sorrise allegramente e rispose:”Non solo, so anche che…”


“È stato lei a complottare con la regione della Potente Spada Celestiale cento anni fa per uccidere il precedente Imperatore Demoniaco… ed ha anche… ucciso personalmente il piccolo Imperatore Demoniaco!!”


Le parole di Yun Che erano state sconvolgenti. La piccola Imperatrice Demoniaca tremò e alzò la testa; per un istante sembrò stordita… mentre il Duca Huai non ebbe abbastanza tempo per nascondere il suo sguardo sbalordito. Perfino il Duca Ming che stava fissando Yun Che ebbe un bagliore sorpreso nella profondità dei suoi occhi.


Yun Che aggrottò le sopracciglia… La sua ipotesi si era rivelata esatta.


“Lo stai provocando? La forza misteriosa di questo tipo ha raggiunto il decimo livello del Stadio Sovrano Misterioso! Potrebbe ucciderti con un dito!” Disse con voce solenne Jasmine.


“...” In questo mondo dove gli dei Profound erano solo un’esistenza leggendaria, il decimo livello del Stadio Sovrano Misterioso era il picco della coltivazione! Erano i veri signori impareggiabili sia nel continente del Cielo Misterioso che nel Regno Demoniaco Illusorio! Un’esistenza che gli esseri umani potevano considerare perfino divina!


Yun Che non si sarebbe mai immaginato che avrebbe… affrontato così presto un esperto del genere… Una persona davvero impareggiabile!


Yun Che inspirò silenziosamente e rispose a Jasmine:”Non voglio provocarlo… ma devi sapere che la curiosità è una delle più grandi debolezze dell’umanità! E in questo mondo ci sono pochissime cose che potrebbero rendere curiosa una persona come il Duca Ming. Ma le parole che ho detto lo indurranno sicuramente a farmi domande!!”


“Ogni parola in più aumenterà le nostre possibilità di fuggire!”
