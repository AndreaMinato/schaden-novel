---
title: Capitolo 60 – Palazzo Profound New Moon, Sikong Han
pubDate: 2024-05-25T02:27:25.188Z
tags:
    - atg
---


La voce confuse Yun Che per qualche istante. Si voltò ed osservò con grandissima sorpresa il possente uomo di fronte a lui… Ah no, era un ragazzo! Vedendolo, nessuno avrebbe creduto che si trattasse solo di un quindicenne. Alto più di due metri e venti o trenta centimetri, il suo intero corpo era incredibilmente robusto; i muscoli sembravano impilarsi verso l’alto e semplicemente restando fermo in quel punto, pareva una piccola montagna…
“Yuanba! Cosa ci fai qui?” disse Yun Che, completamente sbalordito. Quel ragazzo incredibilmente possente era in effetti il fratello minore di Xia Qingyue e l’unico migliore amico che avesse avuto fin da quando era un bambino – Xia Yuanba!
“Cognato, sei davvero tu!” vedendo il volto di Yun Che, Yuanba alzò la voce e gli corse incontro con il viso pieno di gioia e sorpresa. Mentre si avvicinava, il terreno tremò leggermente; se qualcuno avesse visto la scena, gli sarebbe sembrato che Yun Che stesse per essere abbracciato da un orso. Yun Che non poté fare altro che impallidire e fare due passi indietro… se fosse stato abbracciato in quel modo, si sarebbe come minimo rotto un osso.
“Fermo-fermo-fermo-fermo!” Yun Che agitò rapidamente le mani, fermando l’euforico Yuanba che lo aveva quasi stretto a sé. Lo squadrò dal capo ai piedi e chiese di nuovo: “Yuanba, come mai sei qua?”
“Dovrei essere io a farti questa domanda, cognato.” Xia Yuanba si agitò: “Sei mesi fa ho sentito che eri stato espulso dal tuo clan. Ti ho cercato per parecchi giorni, ma non sono riuscito a trovarti. Phew, sono contento che tu stia bene. Ho pensato che ti fosse successo qualcosa e negli ultimi sei mesi non sono mai riuscito a dormire tranquillamente.”
La sorpresa e la preoccupazione di Xia Yuanba provenivano interamente dal profondo del cuore. In quel mondo, eccetto Xiao Lie e Xiao Lingxi, l’unica persona alla quale importasse di lui era il suo amico d’infanzia, Xia Yuanba. Profondamente commosso, Yun Che fece un passo in avanti e gli diede una pacca sull’enorme braccio: “Riposa tranquillo, sono tremendamente resistente, come potrebbe mai capitarmi qualcosa? Essere bandito dal Clan Xiao in realtà è stata una cosa positiva; il mondo esterno è molto più bello di Floating Cloud City, dove abbiamo trascorso dieci e oltre anni della nostra vita. Negli ultimi sei mesi ho continuamente camminato verso ovest e solo oggi sono arrivato a New Moon City. Per quanto riguarda la tua presenza qui… non mi dire?”
Yun Che guardò a lato e diede uno sguardo alla grande e appariscente insegna del Palazzo Profound New Moon.
“Hehe, mio cognato è davvero sveglio. Ora sono un allievo del Palazzo Profound New Moon.” non appena nominò il Palazzo Profound New Moon, il volto di Xia Yuanba mostrò un po’ di orgoglio: “Sono arrivato qui sei mesi fa ormai e sono persino entrato nella Prima Classe del Dipartimento del Profound.”
“Prima Classe? È difficile essere ammessi in quella classe?” a giudicare dal tono di voce di Yuanba, la Prima Classe sembrava essere davvero fantastica.
“Certo” Xia Yuanba annuì e disse, vantandosi: “La Prima Classe riceve insegnamenti dal Grande Anziano del Dipartimento del Profound in persona. I requisiti per entrare nella Prima Classe sono i più alti; devi avere abbastanza talento o… eheh, abbastanza agganci.”
Yun Che si ricordò che, sei mesi prima, Yuanba era al quarto livello dell’Elementary Profound Realm. A quell’età poteva essere considerato solo un livello mediocre e non era affatto “avere abbastanza talento”; questo significava che Yuanba doveva essere entrato con l’altro metodo. Yun Che chiese con uno sguardo sospettoso: “La tua famiglia ha qualche legame col Palazzo Profound New Moon?”
Xia Yuanba rispose con una risata imbarazzata: “Oh. In effetti, quando mio nonno era giovane, spesso visitava New Moon City e vi ha stretto una grande amicizia. Il suo amico, in seguito, è diventato uno dei Vicedirettori del Palazzo Profound New Moon. Di conseguenza non ho dovuto eseguire il testi di ammissione e sono persino entrato nella Prima Classe.”
“Non parliamo di queste cose. Cognato, sei sempre rimasto da solo? Hai già trovato un posto dove stare, qui a New Moon City? Cosa farai d’ora in poi?” chiese Xia Yuanba, con un tono particolarmente ansioso; si sentiva che era sinceramente preoccupato. Capiva fin troppo bene Yun Che; il suo fisico non era nulla di speciale e non aveva mai messo piede fuori da Floating Cloud City prima di compiere sedici anni, ma la cosa più importante era che, con la sua disabilità per lui era praticamente impossibile potersi difendere. Era difficile non preoccuparsi per lui.
Yun Che non rispose alle domande di Xia Yuanba e al contrario chiese a sua volta, sollevando la testa: “Il Grande Anziano di cui hai parlato, quello che supervisiona la Prima Classe, per caso si chiama Sikong Han?” Yun Che non era affatto basso, ma di fronte a Xia Yuanba si sentiva come se fosse appena uscito da Lilliput.
“Eh? Sì, giusto. È proprio l’Anziano Sikong. Cognato, non sei appena arrivato a New Moon City? Come fai a sapere dell’Anziano Sikong?” chiese Xia Yuanba, grattandosi la nuca.
“Lui e mio nonno hanno un legame; prima che lasciassi Floating Cloud City, il Nonno mi ha detto di venire da lui.” rispose Yun Che.
In realtà Yun Che non intendeva trascorrere molto tempo a New Moon City, perché qualsiasi luogo sotto al cielo, per lui, poteva essere un posto dove allenarsi. Solo che non aveva intenzione di abbandonare il desiderio che suo nonno aveva espresso durante il loro doloroso addio e voleva vedere se sarebbe riuscito ad ottenere qualche vantaggio dal suo incontro con Sikong Han.
“Oh, okay.” Xia Yuanba annuì immediatamente. Poi, si bloccò per un attimo, mentre allungava un braccio per grattarsi un orecchio: “Ma non è assicurato che tu riesca a incontrarlo oggi. Infatti, proprio oggi c’è la cerimonia di benvenuto per il nuovo Capo Palazzo e ci sarà una grande festa questa sera. Ho sentito dire che ci saranno anche tutte i Sect e i Clan più famosi di New Moon City; l’Anziano Sikong dovrebbe essere occupato a prepararsi per l’occasione.”
Yun Che ci pensò per un po’ e disse: “Quindi è così… andiamo lo stesso a visitarlo. Nel migliore dei casi riusciremo a incontrarlo, sennò rimanderemo a domani.”
“Oh, okay.”
Xia Yuanba accompagnò subito Yun Che e camminò verso l’entrata principale del New Moon Profound Palace. Vennero fermati sulla soglia. Il giovane guardiano del cancello distese il braccio davanti a Yun Che, bloccandolo: “Chi non è un allievo del Palazzo non ha il permesso di entrare.” Xia Yuanba rispose velocemente. “Fratello Maggiore Zhan, lui è mio cognato, ha degli affari da sbrigare con l’Anziano Sikong.”
La persona che Yuanba aveva chiamato “Fratello Maggiore Zhan” aveva uno sguardo solenne e disse rispettosamente: “Di solito, un allievo del Palazzo può portare all’interno una persona, ma non oggi. Questa sera c’è la festa di congratulazioni per la nomina del nuovo Capo Palazzo; gli Anziani al momento sono molto occupati e non possono incontrare ospiti. Se avete degli affari, tornate domani.”
“Questo…” Xia Yuanba poté solo guardare Yun Che, senza riuscire a fare altro.
Yun Che prese con decisione la tavoletta di legno che suo nonno gli aveva dato, e disse: “Mi chiedo se questa insegna possa permettermi di entrare e incontrare l’Anziano Sikong in questo momento?”
Il “Fratello Maggiore Zhan” diede distrattamente un’occhiata alla tavola di legno. Proprio quando stava per parlare, il suo sguardo ritornò immediatamente a posarsi su di essa e rispose, incurvando le sopracciglia: “Questa è… Una delle sette targhe Profound dell’Anziano Sikong? Oh, avresti dovuto mostrarmela prima, prego entrate.”
Quando finì di parlare, ritrasse il braccio che aveva disteso, fece un passo indietro e fece cenno a Yun Che e Xia Yuanba di entrare.
Yun Che voleva solo fare un tentativo, non si sarebbe mai aspettato che avrebbe davvero funzionato. Dopo essere entrato nel New Moon Profound Palace, Xia Yuanba disse con un volto esterrefatto: “Cognato, come fai ad avere una delle sette targhe Profound dell’Anziano Sikong? Solo le sette persone più strettamente legate all’Anziano ne hanno una e con quella tavoletta di legno, puoi essere considerato un membro del Palazzo Profound New Moon, potendo entrarci liberamente.”
“Sikong Han la diede a mio nonno quando erano giovani; forse lo fece per permettere a mio nonno di trovarlo senza difficoltà all’interno del Palazzo Profound New Moon.” ipotizzò Yun Che. Poi pensò: “Se Sikong Han in passato ha davvero dato una cosa del genere al Nonno, di sicuro il Nonno deve avergli fatto un favore non da poco.”
Così Xia Yuanba accompagnò Yun Che e si diresse direttamente verso la Sala degli Anziani del Palazzo Profound New Moon; lungo la strada iniziò a mostrare il Palazzo a Yun Che e a raccontargli cosa aveva imparato negli ultimi sei mesi.
A quel punto Yun Che sentì improvvisamente Jasmine parlare nella sua mente con un tono di voce molto particolare: “Questa persona, è tuo amico?”
“Sì. C’è qualcosa che non va?” Il fatto che Jasmine avesse davvero chiesto di Xia Yuanba lo riempì di sorpresa.
“Quanti anni ha?”
“Quindici e mezzo.”
“Quindici anni e mezzo di età…” Jasmine si fermò a pensare per un momento, poi disse a bassa voce: “Questa persona, in realtà possiede le Divine Vein del Tiranno!”
“Divine Vein… del Tiranno?” i passi di Yun Che si fermarono, e lui corrugò la fronte: “Cosa intendi dire?”
“Le sue Profound Vein sono molto speciali, la loro larghezza è almeno il doppio di quelle di una persona normale e hanno anche una struttura leggermente diversa. Queste Profound Vein sono conosciute come le “Divine Vein del Tiranno”. Persino nel Divino… beh, per farla breve, sono delle Profound Vein estremamente rare, e nel luogo in cui io sono nata, le persone nate con queste Profound Vein avrebbero inevitabilmente dominato un’intera regione e sarebbero nominate imperatori. Ma in un posto come questo sono davvero sprecate! Il motivo per cui le sue vene sono così grandi è proprio perché sono Divine Vein del Tiranno. Con quelle vene, anche se non appare evidente all’Elementary Profound Realm, una volta che sarà entrato nel Nascent Profound Realm e il suo potere sarà maturato, dovrà impiegare almeno dieci volte lo sforzo di una persona normale per ogni passaggio di livello! Inoltre, nel corso di tutta la sua vita, potrà procedere solo nel Nascent Profound Realm e non potrà mai effettuare il passaggio al True Profound Realm.”
“Yun Che: “…”
“Cognato, siamo arrivati.”
Anche se Yun Che voleva fare altre domande, Xia Yuanba l’aveva già portato davanti alla Sala degli Anziani.
“Andrò a vedere se l’Anziano Sikong è qui.”
Proprio quando Xia Yuanba stava per bussare, la porta si aprì improvvisamente e un uomo che sembrava avere tra i quaranta e i cinquant’anni, con una veste di colore scuro, camminò fuori. Quando lo vide, Yuanba lo salutò rapidamente: “Anziano Sikong, siete davvero qui. È magnifico.”
Quella persona era esattamente il Sikong Han che stavano cercando, anche se sembrava un po’ più giovane di come Yun Che lo aveva immaginato. Vedendo Xia Yuanba, sorrise gentilmente: “Oh? Yuanba, hai bisogno di me per qualcosa?”
“Si tratta di mio cognato, deve incontrarti.” Xia Yuanba si spostò, rivelando Yun Che, che prima era completamente coperto dal suo corpo, a Sikong Han.
Yun Che camminò in avanti e disse cortesemente: “Anziano Sikong, il giovane Yun Che è venuto da Floating Cloud City, a est. Anziano Sikong, ricordi ancora di un vecchio amico proveniente da Floating Cloud City, chiamato Xiao Lie?”
“Xiao Lie? Hai detto Xiao Lie?”
Sentendo quel nome, Sikong Han ebbe una reazione che sorpassava di gran lunga le aspettative di Yun Che. Con un solo veloce passo in avanti, Sikong Han si avvicinò e afferrò le spalle di Yun Che con entrambe le mani: “Dove si trova? È forse qui a New Moon City?”
Yun Che scosse la testa: “No. In questo momento, il Nonno è ancora a Floating Cloud City. Sono venuto a New Moon City per incontrarti secondo il volere di mio nonno.”
Quando ebbe finito di parlare, Yun Che prese in mano la targa Profound e la mostrò a Sikong Han.
Sikong Han la afferrò ed emise un lieve e triste sospiro: “Sono passati già sette anni; in questi anni, ho sempre voluto andare a trovarlo, ma non ne ho mai avuto la possibilità. Spero che questa volta, potrò finalmente ripagare la sua gentilezza.”

