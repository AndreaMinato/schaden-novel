---
title: Capitolo 614 - Sangue Chiama Sangue
pubDate: 2025-02-03T07:52:46.850Z
tags:
    - atg
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>CAPITOLO SPONSORIZZATO, ringraziamo Fabio!</em>
<em>12 Capitoli in coda, <strong>0/5</strong></em>
<em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


Le persone che avevano accompagnate il Duca Huai erano tutti membri del suo palazzo e anche se ce n’erano solo cento, già venti di loro erano sovrani. Questa dimostrazione di potere stravagante fece tremare di paura perfino le Famiglie Guardiane. Negli ultimi anni la forza del Duca era stata scioccante, ma solo negli ultimi mesi si erano resi conto che in passato aveva solo mostrato la punta dell’iceberg.


Inoltre ultimamente perfino gli individui più potenti si erano coalizzati con lui, nessuno poteva immaginarsi quanto fosse diventato formidabile ormai.


In seguito all'ascesa del Duca Huai, il palazzo sarebbe diventato imperiale e ogni membro che vi apparteneva sarebbe stato considerato in modo completamente diverso. Anche per Hui Ran e Hui Ye sarebbe successo lo stesso; i loro sguardi erano arroganti come aquile solitarie. La loro posizione attuale era completamente diversa rispetto a prima. Da quel giorno in avanti sarebbero stati principi! L’intero Illusory Demon Realm si era sottomesso al loro clan!


Il Duca Huai rimase di fronte al trono e, sotto gli sguardi delle Famiglie Guardiane, dei palazzi e degli eroi del regno, si sedette lentamente. Nonostante aveva già previsto cento anni fa che questo giorno sarebbe arrivato, in quel momento stava ricevendo l’attenzione di tutti quanti. Poteva controllare la vita e la morte di tutti i suoi sudditi, il fato del regno era nelle sue mani… Così non poté sospirare mentre il suo sangue ribolliva.


Il tempo del clan dell’Imperatore Demoniaco era finito. D’ora in avanti questo Illusory Demon Realm sarà governato dal mio clan!!


Accanto a lui, quattro servitrici lussuosamente vestite stavano portando degli abiti e una corona dorata, per poi sedersi accanto a lui. Il maestro della famiglia reale che si occupava delle cerimonie avanzò tenendo la testa alta mentre annunciava:


“Il primo Imperatore Demoniaco ha unito tutto il mondo e ha condotto il regno a diecimila anni di pace e prosperità. Tuttavia è accaduta una calamità; l’ultimo Imperatore Demoniaco è mancato e anche i suoi successori sono scomparsi. Così la linea dell’Imperatore Demoniaco è stata consegnata ai cinque elementi, senza lasciare alcuna volontà, né successore e causando una grande tristezza per tutto il regno.
Se gli eroi rimanessero senza un capo, allora ne seguirebbe il caos, ma fortunatamente il Duca Huai ha avuto a cuore il destino dei sudditi, ha mostrato un talento immane e possiede l’abilità di sradicare montagne e riempire gli oceani, ha dissolto il caos calmando la gente e conquistandone il cuore. Ha la disposizione di un imperatore ed è impareggiabile. I quattro mari si inchinano con accordo di fronte alla scelta di nominarlo nuovo regnante!”


“Tutti i duchi hanno lavorato insieme per sostenere il nuovo sovrano, grazie alla protezione di tutti i clan, ha ricevuto il mandato del cielo; tutti gli ufficiali si sono impegnati per assistere il nuovo regnante e sostenere l'Illusory Demon Realm…”


Boom…


Il suono del tamburo risuonò dall'esterno della sala; il maestro delle cerimonie interruppe il suo discorso e la sua voce si alzò di diverse ottave:”È arrivato il momento di incoronare il nuovo sovrano!”


Era arrivato il momento dell'incoronazione in cui sarebbe seguita una cerimonia per onorare gli dei e il cielo. Dopodiché il Duca Huai sarebbe diventato ufficialmente il nuovo imperatore.


Il Duca Huai si alzò e allargò le braccia. Le servitrici accanto a lui gli tolsero gli abiti ricamati che simboleggiavano la sua posizione di duca, avvolgendo le sue spalle con le vesti dorate che raffiguravano l’immagine di un Corvo Dorato, il simbolo dell’Imperatore Demoniaco.


Tutte le persone radunate nella Sala Imperiale dei Demoni si inginocchiarono:”Porgiamo i nostri saluti all'Imperatore Huai! Che l’Imperatore Huai possa vivere per sempre brillando come il sole e la luna!”


Le persone che avevano il privilegio di essere presenti erano senza dubbio i membri più importanti della società; il Duca Huai si godette il momento in cui li vide piegare la testa e giurare fedeltà! Mentre scorgeva con lo sguardo i dintorni, vide l’unico luogo che non era in armonia con il resto della grande sala… Nell'intera sala c’erano solo due gruppi che non si erano inginocchiati. Erano le famiglie Yun e Mu.


“Come osate Mu Feiyan e Yun Qinghong!” Il rimprovero arrabbiato del maestro delle cerimonie risuonò nella stanza:”Il nuovo imperatore sta per essere incoronato, cosa state aspettando?! Inginocchiatevi!”


Anche se il maestro delle cerimonie apparteneva alla famiglia reale, in circostanze normali non avrebbe un coraggio del genere tanto da alzare la voce contro Yun Qinghong e Mu Feiyan. Oggi però le circostanze erano completamente diverse… Le due famiglie erano sempre state in conflitto con il palazzo Huai e negli ultimi mesi dopo la sepoltura della piccola Imperatrice Demoniaca, i due clan avevano “diffamato” il Duca Huai dicendo che aveva ucciso la piccola Imperatrice Demoniaca. E oggi perfino uno stolto avrebbe capito che dopo la sua ascesa al trono, il Duca Huai non avrebbe tollerato i suoi nemici. Inoltre dato il suo potere, come poteva non agire contro le due famiglie.
Per questo il Maestro delle cerimonie aveva gridato con sicurezza, anzi temeva di essere stato troppo misurato e che avesse attirato l’insoddisfazione del Duca Huai.


L’atmosfera si congelò velocemente mentre tutti puntavano gli occhi verso le famiglie Yun e Mu. Le Famiglie Al Mondo, Su e Yan divennero nervose mentre sussultavano.


Yun Qinghong si alzò e con voce tonante disse: “Perché dovrei inchinarmi?!!” Come poteva un basso maestro delle cerimonie sopportare la sua aura? Tremò e arretrò istintivamente. Le sue labbra tremavano, ma non poté dire una sola parola.


“Yun Qinghong!” Helian Kuang ruggì mentre puntava il dito verso il patriarca Yun, la sua espressione era piena di furia mentre il suo sguardo era pieno di derisione. “Il nuovo imperatore sta per essere incoronato, eppure hai agito in questo modo… intendi ribellarti?!”


“Ribellarmi?” Yun Qinghong rise freddamente:”Ha la faccia per dire una cosa del genere di fronte a tutti gli eroi del regno! Ribellarmi… chi si sta ribellando davvero?!”


“Naturalmente è lei!” Disse ad alta voce Jiufang Kyu mentre si alzava e puntava il dito verso di lui. Dopo la sepoltura della piccola Imperatrice Demoniaca, il Duca Huai sarebbe diventato imperatore. La Famiglia Yun era entrata in vantaggio durante la grande cerimonia di quattro mesi fa, ma oggi non avevano più niente di cui preoccuparsi. Così naturalmente era arrivato il momento di colpirli mentre erano già in difficoltà e allo stesso tempo dimostrare la propria lealtà all’Imperatore Huai. “Yun Qinghong, in quanto patriarca della famiglia Yun, il suo sacro dovere è di proteggere l’imperatore! Ma nel giorno in cui il nuovo imperatore sta per ascendere al trono, sta davvero…”


“Zitto!” Prima che Jiufang Kui finisse di parlare, fu interrotto con furia da Yun Qinghong:”Io non sono una persona che può essere insultata da un traditore spudorato! La mia famiglia Yun ha seguito il primo Imperatore Demoniaco fin dall'inizio e ha unificato il regno insieme a lui. Se il primo Imperatore Demoniaco non fosse esistito, allora non sarebbe esistita una Famiglia Yun così fiorente! Fin dall'inizio il nostro dovere era proteggere il clan dell’Imperatore Demoniaco e l’abbiamo considerato un motivo di gloria!
E durante questi ultimi diecimila anni non abbiamo mostrato il minimo segno di infedeltà! Umpf… chi sarebbe il Duca Huai?! Che requisiti avrebbe per richiedere lealtà dalla mia Famiglia Yun?! Fate parte delle Famiglie Guardiane eppure siete diventati dei banditi e avete ucciso la piccola Imperatrice Demoniaca… avete riempito di vergogna i vostri antenati e i vostri fondatori!!”


“Yun Qinghong! Che coraggio che ha!!” Il Duca Zhong si alzò di scatto dal suo posto con un’espressione indignata mentre tremava:”Dopo che la piccola Imperatrice Demoniaca ha incontrato una calamità, ha continuato a diffamare il nuovo imperatore dichiarando che è stato lui ad assassinare la piccola Imperatrice Demoniaca! Ma lei ha chiaramente incontrato una disgrazia nella Valle del Fuoco e del Fulmine del Corvo Dorato e quando il sigillo si è aperto, il nuovo imperatore era nella città imperiale.
Moltissimi persone l’hanno visto! E tutte le persone del regno sanno che, una volta che entri nella valle, è impossibile uscirne a parte quando il sigillo si richiude! Questa sua diffamazione è davvero ridicola!”


“Il nuovo imperatore è stato estremamente magnanimo, ha scelto di non entrare in conflitto con lei e ha anche cercato di non badare a come la vostra famiglia Yun lo ha calunniato! Eppure Yun Qinghong non riesce a riconoscere questa grande gentilezza e continua a rimanere ostinato, non sa cos'è bene per lei! E durante questa sacra cerimonia di ascensione, non solo insulta il nuovo imperatore, osa perfino fare un’accusa così ridicola e incredibile di fronte a tutti i presenti! Questo non è solo un grande crimine, ma è chiaro che non ci considera nemmeno!”


Mentre parlava, il Duca Zhong era diventato così furioso da impallidire. Mise le mani a coppa verso il Duca Huai e disse:”Imperatore Huai, è stato estremamente indulgente nei confronti della Famiglia Yun, ma è stato inutile, ci sono ancora persone che si approfittano della sua gentilezza! In quanto suo suddito, non posso sopportarlo ancora! Imperatore Huai, per favore dia l’ordine di arrestare questo ribelle!”


Il Duca Huai alzò lentamente la mano e scosse la testa. Sospirò e mostrò un’espressione esasperata:”Patriarca Yun, ha molti pregiudizi e ci sono stati malintesi tra di noi, lo so bene. Mi ha anche calunniato accusandomi di aver assassinato la piccola Imperatrice Demoniaca e questo è davvero ridicolo. Non mi importava, ma oggi è il giorno della mia ascensione e normalmente dovrei garantire un’amnistia generale, non dovrei arrabbiarmi così facilmente.
Naturalmente non vorrei litigare con lei, ma ho finito di onorare il cielo e gli dei e sono diventato un imperatore, se osa dire parole così offensive di nuovo… Anche se è il patriarca della Famiglia Yun piena di meriti e gloria e anche il figlio del Re dei Demoni Yun Canghai, non gliela lascerò passare liscia!!”


Yun Qinghong si era rifiutato di inchinarsi e aveva accusato il nuovo imperatore diffamandolo… Ogni offesa era sufficiente a giustiziare una persona, eppure il Duca Huai aveva risposto con grande magnanimità e generosità. Questo non perché fosse davvero così generoso, né perché non desiderasse uccidere i suoi nemici, la Famiglia Yun aveva recuperato la sua reputazione dopo che Yun Che aveva conquistato i cuori della gente.
Non solo, la fama del clan Yun era diventata sempre maggiore e superava ogni altro periodo precedente nei suoi diecimila anni di storia. Era appena salito al trono, quindi prima doveva stabilizzare completamente il suo potere, sarebbe stato poco saggio agire contro di loro, anche se avevano preso l’iniziativa di attaccare.


Inoltre le sue azioni avrebbero mostrato un portamento magnanimo mentre mostrava la malignità della famiglia Yun.


Ma come poteva badarci Yun Qinghong. Rise e balzò verso il centro della grande sala. Una luce viola brillò nelle sue mani e una spada lunga sette piedi apparì nelle sue mani. La puntò verso il Duca Huai e disse:”Non dobbiamo aspettare fino a quel giorno. Lo scopo per cui sono venuto qui è per battezzare questa Sala Imperiale con il sangue!”


Le azioni di Yun Qinghong fecero impallidire tutta la gente della sala. Non si sarebbero mai immaginati che Yun Qinghong che era sempre calmo e saggio avrebbe fatto una cosa del genere. Helian Kuang e i suoi lacchè ruggirono all'unisono:”Yun Qinghong! Lei… cos'ha intenzione di fare?!!”


“Patriarca Yun, non sia impulsivo!!” Su Xiangnan e Yan Zijing gridarono frettolosamente. Su Xiangnan mandò una trasmissione del suono a Yun Qinghong per dargli consigli:”Patriarca Yun! Si ritiri! Anche se la piccola Imperatrice Demoniaca e suo figlio fossero stati davvero uccisi dal Duca Huai… deve preservare la sua vita per assistere al giorno della vendetta! Questa azione folle… non dovrebbe farlo!!”


Yun Qinghong ignorò questo messaggio e non mostrò alcuna reazione. Mu Yurou era arrivata accanto a lui mentre un’aria fredda percorreva tutto il suo corpo. Il gelo del suo sguardo era agghiacciante e la sua voce era piena di un odio sconfinato che non aveva mai sperimentato in tutta la sua vita:”Duca Huai! Sei stato tu ad uccidere mio figlio… anche a costo di morire, ti faremo ripagare questo debito di sangue!!”
                                


                                



