---
title: Capitolo 619 - Fiamme della Vendetta (3)
pubDate: 2025-02-03T07:52:46.851Z
tags:
    - atg
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>CAPITOLO SPONSORIZZATO, ringraziamo Attilio!</em>
<em>8 Capitoli in coda, <strong>0/5</strong></em>
<em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


“Du… Duca!!”


Ci fu un grido disperato nel silenzio scioccato che pervadeva l’aria. Un vecchio con i capelli un po’ bianchi arrivò nel posto in cui il Duca Zhong era morto. Non era un estraneo, proveniva anche lui dalla famiglia reale ed era il Duca Han. Era la persona anziana nel palazzo Zhong ed era il suo più forte esponente; inoltre era anche lo zio del Duca Zhong.
Era al sesto livello del Stadio Sovrano Misterioso, la colonna portante del Palazzo Zhong. Nella città imperiale sia il suo potere che la sua posizione portavano un grande peso. Dopo che il Duca Zhong aveva preso il controllo del palazzo, lo aveva sostenuto nell'ombra ed era diventato il suo protettore. Con lui vicino, quasi nessuno poteva fare del male a suo nipote.


Ma oggi aveva potuto solo guardare impotente mentre il Duca Zhong veniva incenerito istantaneamente. Non era riuscito nemmeno ad avanzare per proteggerlo visto che non aveva potuto reagire in tempo.


“Piccola Imperatrice Demoniaca!” Gridò con tristezza e tristezza il Duca Han. “Anche se il duca reale può aver parlato impulsivamente… il suo crimine non avrebbe dovuto essere punito con la morte, eppure lei… è stata così crudele…”


“Non con la morte?” Disse la piccola Imperatrice Demoniaca con voce fredda. “Il Duca Huai ha cercato di compiere un regicidio e il suo clan merita di essere sradicato e sterminato! In quanto lacchè del Duca Huai, il Duca Zhong merita di morire diecimila volte! E mancare di rispetto all'imperatrice? Anche la morte non sarebbe sufficiente ad espiare questa colpa!”


“Duca Han! Per il momento non la coinvolgerò data la lealtà mostrata dal suo onorabile padre per ora, ma se osa dire un’altra parola in favore del Duca Zhong, ucciderò anche lei!”


Il Duca Han fremette, ma all'improvviso ruggì:”Ha ucciso il mio onorabile duca… se ne ha il coraggio allora può uccidere anche me!”


Gli occhi della piccola Imperatrice Demoniaca neri come la notte si strinsero mentre rispondeva con un tono gelido:”Dato che vuole morire, allora la aiuterò! Ha viziato così tanto il Duca Zhong nonostante la sua perfidia, anche lei merita di morire!!”


Prima che finisse di parlare, una sensazione di freddo agghiacciante si diffuse per il corpo del Duca Han. Era un dignitoso Monarca di livello sei, ma in quell'istante sentiva che stava per andare incontro alla rovina. Sentì un orrore che non aveva mai sentito prima e che torturò la sua anima.


Non avrebbe mai pensato che la piccola Imperatrice Demoniaca avrebbe attaccato anche lui e senza nemmeno alcuna esitazione. Non si sarebbe mai sognato che data la sua forza, avrebbe sentito così tanta paura di fronte all'intento omicida della piccola Imperatrice Demoniaca.


Gli altri naturalmente non sapevano che il Duca Han aveva perso completamente il suo coraggio. Il vecchio strinse i denti e si sollevò in vola. Gridò in modo strozzato mentre concentrava tutta la sua Energia Misteriosa con l’intenzione di esplodere verso la piccola Imperatrice Demoniaca.


“Stia attenta sua altezza!!” Gridò allarmato Su Xiangnan. Il Duca Han era considerato un esperto perfino tra i Monarchi e la piccola Imperatrice Demoniaca di quattro mesi fa non avrebbe potuto assolutamente affrontarlo.


Ma non appena Su Xiangnan gridò, risuonò un urlo miserabile simile a quello di un maiale massacrato. Dopo una contorsione, il Duca Han ricadde a terra miseramente… un grido roco squarciò l’aria, sembrava stesse sopportando la tortura più crudele.


Tutti i presenti spalancarono gli occhi con allarme e paura… era evidente che le mani del Duca Han erano state bruciate da delle fiamme scarlatte!!


Fiamme del Corvo Dorato!!


Il fuoco non era vigoroso, era tranquillo mentre continuava a bruciare e in un batter d’occhio aveva ricoperto tutto il Monarca fino ad esporre il bianco delle sue ossa. In seguito, perfino le sue ossa iniziarono a brillare mentre venivano consumate, entrambe le mani del Duca Han erano svanite…


“AAAAAARRGHHH…”


Il Duca Han urlò come se ne dipendesse dalla sua vita e si rotolò frettolosamente mentre provava disperatamente a resistere alle fiamme voraci, che però continuarono a bruciare stabilmente senza il minimo impedimento.
Dopo che si rotolò si sparsero anche sul petto, sul tronco e sulle cosce del vecchio… In un batter d’occhio si diffusero per tutto il suo corpo.


Le grida miserabili del Duca Han erano acute e tristi come i gemiti di un demone dell’inferno. Il suo corpo si contorse spasmodicamente, i suoi occhi quasi strabuzzarono per il dolore e le vene blu sporgevano dalla sua fronte rugosa!


Le fiamme dorate mantennero la loro velocità iniziale mentre bruciavano silenziosamente; sembravano quasi graziose da quanto erano tranquille, eppure stavano divorando un Monarca. Tutta la lotta e la potente forza misteriosa del Duca Han non riuscì ad impedire l’avanzata del fuoco.


Uno shock incredibile apparve nelle espressioni dei presenti. Il Duca Han era un membro della famiglia reale, il suo corpo conteneva una lieve traccia della stirpe del Corvo Dorato e anche lui coltivava una arte misteriosa di tipo fuoco. Il suo corpo era molto resistente alle fiamme per questo… inoltre era un Monarca di livello sei!


Tuttavia… nell’arco di una decina di secondi… un terzo del suo corpo era svanito…”


“Duca… Duca… Duca Han…” Un membro del palazzo Zhong stese il braccio come se volesse pensare ad un modo per estinguere le fiamme.


“Non avanzare ulteriormente!!” Una persona lo trattenne e si ritirò disperatamente… Se fosse entrato in contatto con una fiamma del genere sarebbe stato un suicidio!


Tutti spalancarono gli occhi e le bocche per l’orrore. Vedere la fine del Duca Han aveva raggelato i presenti. In un istante si sentirono come se fossero precipitati nel purgatorio e stessero guardando un colpevole essere battezzato dalle fiamme per redimersi…


“Piccola Imperatrice Demoniaca… mi risparmi… piccola… Imperatrice Demoniaca… mi risparmi… Ah… UWAAAAAHHHHH…”


Nessuno poteva immaginarsi quanto dolore provasse… le fiamme dorate si erano diffuse per tutto il suo corpo e lo divorarono completamente soffocando le sue grida.


Quando il fuoco si estinse, il Duca Han svanì proprio come il Duca Zhong, non era rimasta alcuna traccia.


Nell'intera sala, solo la piccola Imperatrice Demoniaca era rimasta completamente impassibile, sembrava stare assistendo ad uno spettacolo fin troppo ordinario.


Thud…


Tra il gruppo più vicino al Duca Han, un Signore di livello nove del palazzo Huai fu paralizzato così tanto dalla paura che si inginocchiò. Gli altri praticanti del mistero, i Troni di livello più basso e i più potenti Monarchi erano tutti terrorizzati.


Questa era la prima volta che sentivano di essere così irrilevanti nonostante fossero delle esistenze impareggiabili agli occhi della gente comune.


“Questo… non è possibile…” Le pupille del Duca Huai si contrassero, si rifiutava di credere a ciò che stava vedendo, si rifiutava che esistesse un potere del genere… e non poteva accettare che appartenesse alla piccola Imperatrice Demoniaca.


“Cosa… che… che tipo di forza è quella?” Mu Yubai sussultò. In quanto persona estremamente leale al clan dell’Imperatore Demoniaco, vedere il potere della sua ultima discendente avrebbe dovuto farlo impazzire di gioia, ma la scena a cui aveva appena assistito… la morte terrificante di un Monarca di livello sei… lo avevano scioccato e spaventato. Perché era praticamente una… forza spaventosa che non sarebbe dovuta esistere in questo mondo.
“Anche se la sua stirpe si è risvegliata, non dovrebbe essere… così terrificante…” Mormorò stordito Massima Ambizione Al Mondo.


“Questa potenza… che sia un favore speciale mostrato dallo Spirito del Divino Corvo Dorato?” Yun Qinghong mostrò uno sguardo stordito… il potere a cui aveva appena assistito superava ogni sua immaginazione. Non era più un potere “forte”, ma piuttosto “anormale”.


Yun Che scosse la testa e rispose:”Questo può essere considerato il suo segreto.”


Tutti rimasero sbalorditi dalla sua potenza, ma nessuno sapeva che proveniva dalla sua sete di vendetta e aveva sacrificato la sua vita per ottenerlo… e se bisognasse proprio includerla, anche la sua verginità.


“Yun He, Yun Jiang, Yun Xi.” Disse ancora una volta la piccola Imperatrice Demoniaca. “Presto prendere il Duca Huai! Se qualcuno osa interferire… lo ucciderò!”


“Se mi bloccherà una persona, allora la ucciderà! Se me ne bloccheranno cento, allora le ucciderò. Se il mondo intero provasse ad ostacolarmi, allora battezzerò col sangue questo mondo!!”


Questa voce distaccata scosse con forza gli spiriti dei presenti. In quel momento tutti capirono… che la piccola Imperatrice Demoniaca era cambiata!


“...Sì!!”


La medesima risposta fu detta in tono completamente diverso. Le aure dei tre Grandi Anziani che avevano superato innumerevoli prove e tribolazioni cambiarono drasticamente. Le loro mani erano cosparse di Energia Misteriosa di tipo fulmine si diressero verso il Duca Huai. Prima si avvicinavano con apprensione e cautela, ma ora stavano usando tutta la loro forza.


“Chi osa toccare sua altezza?!”


Il numero di esperti del Duca Huai superavano l’immaginazione della gente comune. Si poteva dire che più del settanta per cento dei Monarchi della città imperiale si fossero coalizzati con il Duca Huai! Oggi era il giorno dell’ascensione del Duca Huai, così aveva una grande quantità di esperti dalla sua parte… Il Duca Huai stesso era un Monarca negli stadi intermedi, quindi tutte le sue guardie del corpo erano le persone più potenti dell'Illusory Demon Realm! Il più debole era negli stadi intermedi del Stadio Sovrano Misterioso!!


Questi guerrieri erano considerati leggendari… solo oggi, in questa sala imperiale, il Duca aveva diciassette persone del genere accanto a sé!!


Questo solo contando le sue guardie del corpo leali… e trascurando le persone più potenti delle Famiglie Guardiane e altri Palazzi.


Quando i tre Grandi Anziani iniziarono a muoversi, quattro persone vestite in modo diverso apparirono dal nulla dietro il Duca Huai e bloccarono la loro avanzata. Ognuno di loro era avvolto da un’aura robusta… così potente da poter essere paragonata alle aure di Yun He, Yun Jiang e Yun Xi.


Un anziano gridò allarmato nell'angolo della grande sala: “Lu Zhanfeng, Bai Jinghong, Tang Luanli, Xiao Qingshan, i quattro assoluti del cielo meridionale che hanno sconvolto il confine sud settecento anni fa!!”


Una volta diventati Monarchi, si otteneva una reputazione incredibile, specialmente al di fuori della Città Imperiale dei Demoni, anche dopo diverse generazioni non sarebbero stati dimenticati.


I Quattro Assoluti del Cielo Meridionale…” Yun Qinghong mostrò un’espressione sbalordita. “Tuo nonno li ha menzionati spesso anni fa. Settecento anni fa sono già diventati Monarchi e dopo ci sono state poche notizie da parte loro, credevo che fossero già tornati nella loro terra natia per vivere in isolamento… Ma chi avrebbe pensato che fossero passati dalla loro parte!”


“...Sembra che le ambizione del Palazzo Huai sono nate ancora prima di quanto immaginassimo.” Disse incupito Yun Che.


“In tutti questi anni non abbiamo mai osato sottovalutare il potere del Palazzo Huai.” Disse accigliato Yun Qinghong:”Ma solo in questi quattro mesi abbiamo capito quanto era davvero potente! In meno di tre giorni dalla notizia della morte della piccola Imperatrice Demoniaca, la città imperiale era caduta sotto il controllo del Palazzo Huai, non abbiamo avuto nemmeno la possibilità di reagire. Sigh…”


Yun Che scosse la testa:”Padre, non devi sentirti così afflitto. Solo il Duca Huai non avrebbe questo tipo di possibilità, è il Duca Ming ad essere spaventoso… In questi secoli l’intero Illusory Demon Realm ha danzato nel palmo della sua mano, ma nessuno se n’è accorto! Ha controllato tutto fin dall'inizio… tuttavia le trame di un uomo non possono prevedere i capricci del destino!” Yun Che alzò la testa e guardò la piccola Imperatrice Demoniaca:”L’epilogo di questo piano perfetto è stato sconvolto da un semidio…”


“Semidio?” Yun Qinghong e Mu Yurou lo fissarono storditi.


“Ora vorrei vedere se il potere che il Duca Ming ha accumulato con cautela per tutti questi anni… potrà sopportare l’ira e il fuoco di un dio infuriato!!”
                                


                                



