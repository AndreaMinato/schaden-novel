---
title: Capitolo 63 – Il Palazzo Principale
pubDate: 2023-07-09T13:58:46.328Z
tags:
    - atg
---

Non appena Yun Che finì di parlare, la bocca di Xia Yuanba si spalancò, i suoi occhi strabuzzarono per la sorpresa. Murong Ye socchiuse gli occhi; iniziò improvvisamente a guardare Yun Che con uno sguardo gelido, come per deriderlo, e si lasciò persino scappare un lieve sogghigno.
Tuttavia, Lan Xueruo non si arrabbiò affatto, e sorrise dolcemente: “Che discepolo interessante; sembra che i prossimi giorni non saranno più così noiosi. In questo caso, per adesso smetterò di chiacchierare con te. Devo partecipare al banchetto di stasera e potrebbe aspettarmi una battaglia impegnativa.
Dobbiamo andare al Dipartimento di Medicina e preparare qualche medicinale che potrebbe tornare utile; incontriamoci più tardi, okay?”
“Arrivederci, Sorella Maggiore.”
Lan Xueruo per scherzare fece un occhiolino e se ne andò con un leggero sorriso, seguita da una ventata d’aria profumata. Anche se le parole di Yun Che erano state un po’ frivole, sembrava che la ragazza non ne fosse stata infastidita; al contrario, il suo ricordo di Yun Che si era fatto più vivido, non si sarebbe dimenticata di lui subito dopo essersi voltata.
Yun Che si girò per seguirla con lo sguardo e osservò con attenzione la sua figura slanciata mentre se ne andava senza nascondere per niente i suoi pensieri di ammirazione… aveva un’atmosfera e un portamento nobili ed eleganti, non solo non era arrogante, ma al contrario era gentile e calorosa; era veramente una ragazza irresistibile… ma anche la sua identità e la sua posizione sociale non dovevano essere ordinari.
Una mano diede una pacca estremamente poco amichevole sulla spalla di Yun Che. Lui si voltò e vide Murong Ye guardarlo freddamente con un lieve sorriso: “Fratello Maggiore Murong, hai bisogno di me per qualcosa? A proposito, non stavi accompagnando la Sorella Maggiore Xueruo?”
Lan Xueruo era già abbastanza lontana, ma non si era ancora girata per chiamare Murong Ye; era come se non si fosse neanche accorta di non averlo più accanto… a quanto pare, il rapporto tra quei due era molto diverso da quello che Yun Che aveva pensato inizialmente. Probabilmente, si trattava solo di una cotta non ricambiata di Murong Ye.
Il giovane strizzò gli occhi, mostrando un ghigno pieno di sdegno e disprezzo; aveva lo sguardo di qualcuno che stesse osservando un essere umano insignificante e inferiore: “Il tuo nome è Yun Che, giusto? Piccolo discepolo Yun, anche se non so che genere di metodo hai usato per infilarti nella nostra Prima Classe, come tuo compagno più anziano devo ricordarti alcune cose. Dal momento che sei entrato nella Prima Classe, dovresti subito imparare ubbidientemente cosa è appropriato che tu faccia e cosa invece non dovresti fare, così poi non potrai incolparmi per non avertelo ricordato una volta che avrai subito le conseguenze. Inoltre, ricordatelo bene, d’ora in poi stai lontano da Lan Xueruo; più stai lontano da lei e meglio è. Se ti vedo parlarle ancora in quel modo, non dimenticare che ho molti modi per buttarti fuori dal Palazzo Profound New Moon. Hmph.”
Dopo aver finito di parlare, scoccò un’occhiataccia verso Yun Che e Xia Yuanba e camminò velocemente nella direzione in cui se ne era andata Lan Xueruo. Conosceva la storia di Xia Yuanba, sapeva che era solo il figlio di un mercante che viveva in una piccola e remota città. Il che significava che quel suo cognato era di sicuro una persona di poco conto; quindi, non era una sorpresa che non avesse esitato a ridicolizzarlo.
Yun Che inclinò lo sguardo e gli diede un’occhiata da dietro, senza farsi notare, e ghignò freddamente: “Quella persona si dà veramente troppe arie.”
“Si comporta sempre così. Mi ci sono abituato già da parecchio.” Il volto di Xia Yuanba era arrabbiato e rassegnato allo stesso tempo. Normalmente, quando Murong Ye lo guardava dall’alto in basso, non gli dava molta importanza, ma questa volta aveva apertamente minacciato Yun Che, facendolo infuriare profondamente. Ma considerando la forza e la famiglia alle spalle dell’avversario, non c’era nulla che potesse fare. Avrebbero potuto non esserci problemi se fosse stato solo lui, poiché Yuanba aveva, in ogni caso, aveva il sostegno di Sikong Han. Ma per Yun Che, forse sarebbe davvero stato impossibile continuare a restare al Palazzo Profound New Moon.
“A quanto pare, questo Murong Ye non è esattamente un tipo qualunque.” mormorò Yun Che.
Notando che Yun Che non sembrava arrabbiato, Xia Yuanba si tranquillizzò un po’ e disse a bassa voce: “Suo padre è il governatore di New Moon City! E non solo, ha anche un sorprendente talento nel Profound; anche se quest’anno ha compiuto solo diciannove anni, ha già raggiunto l’ottavo livello del Nascent Profound Realm, e secondo alcune voci sta per passare al nono! In tutto il Palazzo Profound New Moon, nessuno ha mai osato provocarlo.”
“Il figlio del Governatore? Eheh, capisco.” Yun Che ridacchiò leggermente, e disse all’improvviso: “Sta cercando di conquistare Lan Xueruo, giusto?”
“Mhmm. La Sorella Maggiore Lan Xueruo è sia gentile che meravigliosa; quindi, ci sono un sacco di Fratelli Maggiori innamorati di lei. Tuttavia, dicono che lei e il Fratello Maggiore Murong siano una coppia, perché praticamente nessuno osa competere con lui. Quindi nessuno osa mai avvicinarsi troppo alla Sorella Maggiore Xueruo.” Poi Xia Yuanba aggiunse con un tono strano: “Mio cognato è il primo che io abbia visto osare parlare in quel modo alla Sorella Maggiore Xueruo. Devi assolutamente stare attento a Murong Ye in futuro; anche se piuttosto formidabile, è anche estremamente meschino.”
“Lo si capisce facilmente.” Yun Che scosse le spalle, ma sembrava non aver intenzione di ascoltare il consiglio: “Yuanba, quella Lan Xueruo, da dove viene? Sono sicuro che la sua famiglia non sia affatto ordinaria; quindi, come mai è nel Palazzo Profound New Moon?”
Xia Yuanba scosse la testa: “Nemmeno io lo so. So solo che a quanto pare è una lontana parente dell’Anziano Sikong e che è entrata nel Dipartimento del Profound durante il periodo di orientamento, sei mesi fa, insieme a me. Non ha mai detto da dove proviene, ma è comunque fantastica; ha solo diciotto anni, ma è già all’ottavo livello del Nascent Profound Realm. È la studente più talentuosa di tutto il Palazzo ed è ancora più incredibile del Fratello Maggiore Murong.”
Entrambi erano all’ottavo livello del Nascent Profound Realm; Murong Ye aveva diciannove anni e Lan Xueruo diciotto. Era ovvio che Lan Xueruo fosse molto più talentuosa di Murong Ye.
Xiao Yulong, che aveva raggiunto il terzo livello del Nascent Profound Realm a vent’anni, era considerato il più forte della nuova generazione del Clan Xiao; Xia Qingyue, che a sedici anni aveva raggiunto il decimo livello dell’Elementary Profound Realm, a Floating Cloud City era considerata un genio nato solo una volta ogni cento anni. Ma sia Murong Ye che Lan Xueruo avevano evidentemente superato di gran lunga Xia Qingyue, per non parlare di Xiao Yulong. Inoltre, ragazzi di quel livello non dovevano essere affatto rari all’interno delle grandi organizzazioni di New Moon City.
In confronto, Floating Cloud poteva essere considerata solo una piccola e dimenticata cittadina; i livelli della Profound Strength erano evidentemente fin troppo diversi. Suo nonno Xiao Lie era considerato il più forte in tutta Floating Cloud City ed era solo al decimo livello dello Spirit Profound Realm; se fosse venuto a New Moon City, sarebbe stato considerato uno dei coltivatori di alto livello tra i suoi coetanei, ma non sarebbe stato ritenuto il migliore…
“Yuanba.” Yun Che assunse un’espressione solenne: “C’è un problema molto importante di cui devo parlarti.”
“Uh, di cosa si tratta?” Vedendo l’espressione del giovane, Yuanba si innervosì all’improvviso.
“Da ora in poi, non sei più autorizzato a chiamarmi cognato!” rispose Yun Che, come se fosse scontato.
“Come mai?” Xia Yuanba spalancò gli occhi.
Yun Che gli diede una pacca sulla spalla, scrutò in lontananza, e rispose: “Da quello che ha detto la Sorella Maggiore Xueruo, nella Prima Classe ci sono un sacco di belle ragazze, no?”
“Beh, in effetti sembra essere vero, ma la Sorella Maggiore Xueruo è comunque la più bella di tutte.”
Le sopracciglia di Yun Che fremettero leggermente e poi disse con tono molto serio: “Siccome ci sono un sacco di belle ragazze nella Prima Classe, se continui a chiamarmi cognato, farai capire che sono già sposato! A quel punto, come farei a flirtare con tutte le altre allieve, più grandi e più piccole!”
“…” Xia Yuanba aprì la bocca e rimase interdetto per oltre tre secondi. Infine, riuscì a dire lentamente: “Ma cognato, hai già mia sorella. Se ti mettessi con un’altra ragazza… uuuh, non sarebbe un po’…”
“No, no.” Yun Che agitò la mano e disse, come si trattasse di vita o di morte: “Quando ho detto che tua sorella non avrebbe nulla in contrario se trovassi un’altra moglie, era proprio vero. Inoltre… non possiamo sapere se in questa vita incontrerò ancora tua sorella oppure no.”
Yun Che guardò in lontananza; poi la sua espressione divenne seria: “Ci sono solo due grandi obiettivi nella vita di un uomo; uno è conquistare il mondo, l’altro è conquistare le donne. Conquistare il mondo significa raggiungere un punto più alto nella propria vita, ma conquistare le donne, significa abbellire il panorama della vita. Se un uomo non è in grado di conquistare le donne che desidera, anche se conquistasse il mondo, rimarrebbe in una vetta solitaria e dovrebbe sopportare una grande solitudine. Yuanba, non pensi che quello che io, tuo cognato ho appena detto sia giusto?”
“…” Xia Yuanba in realtà non aveva capito cosa stesse cercando di dire, ma pensava che, comunque, sembrasse una cosa fantastica.
“Quindi, se non ti posso chiamare Cognato, come dovrei chiamarti?” siccome il matrimonio tra Yun Che e Xia Qingyue era già stato deciso quando erano ancora neonati, Xia Yuanba lo aveva sempre chiamato Cognato, fin dall’infanzia; eccetto Cognato, la sua mente, per niente abituata a grandi cambiamenti, non era semplicemente in grado di pensare a nessun altro nome per chiamarlo con immediatezza.
“Hm, a proposito di questo… puoi chiamarmi Fratellone, Boss, Fratellone Yun, Fratellone Che, Fratellone Yun Che oppure anche solo chiamarmi Yun Che, Fratello Maggiore Yun… in pratica, basta che non mi chiami più Cognato.”
“Oh! Oh! Allora da ora in poi ti chiamerò Boss, va bene?”
“Sì, va bene.”
“Boss, Boss, Boss… Uhm, mi suona ancora un po’ strano. Ah, giusto, prima la Sorella Maggiore Xueruo ha detto che stava andando al Dipartimento di Medicina per prendere delle medicine da usare durante il banchetto di stasera. Dovremmo andarci anche noi? Dal momento che il cognato è appena stato ammesso al Dipartimento del Profound, ha la possibilità di ricevere immediatamente un set di pillole mediche. Ne puoi avere uno al mese.”
“… non chiamarmi Cognato.”
“Ah, mi ero dimenticato, da adesso farò più attenzione. Allora, Cognato, andiamo prima a visitare gli alloggi o il Dipartimento di Medicina?”
“!*@%#…”
…..
Yun Che seguì Xia Yuanba e ricevette un po’ di pillole, che erano più o meno quelle che il giovane si sarebbe aspettato… erano tutte pillole Profound di Recupero e di Apertura del Profound del grado più basso in assoluto e la loro efficacia era intorno al quaranta o cinquanta percento. Queste risorse erano sicuramente inferiori ai Sect più grandi; non era una sorpresa che il livello medio degli studenti del Palazzo Profound New Moon fosse sempre rimasto lo stesso.
L’alloggio che Sikong Han aveva fatto preparare per Yun Che era accanto a quello di Xia Yuanba; anche se era piccolo, era molto elegante e aveva tutto ciò che avrebbe potuto essere necessario, ed era molto meglio di quello che Yun Che si sarebbe aspettato. Fino ad allora, il ragazzo aveva sempre vagato all’aperto per metà anno, ma finalmente aveva un posto dove riposarsi e dormire. Ne fu molto emozionato.
Sdraiandosi sul piccolo letto, Yun Che si addormentò molto in fretta. Negli ultimi sei mesi, aveva sempre dormito all’addiaccio; non si era mai fermato in nessuna locanda e quindi non aveva potuto avere il privilegio di dormire in un letto. Quella volta, dormì molto comodamente e profondamente, da mezzogiorno fino a sera, fino a quando non fu svegliato da Xia Yuanba, che aveva bussato alla sua porta.
“Cognato, sei già sveglio? Il banchetto sta per cominciare, ci andiamo oppure no?”
Xia Yuanba, dentro di sé, sapeva cosa sarebbe potuto succedere a quel banchetto; quindi, non voleva che Yun Che vi partecipasse; lo desiderava per evitare che fosse sfidato e non rischiare che l’avversario lo ferisse volontariamente.
Yun Che aprì gli occhi e si alzò velocemente dal letto: “Certo che ci andiamo! Dammi un minuto, così ci andiamo insieme!”
Il cuore del Palazzo Profound New Moon era una grande area con una foresta non troppo fitta di bambù verde smeraldo e, al suo interno, era eretto un grande palazzo dall’atmosfera dignitosa. Quello era l’edificio più grande e stravagante in tutto il Palazzo Profound New Moon; il suo nome era molto semplice, infatti era conosciuto come “Palazzo Principale”. Tutti gli eventi importanti per il Palazzo si svolgevano nel Palazzo Principale, e anche il banchetto per la nomina del nuovo Capo del Palazzo si sarebbe svolto lì.
Quando Yun Che e Xia Yuanba entrarono nel Palazzo Principale, il banchetto sarebbe iniziato un quarto d’ora dopo, ma nonostante questo, non era stato occupato nemmeno un quinto dei posti a sedere; la maggior parte dei presenti appartenevano al Palazzo Profound stesso. Ovviamente i Sect sarebbero potuti arrivare prima, tuttavia si sarebbero presentati deliberatamente più tardi per sottolineare la propria importanza.
Allo stesso tempo, era un modo per esprimere il loro disprezzo per il Palazzo Profound New Moon.


