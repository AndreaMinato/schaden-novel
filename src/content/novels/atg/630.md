---
title: Capitolo 630 - Punizione!
pubDate: 2025-02-03T07:52:46.852Z
tags:
    - atg
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>CAPITOLO SPONSORIZZATO ringraziamo Gabry!</em>
<em>7 Capitoli in coda, <strong>0/5</strong></em>
<em><strong>-Schadenfreude</strong></em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


“Patriarca Al Mondo, congratulazioni. Sua figlia e il re Xiao sono una coppia perfetta, perfino la piccola Imperatrice Demoniaca ha proposto il loro matrimonio. Che evento gioioso!”


“Aspetterò la grande notizia. Quando arriverà il momento mi presenterò assolutamente alla cerimonia.”


“Mia moglie è abile nel tessere vestiti da matrimonio, quindi lasci che mi occupi di questo. Mi assicurerò di soddisfare le richieste del Patriarca Al Mondo e di sua figlia…”


Una volta che Massima Ambizione lasciò la sala, fu scortato da folle che stavano cercando di congratularsi con lui e attirarne il favore. Le loro espressioni mostravano rispetto e i loro occhi erano pieni di invidia. Anche se Massima Ambizione era stato il patriarca per così tanti anni era la prima volta che si sentiva così entusiasta.


Per tutto questo tempo a causa della relazione tra Numero Sette Al Mondo e Xiao Yun, il suo clan aveva dovuto sopportare il sarcasmo e le derisioni degli altri. Chiunque menzionasse del loro rapporto avrebbe attirato la furia di Massima Ambizione, ma ora la situazione si era ribaltata completamente. Ora erano invidiati e adorati dalle persone che prima erano sarcastiche e la loro posizione tra le dodici famiglie diventò più prestigiosa.


All'inizio tutti pensavano che Xiao Yun fosse solo un bastardo. Se il clan Al Mondo avesse fatto sposare la loro unica principessa con lui, sarebbe stato ridicolo… e la famiglia Al Mondo avrebbe ricevuto una grande umiliazione.


Ma ora, figuriamoci come prima moglie, anche se Xiao Yun avesse accettato una concubina, quei duca avrebbero portato le loro figlie alla sua porta…


Su Xiangnan disse sorridendo a Yun Qinghong: “Fratello Yun, congratulazioni.”


Yun Qinghong ricambiò il favore e disse:”Ringrazio il Fratellone Su. Domani ci sarà la cerimonia di incoronazione di Xiao'er, spero che il fratellone Su mi farà l’onore di presentarsi.”


“Ahahah.” Su Xiangnan rise fragorosamente:”Naturalmente! All'inizio temevo che sarebbe stato assente da questa grande cerimonia a causa della sua grave ferita. Sorprendentemente sembra così in salute, è incredibile.”


Yun Qinghong e Mu Yurou sorrisero. Il patriarca Yun disse:”ChÈer conosce un po’ di tecniche mediche e dopo qualche giorno di recupero le mie condizioni si sono stabilizzate. Tra un po’ di tempo guarirò, il fratellone Su non dovrà preoccuparsi.”


“Guarire?” Su Xiangnan era sbalordito:”Quello era un danno alla sua essenza di sangue. Esiste davvero una tecnica di medicina così straordinaria?” Sembrò pensare ad una cosa all'improvviso e disse con un’espressione scioccata:”Un po’ di tempo fa c’era una diceria che dichiarava che le sue ferite e quelle di sua moglie sono state tutte guarite dal buon Yun Che e ha usato solo due mesi. Era vero?”


“Ahahah!” Yun Qinghong rise e mostrò orgoglio:”In confronto allo studio dell'Energia Misteriosa, Yun Che potrebbe essere perfino più bravo nell'arte della medicina.”


Il patriarca Su rimase a bocca aperta, stordito sul posto… quattro mesi fa Yun Che aveva sconfitto sei coltivatori molto potenti e scioccato tutto il regno. Sette giorni fa aveva perfino ferito il Duca Huai… Molti avevano già intuito che Yun Che doveva aver ricevuto la benedizione dello Spirito del Corvo Divino, il suo studio dell'Energia Misteriosa probabilmente superava quello di suo padre!


E ciò che aveva detto… le arti mediche di Yun Che superavano il suo livello nella via del profound?


Nell’arco di due mesi, aveva curato Yun Qinghong e sua moglie, mentre i migliori dottori del regno non erano riusciti a farci nulla… l’essenza di sangue di Yun Qinghong era stata danneggiata e nell’arco di sette giorni si stava già riprendendo e poteva perfino guarire...


Nessuno aveva mai sentito parlare di un livello di tecniche di medicina così formidabile, era scioccante!


Inoltre questo era stato detto da Yun Qinghong in persona, come poteva essere falso!


La cerimonia era terminata e molti si erano radunati al di fuori della sala imperiale. C’era una grande folla attorno al clan Yun che cercava l’opportunità di adularli. La conversazione tra di loro non era stata sussurrata, come poteva non essere stata sentita da quei forti praticanti del mistero dall'ottimo udito...


Le ferite di Yun Qinghong e Mu Yurou erano state guarite da Yun Che nell’arco di mezza giornata… Aveva anche ripristinato la grande quantità di essenza di sangue persa… le notizie di queste tecniche trascendenti sconvolsero tutta la città imperiale.


Senza sapere che veniva esaltato irresponsabilmente da suo padre, Yun Che si diresse verso la sala in cui era andata la piccola Imperatrice Demoniaca. Anche se la porta di pietra era aperta, c’era una barriera opaca, la sua aura rendeva la persone incapaci di vedere l’interno della stanza ed isolava completamente tutti i suoni. Dietro la barriera c’era un’aria gelida che avrebbe fatto tremare perfino un Monarca.


Yun Che non poteva ignorare questa atmosfera omicida, così avanzò oltre la barriera ed entrò nella stanza di pietra.


Era una sala spaziosa. C’era la figura di un Corvo Dorato incisa su un trono e dodici tavoli e sedie di pietra divisi in due parti; corrispondeva al numero delle Dodici Famiglie.


La piccola Imperatrice Demoniaca era di fronte al suo trono e rivolgeva la schiena al giovane:”Cosa stai facendo qui… Chi ti ha detto di entrare qui?”


Yun Che tirò fuori una piccola bottiglia di giada e disse:”Non credevo che la medicina che ho raffinato la scorsa volta ti avrebbe fatto arrabbiare così tanto. In questi giorni anche io ero piuttosto inquieto. Con il potere del Fuoco del Corvo Dorato è facile farti infuriare, se perdi troppe volte la calma danneggerai il tuo sangue e la tua energia, così recentemente ho formulato la ricetta di una medicina per tranquillizzarti.”


La piccola Imperatrice Demoniaca si girò e disse con un tono incredibilmente indifferente: “È tutto?”


“Uh, questa medicina si chiama Rugiada di Giada Celeste, non solo può alleviare la tua tensione e calmare la sua energia, porta anche dei benefici… al corpo di una donna. Basta che ne prendi una goccia al giorno e in meno di un mese certamente…”


La piccola Imperatrice Demoniaca mosse le sua maniche per prendere la bottiglia di giada e la mise nel suo spazio portatile:”Ho accettato questa Rugiada di Giada Celeste, puoi andare ora.”


“Spregevole, spudorato, pervertito, bestia, maniaco…” Jasmine sembrava stesse cantilenando una maledizione nella mente di Yun che… Da quando era stata con Yun Che, il suo vocabolario di imprecazioni era aumentato di molti livelli come una coltivazione del profound!


“Ricorda, devi prenderne una goccia al giorno. Non interromperlo ed è meglio se la prendi prima di dormire!” Sottolineò Yun Che, ma non se ne andò. Invece disse all'improvviso:”A proposito, come intendi occuparti delle persone che si inginocchiano fuori?”


“Non devi preoccupartene!”


“Sigh, è difficile per me non preoccuparmi!” Disse con un’espressione esasperata Yun Che. Non solo non se ne andò, avanzò e andò accanto alla piccola Imperatrice Demoniaca sedendosi vicino alla sedia di pietra più vicina al trono.
Allo stesso tempo disse:”Le Famiglie Guardiane e i Duchi sono diversi dagli altri dopotutto. Sono le colonne portanti e la fondazione dell'Illusory Demon Realm, specialmente le Famiglie Guardiane. Uccidere uno qualunque di loro sarebbe un’incredibile perdita per il regno e sarebbe difficile crescere una Famiglia Guardiana dello stesso livello.”


“Ma i crimini che hanno commesso sono seri, non possono essere perdonati facilmente. Erano troppo coinvolti e più della metà di loro sono membri di famiglie guardiane e quasi un settimo erano clan reali. Come verranno puniti influenzerà il destino del regno in futuro…” Yun Che alzò la testa e disse con un tono molto serio:”E una tale responsabilità è sulle spalle della mia donna… come potrei non preoccuparmi!” 


La piccola Imperatrice Demoniaca si girò di scatto e disse:”Tu…”


“Oh! Lo so, lo so... “ Yun Che alzò la mano:”Vuoi uccidermi di nuovo. Va bene. Mi sono quasi abituato ormai. Se vuoi uccidi tutti quelli che vuoi, ma dopo continuiamo a parlare di come gestire quel gruppo di persone.”


“Tu…” Non c’era alcuna traccia di paura nell'espressione di Yun Che, era ovvio che sapeva che non l’avrebbe ucciso. In quel momento la piccola Imperatrice Demoniaca che poteva spaventare tutti gli eroi del continente sentì un po’ di esasperazione. Perfino il suo intento omicida sembrò diminuire lievemente.


I due rimasero in silenzio. La piccola Imperatrice Demoniaca strinse i denti per la rabbia e disse freddamente:”Ho pensato già a come punirli, non ho bisogno che tu mi dica cosa fare qui… vattene immediatamente!”


“Oh? Davvero?” Yun Che era piacevolmente sorpreso:”Sei proprio la mia donna. Questo problema difficile non è affatto arduo da risolvere per te.”


La piccola Imperatrice Demoniaca non riuscì più a sopportarlo:”Se osi dire altre assurdità…”


“Oh, uccidi chi vuoi.”


“!#@§” La piccola Imperatrice Demoniaca si girò lentamente e il suo viso delicato come una bambola di porcellana era infuriato come quello di un cupo mietitore:”Sei testardo!”


Yun Che disse guardandola negli occhi:”Se ti rimanessero davvero tre anni di vita… non desidereresti avere qualcuno che apprezzi al tuo fianco… sei davvero così abituata a rimanere da sola?”


La piccola Imperatrice Demoniaca mostrò uno sguardo concentrato, nessuno poteva capire cosa stava pensando. Disse freddamente:”Dato che sono l’imperatrice, che importa se rimarrò da sola? Sono rimasta così per cento anni, figuriamoci tre anni!”


Yun Che:”...”


“Se vuoi rimanere va bene. Guarda bene come punirò questi traditori!” La piccola Imperatrice Demoniaca rimase seduta sul suo trono e disse con indifferenza:”Yun Che, tra queste persone, se dovessi risparmiare una di queste persone, chi sceglieresti? E se ne dovesse morire una chi sceglieresti?”


Yun Che non esitò. Disse subito come se avesse considerato la questione:”Se dovessi risparmiare qualcuno, sarebbe il Duca Xuan. Quattro mesi fa era stato leale al clan dell’Imperatore Demoniaco, ha anche rimproverato duramente le sette Famiglie Guardiane nella cerimonia dei cento anni di regno. Il motivo per cui si è arreso al Duca Huai dopo è stato principalmente perché pensava tu fossi morta nella valle e ha dovuto scegliere di proteggere il suo palazzo.”


“Se dovesse morire qualcuno… io sceglierei il patriarca della famiglia Helian! Sono stati i primi a tradire il clan dell’Imperatore demoniaco! In quanto patriarca naturalmente ha un ruolo cruciale e non solo si è coalizzato con il palazzo Huai, ha anche soppresso le organizzazioni leali al clan dell’Imperatore Demoniaco e intessuto così tante trame.
All'inizio ha cercato di alienare il clan Yun dalla famiglia Al Mondo, è stato qualcuno della famiglia Helian a mandare una persona ad assassinare Numero Sette Al Mondo… se non fosse stato per la mia comparsa per puro caso, probabilmente ci sarebbero riusciti e le conseguenze sarebbero state inimmaginabili!”


“Merita di morire per i crimini e le malvagità che ha commesso!”


La piccola Imperatrice Demoniaca lo ascoltò. Una volta finito, disse con voce profonda:”Duca Xuan, entri!”
                                


                                



