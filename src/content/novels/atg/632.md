---
title: Capitolo 632 - Crudele Marchio dello Schiavo
pubDate: 2025-02-03T07:52:46.852Z
tags:
    - atg
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>CAPITOLO SPONSORIZZATO ringraziamo Gabry!</em>
<em>5 Capitoli in coda, <strong>0/5</strong></em>
<em><strong>-Schadenfreude</strong></em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


“Il colpevole Jiufang Kui… porge i suoi rispetti alla piccola Imperatrice Demoniaca.”


Una volta entrato nella stanza di pietra, Jiufang Kui si inginocchiò. Anche se stava cercando di fare del suo meglio per mantenere la calma, dal tono della sua voce traspariva grande paura.


“Patriarca Jiufang.” Lo sguardo della piccola Imperatrice Demoniaca era freddo:”Helian Kuang era il patriarca del suo clan, ma l’ho ucciso. In quanto patriarca di una Famiglia Guardiana, qual è la sua opinione? Ho avuto ragione nell'elminarlo o no?”


Jiufang Kui sussultò e disse nel panico:”Helian Kuang era un patriarca, ma si è coalizzato con dei traditori, ha cercato di ribellarsi e ha abbandonato il clan dell’Imperatore Demoniaco… Questo tipo di tradimento doveva essere punito da tempo… Ha fatto bene ad ucciderlo.”


“Molto bene.” La piccola Imperatrice Demoniaca annuì lentamente. Sembrò gradire questa risposta, poi la sua voce divenne gelida:”Così è pronto ad uccidersi o vuoi che me ne occupi personalmente!”


Il suo intento omicida fece rizzare i capelli a Jiufang Kui. Cadde a terra ed implorò:”Pietà piccola Imperatrice Demoniaca, pietà piccola Imperatrice Demoniaca! Allora sono stato ingannato da Helian Kuang e mi sono fatto prendere dall'ossessione per un momento, ecco perché… perché ho commesso un’azione così sleale.
Ma non sapevo davvero che il Palazzo Huai fosse stato così spudorato… il motivo per cui ho ceduto al Palazzo Huai era preservare il mio clan…
Lo… lo giuro… d’ora in avanti le sarò leale e considererò le sue parole un comando dal cielo, non c-considererò mai più di tradirla… altrimenti che io venga colpito da un fulmine e il mio clan muoia miserabilmente…”


Considerando che la barriera bloccava ogni suono, perché Jiufang Kui avrebbe badato al suo onore di patriarca? Gridò e pregò con disperazione, si denigrò con le parole più spietate. Non era diverso da una normale creatura che aveva paura di morire… forse ancora più miserabile.


“Sembra che Jiufang Kui abbia il coraggio di rivoltarsi, ma non di morire!” La piccola Imperatrice Demoniaca lo derise sdegnata:”Se teme di morire, allora potrò darle una possibilità di sopravvivere! Mi dica tutto ciò che sa del Palazzo Huai e tutte le cose vergognose che la sua famiglia Jiufang ha fatto negli ultimi cento anni, specialmente le cose che non so, mi dica tutto! Non ci possono essere alcune falsità o omissioni!”


“Se la sua confessione non mi soddisfa…” La piccola Imperatrice Demoniaca guardò di sbieco Yun Che:”C’è il giovane patriarca della famiglia Yun qui. Potrei sigillare la sua Energia Misteriosa e fargli usare la Sonda Spirituale! Allora se scopriremo che ha detto qualche falsità o che abbia trascurato qualcosa, allora finirebbe in condizioni dieci volte peggiori rispetto ad Helian Kuang!”


Jiufang Kui rabbrividì e provò un briciolo di speranza. Il corpo di Helian Kuang era stato trascinato via in quel modo miserabile. Non c’era niente di peggio della morte, non avrebbe osato nascondere nulla per ottenere quella possibilità di sopravvivere che la piccola Imperatrice Demoniaca aveva menzionato.
In quel momento si impegnò a fondo per ricordarsi tutto quanto e riferirlo. Per “rimediare al suo errore” disse nel dettaglio tutte le azioni vergognose che le altre Famiglie Guardiane e i Palazzi dei Duchi avevano fatto, specialmente ciò che aveva fatto il clan Helian in questi anni, incluso l’accordo tra di loro di coprirsi l’un l’altro che avevano fatto un paio di giorni fa.


Dopo averlo fatto, quasi crollò per la stanchezza. Anche se ogni cosa che confessava era più scioccante della precedente e alcune azioni fecero rimanere senza parole Yun Che, la piccola Imperatrice Demoniaca era impassibile.
Fissò Jiufang Kui e disse con tono profondo:”L’onore millenario della sua Famiglia Guardiana si è corrotto fino a questo punto… anche se morisse diecimila volte non sarebbe sufficiente come punizione!”


Jiufang Kui non osò dire altro.


“Le darò due scelte ora.” La piccola Imperatrice Demoniaca si alzò lentamente e si avvicinò. Ad ogni passo che faceva, Jiufang Kui si raggomitolava ancora di più:”Prima opzione, morirà! Il suo corpo verrà appeso alle porte della città per essere mostrato per sette giorni!
Il suo nome sarà registrato nelle cronache per diventare un sinonimo di disgrazia per il suo clan e verrà ricordato come una persona infame! Sua moglie e la sua concubina, i suoi figli e i suoi nipoti verranno condannati a morte immediatamente!”


Jiufang Kui alzò velocemente la testa e pregò con voce tremante:”Piccola Imperatrice Demoniaca, pietà per favore…”


“Seconda opzione!!” La piccola Imperatrice Demoniaca era arrivata davanti a lui e una sfera scarlatta e dorata stava bruciando al centro del suo palmo:”Accetti il Marchio dello schiavo! Così rimarrà il patriarca della famiglia Jiufang! Sua moglie, la sua concubina, i suoi figli e i suoi nipoti e il suo intero clan rimarranno sani e salvi!”


Jiufang Kui tremò violentemente, strabuzzò gli occhi e le sue pupille si rimpicciolirono piene di paura e disperazione.


Il Marchio dello Schiavo era il metodo di controllo più crudele. Una volta lasciato un marchio nell'anima di un uomo, lo si rendeva uno schiavo che non poteva assolutamente disobbedire ai comandi. Anche se gli fosse stato ordinato di morire, l’avrebbe fatto senza alcuna esitazione… non ci sarebbe stata alcuna resistenza, sarebbe stato come essere per sempre delle marionette.


Una volta impresso il Marchio dello Schiavo, era quasi impossibile rimuoverlo. Anche se la persona che aveva creato il marchio fosse morta, la vittima avrebbe comunque continuato a ricordare la sua missione e avrebbe servito con lealtà il suo padrone per tutta la vita.


Era una tecnica crudele, la vita e la volontà della marionetta sarebbero stati controllati da qualcun altro. Per molti sarebbe stato ancora più terrificante della morte. Nella legge dell'Illusory Demon Realm era strettamente proibito. Perfino le più grandi famiglie non potevano imprimere un Marchio dello Schiavo nel più inferiore dei servi.
Allo stesso tempo avrebbe consumato molto potere mentale e avrebbe una bassissima possibilità di avere successo. Con la forza della piccola Imperatrice Demoniaca, sarebbe stato impossibile riuscirci se Jiufang Kui avesse resistito. Non avrebbe potuto marchiare nemmeno un Signore in questo modo.


Se si voleva imprimere un marchio con successo, l’altra parte non poteva opporsi minimamente.


“Queste sono le sole due opzioni, non ne esiste un’altra!” Disse freddamente la piccola Imperatrice Demoniaca. “Questo è il risultato delle sue trasgressioni. Non può biasimare me, né altre persone! Le darò cinque secondi per decidere… dopodiché se non ha ancora fatto la sua scelta, allora la ucciderò direttamente!”


Jiufang Kui rimase stordito, il suo sguardo era spento e non c’era traccia di vita nei suoi occhi… dopo tre secondi abbassò la testa e disse con voce tremante:”Che… la piccola Imperatrice Demoniaca… mi imprima il Marchio dello Schiavo…”


Se le due opzioni fossero state tra diventare una marionetta e morire semplicemente, potrebbe aver scelto la seconda. Ma le conseguenze sarebbero state ben peggiori della sua semplice dipartita. Il Marchio dello Schiavo era la sua unica possibilità, se non altro sarebbe potuto sopravvivere e il suo nome non sarebbe stato macchiato dal disonore; a parte quando era di fronte alla piccola Imperatrice Demoniaca, il suo spirito gli sarebbe comunque appartenuto.


“Molto bene.” La piccola Imperatrice Demoniaca usò l'Energia Misteriosa per entrare nello spirito e nel cuore di Jiufang Kyu… che tremò, ma non osò lottare o difendersi. Nell'arco di qualche secondo il Marchio dello Schiavo della piccola Imperatrice Demoniaca si impresse fermamente nella sua anima.


La fiamma del Corvo Dorato uscì dal suo corpo non appena la piccola Imperatrice Demoniaca chiuse il palmo. C’era un po’ più di colore negli occhi grigi di Jiufang Kyu. Era ancora più umile e la sua espressione era piena di rispetto, paura e lusinga, come un cane leale che scondinzolava di fronte al padrone.


“Smamma!” Si girò e disse con voce fredda la piccola Imperatrice Demoniaca. Non gli importava dell’atteggiamento servile di Jiufang Kui. Il suo odio era profondo come il mare… Se non fosse stata la piccola Imperatrice Demoniaca, non avrebbe dovuto considerare la pace e il futuro dell'Illusory Demon Realm e avrebbe massacrato nel modo più crudele possibile tutte queste persone… Come avrebbe potuto farsi così tanti problemi e lasciarli vivere.


“Sì, sì… me ne andrò immediatamente, immediatamente.” Jiufang Kui reagì come se avesse sentito il comando inconfutabile di una divinità, rabbrividì e si lanciò a terra, smammò… letteralmente rotolando.


<em>Nota di traduzione: il significato letterale di “Smamma” (滾) è “rotola”.</em>


Yun Che aveva già sentito parlare del Marchio dello Schiavo, ma non l’aveva mai visto in azione. Guardando Jiufang Kui tremò.


Pietà e morte; la prima aveva dato speranza e l’altra intimidazione, il Marchio dello Schiavo era il vero obiettivo della piccola Imperatrice Demoniaca.


Jiufang Kui ne uscì vivo. Indubbiamente questo aveva dato ancora più speranza alle persone rimaste. Il processo in seguito fu molto più semplice. In pratica la piccola Imperatrice Demoniaca propose le stesse alternative che aveva fatto a lui, lasciandoli scegliere tra la morte e il marchio dello schiavo, ma la prima opzione avrebbe coinvolto l’intera famiglia, il clan e la fama millenaria.


Comunque non tutti avevano avuto una scelta a disposizione. Helian Kuang era morto; Jiufang Kui, Bai Yi, Nangong Zhi, Lin Guiyan, Chiyang Bailie, Xiao Xifeng ricevettero un Marchio dello Schiavo e un terzo dei duchi, che si era coalizzato con Huai solo per preservare la propria famiglia, ricevette l’amnistia come il Duca Xuan.


I patriarchi e i duchi che avevano ricevuto l’impronta non avrebbero tradito l’imperatrice per il resto della loro vita, erano sotto il suo controllo. E quelli che erano stati perdonati sarebbero stati completamente leali.


Imprimere un Marchio dello Schiavo consumava molta Energia Misteriosa e ancora più potere mentale. Anche la piccola Imperatrice Demoniaca era esausta dopo aver impresso più di cinquanta marchi in un solo pomeriggio, ma data la sua personalità testarda, naturalmente non avrebbe rivelato la sua stanchezza… specialmente di fronte a Yun Che.


“Ho già fatto ciò che desideravi. Ora puoi andare.” Disse freddamente voltando la schiena a Yun Che.


La sua figura era piccola e delicata, come una ragazzina che non era ancora cresciuta, ma stava portando la più grande responsabilità nell'intero Illusory Demon Realm… non aveva più una famiglia e le rimanevano solo tre anni di vita.


Tutti la rispettavano e la temevano; solo Yun Che provava un affetto protettivo… e un dolore acuto.


Era rimasto indietro nella speranza di poterla aiutare in qualche modo; se non altro non avrebbe dovuto affrontare tutta la pressione da sola, ma lei era una donna insolita dopotutto. Aveva un potere profound impareggiabile e una perseveranza incredibile, aveva abbastanza saggezza, una mente calcolatrice e audacia, non aveva bisogno di nulla.


L’intero pomeriggio si sentì completamente inutile… anzi forse era stato di intralcio.


“Umh…” Yun Che si avvicinò e disse lentamente:”Prima di diventare piccola Imperatrice Demoniaca, eri la principessa Caiyi. In tutti questi anni ti sei vestita di grigio per la scomparsa del precedente Imperatore Demoniaco e del suo successore.
Ora che sono passati cento anni è rimasto solo il Duca Ming che ha perso molta essenza di sangue. A meno che non possa scappare dall'Illusory Demon Realm, cadrebbe nelle tue mani prima o poi. Li hai vendicati… quindi non dovresti continuare ad indossare questi abiti grigi.”


“...” La piccola Imperatrice Demoniaca non si mosse e non rispose.


“Sei anche la bellezza numero uno dell'Illusory Demon Realm. Anche se questi abiti brutti non possono nascondere la tua bellezza, se indossassi qualcosa di un po’ più… normale, sembreresti così splendida che perfino il cielo ne sarebbe geloso.” Disse con serietà Yun Che. Era vero che non gli piacevano gli abiti grigi e ampi della piccola Imperatrice Demoniaca. Erano come una prigione spenta da cui lei non poteva scappare.


La piccola Imperatrice Demoniaca si girò lievemente e disse con indifferenza:”Allora cosa credi che dovrei indossare?”


“Umh…” Yun Che ci pensò e disse:”Anche se ti conosco da un bel po’, non ti ho mai visto con un abito diverso. Oh, se devo davvero dirlo… stai benissimo anche senza vestiti.”
                                


                                



