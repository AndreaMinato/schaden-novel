---
title: Capitolo 64 – La battaglia che scosse la città (1)
pubDate: 2024-05-25T06:27:25.188Z
tags:
    - atg
---


Quando Yun Che e Xia Yuanba entrarono nella sala principale, si imbatterono in Murong Ye. Li guardò e disse con un tono ben poco amichevole: “Cosa ci fate qui voi due? Sapete che genere di banchetto è questo? Andatevene subito!”
“È stato l’Anziano Sikong a darci il permesso di venire.” disse Xia Yuanba, trattenendo la rabbia.
“L’Anziano Sikong? Ha dato il permesso… a voi due?” disse Murong Ye, con una risata sprezzante: “Vi ha fatto venire per metterci in cattiva luce? Questo non è un banchetto qualsiasi; tra poco, gli allievi delle varie scuole si affronteranno. Voi due mucchi di spazzatura non potete nemmeno essere considerati bravi; cosa potreste fare, ora che siete arrivati? Hmph, va bene. Siccome l’Anziano vi ha permesso di venire, entrate pure. Ve lo dico apertamente; se farete fare una brutta figura al nostro Palazzo Profound New Moon, non dovrete biasimare questo vostro Fratello Maggiore se vi punirà troppo duramente.”
Aveva seguito Lan Xueruo per un intero pomeriggio. Anche se Lan Xueruo gli aveva sempre sorriso e gli aveva parlato con voce gentile, non l’aveva guardato direttamente neppure una volta. Ciò lo aveva lasciato con l’amaro in bocca. Incontrando Yun Che e Xia Yuanba, aveva finalmente trovato qualcuno su cui riversare la rabbia.
Anche se Xia Yuanba avesse avuto un carattere ancora migliore, essere improvvisamente insultato senza nessuna apparente ragione lo avrebbe comunque fatto arrabbiare. Yun Che lo afferrò per il braccio e disse con un tono indifferente: “Su, entriamo.”
Non appena misero piede nel Palazzo Principale, videro Sikong Han salutarli, e li fece sedere nei posti che erano stati preparati. Entrambe le loro sedie si trovavano dietro a tutte le altre, ed erano molto poco visibili… tuttavia, anche se si erano seduti in un punto lontano dal centro dell’attenzione, con la corporatura di Yuanba sarebbe stato impossibile non essere notati.
“Yun Che, Yuanba, se più tardi dovessero svolgersi dei duelli, vorrei che voi due prestiate molta attenzione. Sarebbe un bene se riusciste a imparare qualcosa dai combattimenti. Entrambi vi siete uniti al Dipartimento del Profound da molto poco; quindi, è poco probabile che qualcuno vi sfidi. Limitatevi a restare qui dietro e a guardare, senza correre rischi.” li avvisò Sikong Han.
“Capito, Anziano Sikong.” Xia Yuanba annuì e si sedette ubbidientemente.
Anche Yun Che annuì lentamente, e si guardò in giro, notando che erano presenti circa trenta studenti del Dipartimento del Profound. Ovviamente, ognuno di quei trenta era tra i migliori del Palazzo Profound New Moon. Dei trecento allievi del Dipartimento del Profound, solo in trenta erano venuti; ognuno di loro, senza dubbio, doveva era il meglio del meglio. Poco dopo, Yun Che vide Lan Xueruo. Incredibilmente, era seduta al centro della prima fila, ma quella posizione non sorprese affatto Yun Che. All’ottavo livello del Nascent Profound Realm a diciotto anni ed era una ragazza; avrebbe potuto essere considerata tra i più talentuosi persino in sect di livello medio-alto.
In quanto a Yun Che, aveva attirato l’attenzione di un bel po’ degli allievi del Dipartimento del Profound. Tutti coloro che avevano la possibilità di partecipare a quell’evento, erano l’élite dei loro sect e la competizione tra di loro sarebbe stata molto aspra. Chi aveva familiarità con quel tipo di incontri, si era stupito della partecipazione di Xia Yuanba. Siccome la Profound Strength di Xia Yuanba era solo al sesto livello dell’Elementary Profound Realm, poteva essere considerato tra i membri più deboli in assoluto di tutto il Dipartimento del Profound; perciò, non aveva le capacità necessarie ad essere presente quella sera. E Yun Che, che era con lui, era senza dubbio un volto nuovo.
“Hmm? Sei un nuovo studente? Non penso di averti mai visto in giro prima d’ora?” una ragazza con degli abiti rosso fuoco, seduta davanti a Yun Che, si voltò e gli parlò con occhi brillanti dalla curiosità.
“Buonasera, Sorella Maggiore. Mi chiamo Yun Che. Mi sono unito al Palazzo solo oggi.” Yun Che annuì leggermente, rivelando un letale sorriso seducente.
Per una frazione di secondo, la ragazza si sentì come attraversata da una scarica elettrica. Le sue guance si arrossarono un po’ e disse con un gridolino: “Wow! Aver già raggiunto il primo livello del Nascent Profound Realm così giovane, non mi sorprende che ti abbiano permesso di partecipare a questo banchetto anche se sei appena stato ammesso.”
“È mio cognato, come potrebbe non essere fantastico!” affermò con orgoglio Xia Yuanba. Quando venivano fatti dei complimenti a Yun Che, sembrava essere persino più felice di quando venivano fatti a lui.
“Ah? Cognato? Sei già sposato?” chiese la ragazza, esprimendo con le labbra rosate e gli occhi un’evidente delusione.
Con grande difficoltà, Yun Che riuscì a trattenersi dallo strangolare Xia Yuanba, e rispose con un volto tranquillo: “Sì, è esatto. Sorella Maggiore, siete così bella, di sicuro anche voi siete già sposata, giusto?”
“Hmph, sicuramente non mi sposerò così presto. Ah. Giusto, il mio nome è Ye Hongling, della Prima Classe del Dipartimento del Profound, diciassette anni. Se in futuro dovessi avere qualche problema, vieni pure da me!” disse la ragazza, con un tono pieno di vanto.
“… Il piacere è mio, Sorella Maggiore.”
Sapendo di aver fatto un errore, Xia Yuanba abbassò la testa, scosse le spalle, e non osò rivolgere la parola a Yun Che per un bel po’ di tempo.
A quel punto, finalmente arrivò la figura più importante della serata, il neonominato Capo del Palazzo del Palazzo Profound New Moon, Qin Wuyou. Qin Wuyou sembrava avere circa sessant’anni; il suo viso esprimeva una calma gentile e composta, e nei suoi occhi limpidi si poteva riconoscere una profonda saggezza. Emanava un’aura straordinaria. Qin Wuyou era originariamente uno degli Anziani del Palazzo Profound della Capitale Imperiale; era stato specificatamente assegnato al Palazzo Profound New Moon come Capo Palazzo e la sua vera forza era grande e imperscrutabile.
Qin Wuyou era già arrivato al Palazzo Profound New Moon un mese prima, e quel giorno si teneva semplicemente il banchetto cerimoniale per ufficializzare la sua nomina. Nel breve tempo di un mese, era già riuscito a sbalordire ognuno degli Anziani e dei discepoli, guadagnandosi il loro più profondo rispetto. Quando si fu seduto sulla sedia del Capo del Palazzo, lo seguirono tutti i rappresentanti dei sect, come se si fossero organizzati in precedenza per arrivare subito dopo di lui.
“Ahahahahah, Tie Zhancang del Clan Iron Spear, porta suo figlio, Hengjun, a congratularsi rispettosamente con il Capo del Palazzo, Qin, per la sua nomina.”
Seguendo quella voce e quella risata sincera e cristallina, si poteva vedere un uomo di mezza età e sette giovani alle sue spalle.
“Quello è l’attuale Maestro del Clan Iron Spear.” sussurrò Yuanba all’orecchio di Yun Che: “Quello subito dietro di lui è il suo figlio più giovane, Tie Hengjun. Anche se è ancora un ragazzo, è anche incredibilmente talentuoso. Secondo alcune voci, è il principale candidato alla futura posizione di Maestro del Clan Iron Spear.”
“Capo del Palazzo Qin, spero che sia andato tutto bene dall’ultima volta che ci siamo incontrati. Quando mi sono imbattuto in voi mezzo mese fa, il vostro atteggiamento mi ha davvero lasciato un’ottima impressione. Ho insistito io stesso affinché oggi mio figlio venisse e vi incontrasse… Questo invece è solo un regalo, per mostrarvi il mio rispetto.”
Qin Wuyou si alzò personalmente per accettare il dono: “Il Maestro del Clan Iron Spear è davvero troppo gentile. Siete venuto personalmente per fare un piacere a questo vecchio; quindi, non c’era bisogno di portare nessun regalo. Il vostro illustre figlio ha un talento straordinario e la sua condotta è eccezionale. In futuro, sarà di sicuro come un drago tra gli uomini e, forse, potrebbe anche sorpassare voi, suo padre. Hahahaha… Su, sedetevi pure.”
“Yuanba, quest’incontro mi sembra fin troppo armonioso, non ho percepito nessuna sorta di aspra rivalità.” disse Yun Che, strofinandosi il mento.
“Err…. Ecco, la reputazione del Clan Iron Spear è sempre stata molto buona; anche se la loro forza complessiva e la loro influenza superano di molto il nostro Palazzo Profound, si può dire che non siano mai stati in cattivi rapporti con noi. Però gli altri clan…”
Prima che potesse finire di parlare, arrivarono i membri della Cloudy Sun Sect.
“Il Capo degli Anziani della Cloudy Sun Sect, Yan Zizai, si congratula con il Capo del Palazzo Qin per la sua nomina.”
Il Profound Heart Sect, il Seven Deadly Sword Pavilion e il Palazzo Profound Stormy giunsero uno dopo l’altro, seguendo la Cloudy Sun Sect. Ogni clan aveva con sé sette o otto ragazzi e Qin Wuyou li accolse tutti personalmente. Solo quando il banchetto stava ufficialmente per iniziare, giunse lentamente il Burning Heaven.
“Il Sesto Anziano del Burning Heaven Sect, Fen Hanyan, si congratula con il Capo del Palazzo Qin per la sua nomina.”
Il Burning Heaven Sect… o, per essere precisi, la frazione esterna del Burning Heaven Sect con sede a New Moon City. A guidare il gruppo era un uomo anziano completamente vestito di rosso; la sua veste era interamente decorata con delle fiamme cremisi. Non appena mise piede nel Palazzo Principale, tutti avvertirono chiaramente un’ondata di calore investire il loro viso.
Dopo la frazione esterna del Burning Heaven Sect, giunse quella dello Xiao Sect, gli ultimi ad arrivare. A guidare il gruppo era un ragazzo, che sembrava avere non più di diciassette anni! Dietro di lui, c’era solo un uomo di mezza età, sui quarant’anni e sette giovani con non più di vent’anni.
“Il Giovane Xiao Luocheng dello Xiao Sect, saluta il Capo del Palazzo Qin.” subito dopo essere entrato nel Palazzo Principale il ragazzo si diresse con calma verso Qin Wuyou e seguì l’etichetta prevista per i ragazzi con serenità e raffinatezza. Non era né servile né prepotente… tuttavia, in quanto ragazzo che era venuto a porre i suoi saluti a una seconda parte costituita da un Capo Palazzo di un Palazzo Profound della Famiglia Imperiale, non aver mostrato umiltà esprimeva già una certa arroganza.
“È Xiao Luocheng!” Xia Yuanba respirò a fondo e sussurrò prontamente a Yun Che: “Non avrei mai pensato che sarebbe venuto qui! Il primo giorno che sono arrivato a New Moon City, avevo già sentito il suo nome parecchie volte. Anche lui ha solo sedici anni, la tua stessa età, cognato, ma è già il Giovane Maestro della frazione esterna dello Xiao Sect. E non solo, è anche pubblicamente riconosciuto come il numero uno della nuova generazione di New Moon City!”
“Numero Uno?” Yun Che diede velocemente qualche altra occhiata a Xiao Luocheng. In effetti doveva essere abbastanza giovane, ma nel suo comportamento c’era una grande maturità, e sul suo viso si poteva distinguere un grande orgoglio e senso dell’onore. Guardandolo, si era pervasi da molte sensazioni… sorpresa, ammirazione, invidia e gelosia, o forse addirittura un vergognoso senso di inferiorità.
“Esatto. Considerando il suo grande talento, è senza dubbio il Numero Uno! Ha solo sedici anni, ma ha già raggiunto il decimo livello del Nascent Profound Realm! Ho sentito dire che non è neppure così lontano dal raggiungere il True Profound Realm. Cognato, riesci a crederci?”
Sedici anni…. decimo livello del Nascent Profound Realm!?
Il volto di Yun Che era scosso da varie emozioni. Inconsciamente, si voltò verso Lan Xueruo e notò che sul suo viso era impressa una grande serietà.
“Heh-Heh, Xiao Luocheng? Questo vecchio ha sentito il tuo famoso nome. Non mi sarei aspettato di poter incontrare il Numero Uno della nuova generazione di New Moon City. Il tuo illustre padre non è venuto, stasera?” chiese Qin Wuyou, ridendo senza preoccupazioni.
“Il Capo del Palazzo Qin è fin troppo gentile. Anche se mio padre avrebbe voluto molto venire di persona a congratularsi con voi per la nomina, purtroppo non sta bene e non ha potuto essere presente; per questo motivo, questo ragazzo lo sostituisce. Per favore, non siatene offesi.” Xiao Luocheng continuava a sorridere, parlando cortesemente.
Qin Wuyou era uno dei leader del Palazzo Profound New Moon; perciò, al banchetto per la sua nomina ognuno dei maggiori sect avrebbe dovuto mandare i suoi leader in persona, per mostrare il giusto ammontare di rispetto. Altrimenti avrebbero dovuto mandare almeno uno degli Anziani più importanti. Dei sette gruppi presenti, quelli del Clan Iron Spear, del Seven Deadly Sword Pavilion e del Palazzo Profound Stormy erano guidate dai loro Maestri. Invece, la Profound Heart Sect e la Cloudy Sun Sect avevano mandato il Capo degli Anziani. Ma la frazione esterna del Burning Heaven Sect era stata così arrogante da inviare solo il Sesto Anziano.
E quella dello Xiao Sect aveva davvero mandato solo un gruppo di ragazzi!
Anche se Xiao Luocheng era estremamente cortese, a meno che si fosse idioti o ciechi, si sarebbe compreso subito che era un’evidente espressione di totale disprezzo.
“Hahahaha” Qin Wuyou rise di gusto, come se non gliene importasse nulla: “Giovane Maestro dello Xiao Sect, cosa stai dicendo? Ogni giorno ho sentito molto parlare della vostra eleganza. Poterti incontrare questa sera esaudisce già un mio desiderio, quindi sono più felice di quanto le parole possano esprimere. Illustri ospiti dello Xiao Sect, per favore prendete posto.”
Ormai tutti gli invitati erano arrivati. I posti delle frazioni esterne dello Xiao Sect e del Burning Heaven Sect, ovviamente, erano tra quelli più in alto. Erano seguiti dagli altri cinque grandi sect, che a loro volte erano seguiti dal posto del Governatore di New Moon City, Murong Hang; tuttavia, quest’ultimo non era per nulla insoddisfatto della disposizione dei posti. La famiglia dei Murong poteva risolvere qualsiasi problema volesse a New Moon City, ma solo per quanto riguardava i sect più piccoli e nella norma. Anche se era il Governatore di New Moon City, Murong Hang in presenza di quei maggiori sect, doveva ubbidientemente tenere la coda fra le gambe e non avrebbe mai osato offenderle in nessun modo.
In quanto ai clan di medie dimensioni che erano stati invitati, tremavano ancora di più per la paura e l’agitazione; molto raramente potevano assistere ad un raduno dei sette maggiori sect, figuriamoci se osassero offenderne uno.





