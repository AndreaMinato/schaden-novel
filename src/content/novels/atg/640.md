---
title: Capitolo 640 - Evento Sconvolgente (2)
pubDate: 2025-02-03T07:52:46.853Z
tags:
    - atg
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>CAPITOLO SPONSORIZZATO ringraziamo Salvatore!</em>
<em>13 Capitoli in coda, <strong>0/5</strong></em>
<em><strong>-Schadenfreude</strong></em>


“Non hai il permesso di interrompere!” Disse con espressione severa Yun Che:”Oh non sei così incredibile?! Il tuo potere si era indebolito col passare del tempo, molte delle Famiglie Guardiane e dei Palazzi ti hanno tradito per le loro ambizioni egoiste e hai lottato contro il Palazzo Huai per cento anni…
Anche se sembri calma e tranquilla in superficie, con il Duca Ming che reggeva le fila per tutto questo tempo, il fatto che tu sia riuscita a preservare l’ultima dignità del clan dell’Imperatore Demoniaco per cento interi anni è già il risultato più impressionante in tutta la storia dell'Illusory Demon Realm! E ogni singolo giorno di quel periodo dev'essere stato pieno di difficoltà, pressioni e situazioni snervanti, inimmaginabili per l’uomo comune…”


“Sei riuscita a scappare per un pelo dalla Valle del Fuoco e del Fulmine del Corvo Dorato. Inoltre, anche se è stato principalmente per vendetta, ti sei assunta la responsabilità di sterminare l’intero Palazzo Huai! Anche se non potevano essere risparmiati, sono state uccise anche molte persone innocenti, ma purtroppo era necessario!
Un vero sovrano spietato non avrebbe avuto alcuna remora, ma per una persona come te che non può essere così crudele, sicuramente sarai rimasta a rimuginare con tristezza sui servi innocenti che sono morti a causa del tuo comando. Questo è anche il motivo per cui sono andato a cercarti ogni giorno e ho anche provato a provocarti… non posso condividere il tuo peso, così posso solo usare questo metodo per distrarti sperando che possa riprenderti il prima possibile e perdonarti.”


Piccola Imperatrice Demoniaca:”...”


“Non pensare che sia solo una mia congettura. So bene cosa significa implicare persone innocenti e ucciderle! Perché ho già fatto cose simili prima. Innumerevoli innocenti sono caduti a causa mia! Anche se l’ho ripetuto così tante volte da essermi già abituato, la prima volta che l’ho fatto… non dimenticherò mai la tristezza e il dolore che ho provato! Ma anche se hai ucciso personalmente molte persone negli ultimi cento anni, dopo che ho indagato, ho scoperto che nessuna era innocente.
È la prima volta che hai fatto uno sterminio del genere… quindi avrai sicuramente sofferto, anche se l’intero Illusory Demon Realm potrebbe non saperlo, io lo so!”


“Lo potrebbe comprendere, ma la gente comune non ci penserebbe nemmeno perché sono preoccupati per i propri affari, mentre io mi preoccupo per te!”


“Prima di entrare la Valle del Fuoco e del Fulmine del Corvo Dorato, tutto ciò che ho fatto in tuo nome, incluso attirare le ostilità del Duca Huai e salvarti la vita, è stato fatto per il mio nonno defunto, i miei genitori e il mio clan! In quel momento eri solo una figura distante per me! Confesso che il mio orgoglio è immenso e sono testardo, di sicuro non giurerei lealtà ad una persona, ma per la volontà di mio nonno e la sicurezza della mia famiglia, ti ho mostrato più lealtà che potevo!”


“Ma dopo che siamo emersi dalla Valle del Fuoco e del Fulmine del Corvo Dorato, tutto ciò che ho fatto non è stato perché sei la sovrana dell'Illusory Demon Realm, ma per te! Mi preoccupo di tutto per te… ho perfino odiato il fatto che tu fossi l’imperatrice perché ti causa troppo dolore e amarezza, mi rende anche incredibilmente difficile avvicinarmi a te perfino!”


“...” Le labbra della piccola Imperatrice Demoniaca fremettero, ma non disse nulla.


“È il tuo titolo ed è ricaduto su di te dopo la morte del piccolo Imperatore Demoniaco, non ti ha dato altra scelta se non tenere alta la dignità e l’onore del clan. Così anche se lo detesto, nessuno, nemmeno io, ho il diritto di interferire con le tue decisioni, i tuoi sacrifici o le azioni che fai per il clan dell’Imperatore Demoniaco… Anche se ti rimangono solo tre anni, non puoi comunque vivere solo per te stessa.


“Ma gli affari tra di noi… ho comunque il diritto di essere insoddisfatto!” Esclamò Yun Che con le sopracciglia aggrottate:”Chiaramente mi pensi anche tu, ma perché mi tratti con sdegno, disprezzo e a volta anche disgusto! Non provare a negarlo o a pensare di averlo nascosto perfettamente… se fosse successo con qualcun altro lo avresti allontanato da tempo, ma ai miei occhi è solo più evidente!”


“La pillola che hai distrutto di fronte a me quel giorno… non era quella che ti ho dato! Conosco molto meglio di te la composizione della pillola. E il mio olfatto è diecimila volte superiore al tuo quando si parla di medicine. La pillola che hai distrutto allora era solo una normale Pillola Purificazione del Cuore! Tutta la tua furia, il tuo cosiddetto sdegno per cui ti macchieresti con il mio sangue e la messinscena che hai fatto era solo perché temevi che avrei continuato a ferirmi per te.”


“Inoltre durante quel periodo, anche se ti comportavi con freddezza, non hai mai rifiutato di vedermi. Non solo, ciò che hai fatto lo scorso mese è stato perché… mi hai visto con Su Zhixi e hai sentito voci riguardo un nostro eventuale matrimonio. Così hai provato frustrazione! Se non pensassi a me, perché l’avresti fatto?!”


“A volte sei così scaltra da far paura, ma quando si parla d’amore non puoi reggere il confronto nemmeno di fronte ad una normale adolescente!”


Yun Che ansimava mentre la sua voce si incupiva:”Non credevi che non sapessi cosa provavi? Credi che se il nostro rapporto venisse reso noto influenzerebbe la mia reputazione? Mi sottoporrebbe ad innumerevoli domande? Allora mi sottovaluti! Dal momento in cui sono entrato nella città imperiale sono stato disposto ad affrontare il Duca Huai senza alcuna riserva, perché mi importerebbe delle domande e degli sguardi di persone volgari?”


“Credi che visto che solo hai tre anni da vivere tu non abbia il diritto di avere queste emozioni… temi di intristirmi soltanto?!” Yun Che avanzò e le afferrò le spalle, la piccola Imperatrice Demoniaca glielo permise mentre mostrava uno sguardo confuso. “Credi che continuare ad allontanarmi mi farà smettere di pensare a te? Così tra tre anni non proverei dolore? Se è così allora sei fin troppo ingenua…”


“Piccola Imperatrice Demoniaca, lascia che ti dica questo. Dal giorno in cui siamo partiti dalla Valle del Corvo Dorato, ho deciso che saresti stata la mia donna per il resto della vita! Non mi importa della tua posizione, mi importa di te! Non ha niente a che fare con il fatto che fingi di non preoccuparti per me! Se fosse così facile cambiare i miei sentimenti, allora non sarei degno di essere il tuo uomo!
Se puoi accettare con onestà i miei sentimenti e lasciarmi entrare nel tuo mondo… anche se sarò davvero triste tra tre anni… e non posso salvarti la vita, se non altro ogni volta che penserò a te potrò ricordare dei momenti felici, ma se continui a forzarti ad essere fredda con me, anche se non ti vedessi per i prossimi tre anni… allora mi rimarrebbe solo una vita di frustrazione e rimpianto! Credi che ti stai trattenendo per me, ma in realtà stai ferendo entrambi! Capisci?!”


La piccola Imperatrice Demoniaca tremò. Ignorò la presa di Yun Che e inciampò all'indietro.


“Piccola Imperatrice Demoniaca…” Yun Che la fissò negli occhi e a giudicare dal caos che c’era nel suo sguardo, sapeva di averla colpita davvero:”So anche che ti impegni così tanto a respingermi perché vuoi mantenere la dignità del clan dell’Imperatore Demoniaco, specialmente la reputazione del piccolo Imperatore Demoniaco. Perché dopotutto eri la sua imperatrice… se non lo vuoi davvero, non farò sapere a nessuno di cosa c’è stato tra noi.
Finché avremo tempo per noi stessi e lascerai che questo amore fiorisca, lasci che ti sostenga spiritualmente. Per il clan dell’Imperatore Demoniaco hai sacrificato fin troppo. Hai anche sacrificato la vita per questo. Hai già ripagato il tuo clan e i tuoi antenati… perché non puoi vivere un po’ per te?!”


“E io sono… davvero così indegno di diventare il motivo per cui puoi essere un po’ egoista?”


La piccola Imperatrice Demoniaca:”...”


Yun Che l’aveva detto tutto quasi in un fiato ma aveva espresso tutto ciò che provava. Dopotutto non era come la piccola Imperatrice Demoniaca che era completamente inesperta in fatto di relazioni. E sapeva bene che lei ricambiava, ai suoi occhi i suoi tentativi di nascondere i suoi sentimenti erano… così impacciati da essere adorabili.


Ma… alla fine era comunque la piccola Imperatrice Demoniaca. Sulle sue spalle non c’era solo un clan, ma un intero continente! Inoltre rappresentava i diecimila anni di dignità e prestigio del clan.


Queste parole provenivano davvero dal suo cuore, sopratutto quando menzionava quanto odiava la sua posizione di piccola Imperatrice Demoniaca.


Mentre Yun Che si sfogava, lei non lo interruppe nemmeno una volta. Alla fine la piccola Imperatrice Demoniaca non rispose nemmeno; si girò e volò via… silenziosamente.


“Non temi nemmeno la morte, eppure continui a scappare da me… osi ancora pensare che non pensi a me?!”


Vedendola allontanarsi, Yun Che batté i piedi e fece tremare il pavimento fino a ridurlo a pezzi. Gridò:”Piccola Imperatrice Demoniaca! Se non fosse per il fatto che non posso batterti, ti avrei trascinato con me nel continente del Cielo Misterioso, anche a costo di farmi inseguire dall'intero Illusory Demon Realm… così non avresti più bisogno di essere la piccola Imperatrice Demoniaca!”


Le sue grida mostravano la sua esasperazione… La forza era importante perfino nei rapporti amorosi, visto che non era stato allo stesso livello di Chu Yuechan, non aveva potuto trattenerla, ma ora la piccola Imperatrice Demoniaca che era ancora più orgogliosa e fragile di lei… possedeva una forza assolutamente terrificante. Anche se avesse voluto trattenerla, non sarebbe stato possibile.


Mu Yurou arrivò frettolosamente. Disse con tono preoccupato:”ChÈer, cos'è successo? Hai appena detto… che saresti stato inseguito dall'intero Illusory Demon Realm… e che avresti rapito la piccola Imperatrice Demoniaca? Cosa… cos'è successo? Per favore non spaventare tua madre.”


“Uh…” Le labbra di Yun Che fremettero e rispose frettolosamente:”Madre, hai sentito male. Ciò che ho detto che sarei eternamente leale alla piccola Imperatrice Demoniaca anche se fosse inseguita da tutto l'Illusory Demon Realm, non avrei alcun rimpianto… Sì, è questo che ho detto. Il vento è troppo forte, così devi avere sentito male. Se avessi davvero detto una cosa del genere, la piccola Imperatrice Demoniaca mi avrebbe ucciso. Non potrei essere rimasto illeso qui, no? Ahah…”


“...Ah è così allora.” Anche se era ancora dubbiosa, le ultime parole avevano tranquillizzato Mu Yurou, che tirò un sospiro si sollievo:”ChÈer, tuo padre ha detto che temeva che il rapporto tra voi non fosse troppo buono. Inoltre la situazione nella città imperiale non si è ancora calmata, quindi non devi comportarti con scortesia con la piccola Imperatrice Demoniaca solo perché hai reso grandi contributi alla sua casata. Dopo che ha risvegliato la sua stirpe, il suo potere è aumentato di molto, ma anche il suo temperamento è diventato più freddo e severo di prima. Non solo, sembra più volubile, non puoi assolutamente irritarla.”


Date le parole di Mu Yurou, Yun Che annuì come un bambino ubbidiente.


I tre giorni dopo trascorsero con calma. Durante questo periodo di tempo Yun Che non uscì di casa; dormiva, si allenava, raffinava, e occasionalmente guariva le persone e stuzzicava le ragazze...  era così che oziava in questi giorni.


Alla fine quando arrivò l’alba del quarto giorno, fu svegliato da Yun Qinghong:”ChÈer, oggi nel pomeriggio la piccola Imperatrice Demoniaca ha organizzato un banchetto e ha richiesto la presenza che tutte le Famiglie Guardiane e i Duchi di Palazzo… Inoltre ha specificato appositamente che dovevi esserci.”


“Eh?” Yun Che si riprese subito dal torpore del sonno e rispose:”Un banchetto… che richiede specificatamente la mia presenza? Ha menzionato altro?”


“Non ha detto altro.” Yun Qinghong scosse la testa:”Ha solo detto che riguardava un evento importante per il futuro del nostro Illusory Demon Realm.”
                                


                                



