---
title: Capitolo 644 - La Cerimonia di Matrimonio dell’Imperatrice Demoniaca
pubDate: 2025-02-03T07:52:46.854Z
tags:
    - atg
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>CAPITOLO SPONSORIZZATO ringraziamo Salvatore!</em>
<em>9 Capitoli in coda, <strong>0/5</strong></em>
<em><strong>-Schadenfreude</strong></em>


Era il grande giorno della piccola Imperatrice Demoniaca e ancora prima che il sole sorgesse, la città imperiale era diventata piena di energia. Numerosi soldati dell’esercito dotati di armature dorate e rosse sorvegliavano ogni angolo della città.
Numerose Bestie Misteriose che erano così rare da essere considerate leggendarie stavano volando per il cielo. Sul dorso di ognuna di queste creature c’era un coltivatore dall'aura eccezionale. Ogni irregolarità non sarebbe sfuggita al loro controllo.


Accanto ai tappeti rossi sparsi per tutta la città c’erano giovani vestite in modo colorato che tenevano fiori. Il vento scompigliava gentilmente i loro abiti. Erano uno spettacolo meraviglioso.


Nonostante mancassero poche ore alla cerimonia, i nobili e gli egemoni che erano venuti a dare le loro congratulazioni stavano già aspettando al di fuori della Sala Imperiale dei Demoni. Ricordavano ancora bene il matrimonio di cento anni fa e ora la piccola Imperatrice Demoniaca aveva contato sulla sua forza impareggiabile per regnare sull'Illusory Demon Realm. 
Nessuno osava sfidarla, le Dodici Famiglie Guardiane e tutti i Duchi di Palazzo la servivano con la più grande lealtà. La stirpe dell’Imperatore Demoniaco che tutti si aspettavano finisse stava per essere salvata dalla grazia e dai poteri divini del Divino Corvo Dorato… Tutti pensavano che questo grande matrimonio fosse una nuova pagina nella storia del regno.


Nonostante Yun Che si fosse sposato già due volte, questa occasione era completamente diversa. Le tradizioni dell'Illusory Demon Realm erano differenti da quelle dello Stadio del Cielo Misterioso. Inoltre questo era un matrimonio di un reale… Tuttavia Yun Che non era nervoso per questo. Negli ultimi giorni, nonostante la città fosse frenetica, lui aveva trascorso con tranquillità il suo tempo.


La notte prima del matrimonio, Yun Che era andato al Palazzo Imperiale e dormì lì. Aveva perfino otto splendide donne a servirlo. Il sole era sorto a stento quando fu svegliato da loro.


“Lord Demoniaco, mi permetta di aiutarla a lavarsi e a cambiarsi per favore.”


Dopo aver sposato la piccola Imperatrice Demoniaca, l’identità di Yun Che era cambiata. Tuttavia anche adesso Yun Che non sapeva se questo titolo si riferisse al Lord del regno o al marito della piccola Imperatrice Demoniaca.


Queste otto domestiche erano state scelte personalmente dalla piccola Imperatrice Demoniaca e ognuna di loro era splendida. Perfino il loro portamento era superiore ad una giovane donna di una famiglia prominente e la loro forza misteriosa era almeno nel Stadio Tiranno Misterioso. Mentre camminavano il loro profumo aleggiava nell'aria e si poteva scorgere vagamente il loro corpo di giada da sotto il sottile velo bianco che portavano, questo le rendeva ancora più attraenti rispetto a quando erano spogliate.


Aiutarono Yun Che ad alzarsi, mettersi i suoi abiti e i suoi stivali e lo condussero alla vasca da bagno. Ad ogni passo il seno di una giovane donne si sarebbe appoggiato contro il suo braccio, stordendolo un po’.


La vasca era grande e l’aria era nebbiosa. Sia il pavimento che le pareti erano composti dalla più lussuosa Giada Skypool Profound. Il suo bagliore bianco era davvero bello.


Yun Che si spogliò ed entrò lentamente nella piscina. Le otto domestiche si tolsero i veli e mostrarono le loro curve seducenti e i loro seni nivei. Quattro sparsero petali di fiori nella vasca mentre altre quattro circondarono Yun Che e pulirono il suo corpo usando le loro mani e i loro corpi di giada…
Nonostante fosse la prima volta che vedevano il corpo di un uomo, i loro occhi cristallini non mostravano segni di paura o disgusto, solo pura ammirazione e una lieve curiosità.


Quando Yun Che finì il bagno, il sole era già sorto. Le domestiche gli fecero indossare un lussuoso abito dorato, lo aiutarono ad indossare una cintura di giada e una corona dorata… Un abito estremamente elegante naturalmente mise in risalto il portamento di Yun Che e il suo grande carisma attirò l’ammirazione delle ragazze presenti.
Di fronte alla Sala Imperiale dei Demoni, gli ospiti avevano già iniziato ad entrare. I nomi che il maestro delle cerimonie stava gridando stavano diventando sempre più spaventosi e i doni che avevano portato erano sempre più scioccanti.
Presto formarono una piccola montagna e ognuno di essi era un raro tesoro che un uomo comune non avrebbe mai visto in tutta la sua vita.


Tuttavia i doni che venivano presentati alla famiglia Yun sembravano meno vari… perché il clan Yun aveva diffuso notizia che al giovane patriarca piaceva collezionare ogni sorta di rara spada e, se avessero portato dei doni, le spade profound di alta qualità sarebbero stato il regalo migliore! Ancora meglio sarebbe stato portare spadoni.


Perciò negli ultimi sette giorni, quasi tutti i migliori guerrieri nel Regno Demoniaco Illusorio avevano cercato di ottenere spade a tutti i costi e quei setta che si dedicavano alla spada non avevano esitato ad offrire lame divine che erano i loro cimeli ancestrali…


Iniziarono ad apparire sempre più spade famose e l’aura emessa da queste lame fecero rabbrividire tutti gli esperti.


La piccola Imperatrice Demoniaca era apparsa davanti a Yun Che e il suo arrivo fece ammutolire la folla nella Sala Imperiale prima chiassosa… Tuttavia stavolta ciò che l’aveva zittita non era la sua aura imponente, ma uno splendore irreale.


Aveva usato il suo abito grigio per nascondere la sua bellezza e il suo atteggiamento freddo per rimanere impassibile… e lo aveva fatto per cento anni! Anche i coltivatori più vecchi si erano dimenticati del fascino della principessa Caiyi.
La piccola Imperatrice Demoniaca si era tolta l’abito grigio che indossava da un secolo per mettere eleganti vestiti dorati. Avevano uno strascico e mostravano le sue curve sinuose. Portava un lieve trucco e le sue labbra erano state tinte di rosso. I suoi occhi limpidi e brillanti come stelle erano freddi, ma il suo portamento imponente e la sua impassibilità che tutti ritenevano inviolabili erano scomparse…
Il suo sguardo era così incantevole che chiunque ne sarebbe rimasto affascinato e nient’altro sarebbe sembrato seducente come lei.


La sala rimase silenziosa per molto tempo mentre tutte le persone all'interno sperimentavano lo shock più grande della loro vita. Pensarono di non essere più nel mondo dei viventi e di aver raggiunto il regno immortale di cui parlavano le leggende… perché una bellezza del genere non sarebbe dovuta esistere nel regno dei mortali.


Era così meravigliosa da essere indescrivibile, possedeva un’identità prestigiosa e una stirpe irraggiungibile, aveva anche la forza di sottomettere l’intero Illusory Demon Realm… pareva che il creatore le avesse dato i migliori doni di questo mondo.
Gradualmente tutti iniziarono a pensare che la cerimonia di stasera stesse diventando mistica. Iniziarono a pensare: chi sarebbe stato degno di una donna del genere… perfino il giovane patriarca che aveva ottenuto una posizione leggendaria negli ultimi mesi sembrava inadeguato.


La radiosa ed elegante piccola Imperatrice Demoniaca… poteva essere considerata una fata.


Quando arrivò, il matrimonio ebbe inizio. Nonostante si stesse sposando nella famiglia imperiale, fu comunque Yun Che a condurre le procedure. La cerimonia e l’entusiasmo dei presenti superava di gran lunga il matrimonio del piccolo Imperatore Demoniaco e della piccola Imperatrice Demoniaca. Per tutto il giorno la città imperiale fu come un oceano impetuoso e solo di notte si calmò.


Città Imperiale dei Demoni. La luce di candela tremolava sulle tende rosse, lei portava una corona di fenice e gli abiti cerimoniali.


La luna crescente era apparsa da dietro le nuvole, eppure il cielo era ancora spento. Baluginii brillavano tra le sottili fessure delle finestre di bambù illuminando la persona seduta sul letto. La piccola Imperatrice Demoniaca era rimasta seduta sul soffice letto per un po’ di tempo… Nonostante come cento anni fa, fosse una notte importante, le sue emozioni erano completamente diverse. Allora il suo cuore era calmo come uno specchio d’acqua. Il suo matrimonio con il piccolo Imperatore Demoniaco era il suo fato come donna della stirpe dell’Imperatore Demoniaco o forse si poteva la sua missione. Tuttavia stasera il suo cuore stava battendo all'impazzata e non poteva calmarsi.


Cento anni fa la sua attesa non era finita con l’arrivo del suo sposo, invece aveva ricevuto notizia che era andato nel distante continente del Cielo Misterioso… In seguito aveva saputo che era scomparso lì e così il suo fato era cambiato completamente.


Tuttavia durante questa notte non sarebbe accaduta una tragedia del genere ed era anche un nuovo inizio per lei perché cento anni fa il suo matrimonio era stato per la sua famiglia, mentre stasera si era sposata sia per il suo clan che per sua volontà.


La porta si aprì e Yun Che entrò lentamente. Non disse nulla e andò dritto al fianco della piccola Imperatrice Demoniaca per poi rimuoverle la corona di fenice dorata, mostrando il suo splendido viso.


Oggi la piccola Imperatrice Demoniaca era splendida come una fata, Yun Che era sbalordito e trattenne le parole che stava per dire… si sentiva come se l'incantesimo si sarebbe infranto se avesse parlato.


I due che di solito litigavano, ora erano l’uno di fronte all'altra in silenzio.


Yun Che si sedette accanto a lei, avvolse una mano attorno alla sua vita sottile mentre con l’altra accarezzò gentilmente il suo volto. La piccola Imperatrice Demoniaca tremò lievemente, ma non resistette e chiuse gli occhi. Dopo sentì un’ondata di calore avvicinarsi e fu baciata intensamente sulle labbra


La piccola Imperatrice Demoniaca spalancò gli occhi mentre spinse via Yun Che nel panico. Nonostante il contatto era stato solo di un istante, sentiva chiaramente il suo battito cardiaco accelerare e il suo corpo rilassarsi in un modo che non le era familiare. Quando capì che la sua reazione era stata esagerata, guardò verso il basso e mormorò debolmente:”Non… sono ancora abituata…”


La piccola Imperatrice Demoniaca batté gli occhi, le sue guance avevano un sottile strato di trucco… Yun Che trattenne il respiro prima di ansimare troppo. Questo era la prima volta che vedeva la piccola Imperatrice Demoniaca emanare il fascino di una ragazza… Nonostante fosse una sensazione lieve, era comunque sufficiente a fare perdere la testa a Yun Che.


Il giovane sentì il sangue ribollire e non riuscì a badare ad altro. Ignorò perfino la possibilità di essere scagliato via da lei. Avanzò e premette sul letto la piccola Imperatrice Demoniaca che regnava sul mondo e possedeva una bellezza fuori dal mondo. La baciò sulle guance, sulle labbra e sul collo, le sue mani le palpeggiarono tutto il corpo…


“Ahnn… A… Aspetta…”


Gemette debolmente la piccola Imperatrice Demoniaca, ma le sue parole sarebbero state capaci di rubare il cuore alle persone. Quando le sentì, a Yun Che ribollì ancora di più il sangue, nemmeno la piccola Imperatrice Demoniaca stessa credeva di aver fatto un suono così lascivo.
Nonostante Yun Che non fosse stato scagliato via, una manina gli premette le labbra respingendolo lievemente.
La piccola Imperatrice Demoniaca batté gli occhi, il suo sguardo annebbiato sembrava nel panico. Non c’era nemmeno un briciolo della sua solita compostezza e della sua freddezza. Distolse lo sguardo mentre ansimava e chiese:”Le tue… abilità nel campo della medicina sono così incredibili, esiste… esiste un modo per farmi… avere un bambino al più presto?”


Yun Che rimase di nuovo sbalordito. Poi i suoi occhi tornarono a mostrare una luce appassionata mentre guardava con infatuazione la piccola Imperatrice Demoniaca che gli aveva portato così tanto shock, tentazione e sorpresa:”Dato che è una questione così importante, naturalmente dobbiamo seguire le leggi della natura. Perché dovrebbero esistere metodi speciali… Sì, il solo modo è lavorare sodo ogni giorno… proprio come quando eravamo nella Valle del Fuoco e del Fulmine del Corvo Dorato.”


“...Non puoi… non menzionare ciò che è accaduto nella Valle del Fuoco e del Fulmine del Corvo Dorato…”


“Va bene… non lo menzionerò… lo farò soltanto!!”


L’abito dorato di fronte al petto della piccola Imperatrice Demoniaca fu strappato con passione da Yun Che. La pelle rivelata era morbida come miele e morbido come cashmere… La piccola Imperatrice Demoniaca tremò lievemente, ma non resistette.
Chiuse gli occhi, si accigliò e sospirò. Era come se il suo istinto di rifiuto fosse scomparso questa notte mentre era di fronte a Yun Che ed era stato rimpiazzato da un rossore che si diffuse per tutto il suo corpo.


Mentre le tende rosse calarono, la piccola Imperatrice Demoniaca ebbe difficoltà a mantenere il silenzio e iniziò a gemere. Il suo lamento sembrava per metà seducente e per metà risentito, il suo spirito, insieme a Yun Che sopra di lei, erano volati in un altro mondo.


“Sposarsi tre volte nell'arco di sei anni… sei peggio di una bestia!” Jasmine sigillò l’udito determinata a non sentire quei rumori inquietanti per poi chiudere gli occhi e mormorare:”Il motivo per cui ha voluto sposarsi con questo grosso pervertito è stato per assicurarsi di dare alla luce un erede prima di morire… Un peccato che con le condizioni del suo corpo… è impossibile che questo desiderio si avveri.”
                                


                                



