---
title: Capitolo 648 - Calamità e Distruzione di un Paese
pubDate: 2025-02-03T07:52:46.854Z
tags:
    - atg
---





<em>CAPITOLO SPONSORIZZATO ringraziamo Attilio!</em>
<em>7 Capitoli in coda, <strong>0/5</strong></em>
<em><strong>-Schadenfreude</strong></em>


“Città Luna Nuova…” Nel tono di voce di Sikong Du c’era dolore e desolazione mentre mormorava il nome della città in cui era nato e cresciuto:”Non esiste più una Città Luna Nuova… Città Luna Nuova è stata distrutta molto tempo fa… Presto anche l’intera nazione Ventoblu verrà distrutta!!”


“...” Il respiro di Yun Che iniziò ad accelerare, ma cercò di calmarsi. Si inginocchiò e afferrò la spalla di Sikong Du per poi chiedere:”Cos'è successo esattamente? Mentre ero via… cos'è successo nella Nazione Ventoblu?”


“È stato l’Impero della Divina Fenice!!” Il giovane alla destra di Sikong Du strinse i denti per la rabbia ed esclamò:”Tre anni fa l’impero della Divina Fenice ha portato i suoi eserciti ai nostri confini e ha raggiunto la città Southern Sky in una sola notte e ne ha conquistato l’intera regione in meno di due settimane… non hanno dichiarato guerra, né hanno avvertito o dato una spiegazione! Qualsiasi emissario avessimo mandato sarebbe stato ucciso immediatamente… Alla fine l’esercito della Divina Fenice aumentò di numero fino a raggiungere milioni di persone… hanno invaso la nostra nazione come un branco di cani rabbiosi… Città Luna Nuova è caduta sotto il loro assalto oltre un anno fa…”


“Co… sa?” Yun Che strinse i pugni e scosse la testa con forza cercando di calmarsi. Poi chiese con un tono di voce grave:”Perché l’Impero della Divina Fenice ci avrebbe invaso all'improvviso? Tre anni fa… praticamente subito dopo che sono partito! La famiglia imperiale della Divina Fenice dovrebbe sapere bene che l’incidente nell'Arca Primordiale Misteriosa è accaduto perché ho salvato la principessa Xue del loro setta!
La principessa Xue è un’esistenza importantissima per loro e sono il principe consorte della Nazione Ventoblu… solo in base a questo, anche se non fossero grati alla famiglia imperiale, perché avrebbero dato inizio ad un’invasione?!”


Sikong Du rise desolato:”Tutti hanno saputo che sei ‘perito’ nell'Arca Primordiale Misteriosa accidentalmente per salvare la principessa Xue. Chiunque con un minimo di coscienza avrebbe dovuto ricordare la gentilezza che hai fatto loro… ma l’Impero della Divina Fenice… non ha la minima decenza umana! Grato? Che scherzo! Non solo hanno invaso il nostro territorio, hanno distrutto le nostre terre e massacrato i nostri cittadini… sono solo un branco di cani rabbiosi, un gruppo di demoni!!”


Solo ascoltando le parole arrabbiate e piene di desiderio di vendetta di Sikong Du, gli altri sedici attorno a lui mostrarono sguardi infuriati e strinsero i denti. Yun Che rimase calmo e disse con voce fredda:”Le guerre nel continente del Cielo Misterioso… sono sempre state fatte senza ferire i normali cittadini! Questa è l’umanità più elementare! Se non altro l’impero della divina fenice è il più grande paese nel continente del Cielo Misterioso e hanno ereditato il potere della fenice… Perché farebbero una cosa del genere!”


“Non lo so… non lo so!” Sikong Du ululò puntando il dito di fronte a sé:”Yun Che… dai un’occhiata e vedilo da te! Questo posto prima conteneva centinaia di chilometri di foreste e il Palazzo Misterioso Luna Nuova di solito valutava il livello dei nuovi arrivati qui, ma ora… non c’è più nulla! Per rompere le nostre linee difensive hanno usato le fiamme della fenice per bruciare tutta la foresta… senza lasciare nulla dietro!”


Yun Che:”...”


“Inoltre… la nostra Città Luna Nuova.” Sikong Du puntò il dito verso ovest con gli occhi velati dalle lacrime:”Hanno distrutto le porte della città e sono entrati… per conquistare più velocemente Città Luna Nuova hanno anche bruciato la città… con le loro fiamme della fenice! Il quaranta per cento di Città Luna Nuova è stato ridotto in cenere… Il quaranta per cento! Almeno un milione dei suoi abitanti sono morti bruciati! Altri ancora sono stati uccisi dalle loro spade… Chiunque avesse resistito, chi si arrendeva, ogni coltivatore sarebbe stato ucciso… in soli tre anni sono state uccise decine di milioni di persone della nostra Nazione Ventoblu… Diverse decine di milioni!!”


La devastazione che descriveva continuava ad aumentare e ogni sua parola conteneva un odio agghiacciante. Le lacrime avevano iniziato a scorrere lungo le guance dei sedici giovani accanto a lui. Uno di loro alla sua sinistra disse lentamente:”Noi siamo tutti discepoli del Palazzo Misterioso Luna Nuova… ma ora Città Luna Nuova è stata distrutta. Il padre dell’istruttore Sikong… per guadagnare tempo per farci scappare, l’istruttore Sikong Han ha personalmente… non siamo riusciti nemmeno a trovare i suoi resti.”


“Nessuno di noi ha famiglie o parenti… il nostro unico obiettivo è di seguire l’istruttore Sikong e uccidere tutti i cani della Divina fenice!” Il giovane che aveva parlato sembrava avere diciassette anni, ma la sua determinazione e… l’odio nei suoi occhi non sembravano adatti alla sua età.


“L’esercito della Divina Fenice è troppo forte e la nostra coltivazione è troppo debole. È impossibile per noi affrontarli direttamente. Possiamo solo stare qui e fare agguati ai soldati della Divina Fenice che sembrano viaggiare da soli… ucciderne anche uno va bene, vogliamo ucciderne il più possibile...
Eravamo distanti e abbiamo visto un emblema di fuoco dorato su di te, così abbiamo pensato che fossi dell’esercito della Divina Fenice e ti abbiamo attaccato.”


Yun Che lasciò andare Sikong Du e sentì la vista appannarsi. Diede un’occhiata alle persone attorno a Sikong Du… i più grandi tra di loro probabilmente non avevano più di vent'anni, i più giovani sembravano avere sedici anni. I loro abiti erano a brandelli, piene di macchie di sangue ed erano feriti. Una persona era in condizioni così gravi che un terzo del suo corpo era ricoperta di bendaggi macchiati di sangue.


Mentre era nel Regno Demoniaco Illusorio, anche se voleva tornare a casa il più presto possibile, non era davvero preoccupato della sicurezza dei suoi cari. Questo perché la famiglia reale li avrebbe protetti e anche se fosse accaduto un incidente, era anche un discepolo di Asgard Nuvola Gelida, così la setta li avrebbe difesi sicuramente. Xia Qingyue non avrebbe assolutamente ignorato il rapporto che c’era tra di loro.


la setta della Divina Fenice che prima provava ostilità nei suoi confronti, avrebbe dovuto provare gratitudine per aver salvato la principessa Xue. Per quanto riguardava Ye Xinghan… Ye Xinghan lo voleva morto, ma non aveva alcun motivo di sfogare la sua rabbia su altre persone dopo aver visto che Yun Che era rimasto bloccato nell'Arca Primordiale Misteriosa.


Ma non si sarebbe mai sognato che dopo essere tornato nella Nazione Ventoblu, avrebbe visto una catastrofe del genere.


Una città bruciata… distruzione… massacro… diverse decine di milioni di cittadini di Ventoblu che avevano perso la vita…


Ogni parola, ogni numero, sembrava che si fossero immersi nei fiumi di sangue dell’inferno.


Perché… l’Impero della Divina Fenice aveva fatto questo… non sarebbe… non sarebbe dovuto accadere!


Il suo cuore batteva all'impazzata. Nemmeno quando era stato messo alle strette nella Valle del Fuoco e del Fulmine del Corvo Dorato era stato così sconvolto. Fece diversi respiri profondi e disse nel tono più calmo possibile:”Fratello maggiore Sigkong… qual è la situazione a Ventoblu? La città imperiale in che condizioni è?”


Sikong Du tossì con forza e poi disse con un tono addolorato:”L’invasione di quei cani è stata così spaventosa che hanno usato una forza militare che ha schiacciato ogni nostra tattica per conquistare Ventoblu nel più breve tempo possibile… Se non fosse stato per la nostra imperatrice così saggia, che ha posto sette ingegnose linee di difesa per difenderci dai grandi numeri del nemico, la Nazione Ventoblu potrebbe essere già…”


“Imperatrice? Cosa intendi con imperatrice?!” Yun Che rimase scioccato e le sue pupille si dilatarono. Afferrò Sikong Du per il colletto e ringhiò:”Dov'è il mio onorabile padre, l’imperatore… perché c’è un’imperatrice?”


“L’ultimo imperatore…” Sikong Du rise con amarezza:”L’ultimo imperatore è stato assassinato due mesi dopo che i cani della Divina Fenice hanno iniziato la loro invasione.”


“@#!%...” Yun Che mollò la presa e il suo sguardo divenne spento mentre barcollava e cadeva all'indietro.


“Fratellone!”


“Fratellone Yun!”


Xiao Yun e Numero Sette Al Mondo si affrettarono a sostenerlo e nel momento in cui lo toccarono sentirono quanto era gelido. Sapevano ben poco del continente del Cielo Misterioso e naturalmente non provavano molte emozioni al riguardo, ma solo la descrizione di Sikong Du li aveva scioccati. Per loro Yun Che era sempre la persona più affidabile, al punto da poter realizzare l’impossibile. Anche se il cielo stesse per cadere, la sua espressione non sarebbe cambiata… era ovvio dalla sua reazione che quelle parole lo avevano influenzato immensamente.


“Sto… bene.” Yun Che scostò gentilmente Xiao Yun e Numero Sette Al Mondo e fece dei respiri profondi. Tuttavia i suoi pugni stretti continuavano a tremare incontrollabilmente senza fermarsi.


“L’imperatrice Cang Yue è davvero incredibile!” Il giovane alla destra di Sikong Du non poté non parlare con una profonda quantità di rispetto. “Quando l’ultimo imperatore è stato assassinato, nessuno dei principi spazzatura ha voluto diventare il governatore di un regno morente. Temevano tutti di essere assassinati, così nessuno di loro osò ereditare il trono.
È stata la nostra Imperatrice Cang Yue ad assumere il trono e queste gravi responsabilità. All'inizio pensavamo che la nazione sarebbe perita ancora più velocemente, ma lei è stata ancora più incredibile del precedente imperatore. Anche se rimane nel palazzo imperiale, conosce la nazione Ventoblu come il palmo della sua mano, sa usare la conformazione del territorio a suo vantaggio e usa la migliore linea difensiva… e non è indecisa come la maggior parte delle donne.
Compie delle scelte strategiche e rinuncia a certe cose per concentrarsi sulla difesa… specialmente nella battaglia nella Catena Montuosa delle Diecimila Bestie, l’imperatrice Cang Yue aveva preparato una grande quantità di incenso attira bestie ed è riuscita ad usare innumerevoli mostri per attaccare quei cani… sono stati bloccati da quella linea difensiva per diversi mesi!”


“...Yue’er.” Mormorò gentilmente Yun Che mentre la sua vista si appannava. Prima di incontrare Cang Yue, lei era stata in molti palazzi profound e grandi città. Aveva visitato personalmente la maggior parte delle regioni Ventoblu prima di incontrarlo così era solo naturale per lei capire la conformazione del territorio e sfruttarla a suo vantaggio così bene. Per quanto riguarda la Catena Montuosa delle Diecimila Bestie... era stato lì che avevano affrontato insieme la loro prima tribolazione; era anche lì che avevano dichiarato i loro sentimenti l’uno all'altra e viceversa.
C'erano innumerevoli bestie lì e avevano anche incontrato un gruppo di banditi crudeli... che erano riusciti ad entrare nella porzione centrale della catena montuosa con l’aiuto di un incenso particolare che attraeva le bestie. Doveva aver tratto la sua ispirazione da lì…


Solo che… mia YuÈer, stai davvero usando il tuo corpo fragile e delicato per resistere all'invasione della Divina Fenice...hai portato il peso dell’intera nazione per tre interi anni…


In questo periodo di tempo quanta amarezza, fatica e dolore hai sopportato, quante lacrime hai versato…?


Yun Che provò dolore. Poi chiuse gli occhi e chiese a bassa voce:”Il mio onorabile padre… com'è stato assassinato… e la Villa della Spada Celestiale? Data l’invasione dell’Impero della Divina Fenice, anche se non usasse tutte le sue risorse per assisterci, se non altro avrebbero dovuto proteggere la vita del mio onorabile padre secondo il giuramento dei loro antenati. Dopotutto hanno il supporto della regione della Potente Spada Celestiale. Se fossero stati al suo fianco, gli assassini non avrebbero potuto uccidere il mio onorabile padre!”


“Villa della Spada Celestiale?” Sikong Du sbuffò per il disgusto:”Era un setta che ammiravo così tanto, ma… non solo non ha condotto la Nazione Ventoblu per resistere ai cani invasori che stavano commettendo crimini indicibili, si sono chiusi nella loro villa e stanno ignorando tutto quello che accade!!”


“Si dice che la casata imperiale abbia richiesto loro rinforzi nove volte, ma l’Villa della Spada Celestiale l’ha ignorato ogni volta! Umpf… è vero, l’Villa della Spada Celestiale ha potere e fama. Quei cani rabbiosi non si avvicinano alla Catena Montuosa della Spada Celestiale, ma si sono dimenticati che sono anche membri della Nazione Ventoblu e che la terra, il loro sangue appartiene alla nostra Nazione Ventoblu! L’esistenza più potente che stimavamo di più… in realtà si sono rivelati un gruppo di codardi, dei deboli che infrangono i loro giuramenti! Non sono niente in confronto a noi!”


Yun Che strinse i denti così tanto che quasi se li ruppe.


“I reali hanno richiesto aiuto anche dagli altri cinque paesi, ma nessuno di loro ha risposto… Abbiamo appreso che, prima dell’invasione, hanno firmato un trattato di pace con quai cani della Divina Fenice.” Disse un giovane con una grave ferita sul braccio destro.


“Ora anche la città imperiale Ventoblu sta quasi per cadere. Spero solo… che l’imperatrice Cang Yue potrà scappare.”


“Cos'hai detto?!” Yun Che si precipitò di fronte a quella persona:”La città imperiale… sta per cadere?”


Yun Che al momento stava mostrando un’espressione spaventosa e, combinata con la sua mancanza di controllo, intimorì il giovane di fronte a lui così tanto che arretrò senza osare parlare. Poi disse con un’espressione piena di panico:”Abbiamo ricevuto notizia questa mattina… solo ieri… ieri circa a quest’ora, settecentomila truppe dell’esercito della divina fenice si sono avvicinate alla città imperiale e si stanno dirigendo alla città imperiale a piena velocità… è passato un intero giorno, molto probabilmente la città imperiale…”


Sembrò che qualcosa fosse esploso nella sua mente. Yun Che strinse i denti, doveva calmarsi, calmarsi… calmarsi… doveva assolutamente fermarsi!!


Yun Che tirò fuori una decina circa di medicina dalla Perla del Veleno Celeste e le mise in mano a Sikong Du. “Fratello maggiore Sikong, fa prendere una pillola ciascuno a tutti. Guarisce velocemente le ferite e può aumentare la vostra Energia Misteriosa di almeno uno stadio.”


La medicina verde era piccola, ma dal suo odore, Sikong Du e gli altri si sentirono alleggerire, come se i loro spiriti fossero stati purificati. Perfino i blocchi nella loro coltivazione mostrarono segni di allenamento… se solo l’odore aveva un tale effetto, capirono che le proprietà meravigliose della medicina dovevano superare quelle di qualunque altra pillola che avessero mai visto prima.


Sikong Du prese le medicine un po’ stordito e proprio quando stava per dire qualcosa, scoprì che Yun Che era già svanito… non solo, c’erano delle raffiche di vento che stavano soffiando a gran velocità.


“Fratellone!”


“Andiamo!” Numero Uno Al Mondo afferrò Xiao Yun e Numero Sette Al Mondo per inseguire Yun Che.


In quel momento Yun Che corse per cinque chilometri. Quando rallentò, evocò l’Arca Primordiale Misteriosa, prese Numero Uno Al Mondo e gli altri e poi calcolò la distanza approssimativa tra dov’erano e la città imperiale Ventoblu. Dopo alcune distorsioni dello spazio, l’arca squarciò un muro dimensionale e svanì nello spazio.
