---
title: Capitolo 653 - Sono Tornato…
pubDate: 2025-02-03T07:52:46.855Z
tags:
    - atg
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>CAPITOLO SPONSORIZZATO ringraziamo Attilio!</em>
<em>6 Capitoli in coda (contati quelli di Gatsu), <strong>0/5</strong></em>
<em><strong>-Schadenfreude</strong></em>


“Chi… Chi sei tu… Perché stai attaccando il mio esercito della Divina Fenice…”


Qi Zhencang, il comandante, aveva assistito ad ogni genere di battaglia. Anche di fronte ai lord delle grandi regioni come Navy Tide e Demonio Nero avrebbe tenuto la testa alta e il suo ruggito sarebbe stato così fragoroso da fare tremare il cielo. Ma ora la sua voce portava un tremore che non poteva trattenere, perfino lui sentiva il suono dei suoi denti che tremavano.”


L’aura era incredibilmente spaventosa, ma ciò che lo spaventava ancora di più era la furia immane. Il campo di battaglia sembrava essere calato nell'oscurità… Era sicuro che nemmeno migliaia di lupi disperati sarebbero riusciti a rilasciare un’aura così terrificante… e proveniva da una sola persona!


Era stata anche la sua comparsa a raggelare tutti i soldati.


La rabbia di Yun Che ribolliva all'impazzata, poteva sentire ogni cellula del suo corpo sull'orlo di esplodere. Era venuto qui pieno di desiderio e gioia, pensava che molto presto avrebbe potuto vedere le persone che gli mancavano e che si sarebbe riunito con loro… ma non avrebbe mai pensato che sarebbe stato accolto con una terra natia violata e piena di ferite!


Questa era la seconda volta che aveva perso il controllo… la prima volta era stato quando Xiao Lie e Xiao Lingxi erano stati rapiti dal clan del Cielo Ardente e stavolta era ancora più incontrollabile rispetto a prima! La sua furia si mischiava con le fiamme e perfino il mondo che vedeva era ricoperto da uno strato scarlatto.


La voce di Qi Zhencang risuonò da lontano. Le fiamme di Yun Che tremarono violentemente mentre calava sull'esercito della Divina Fenice.


Più di cinque chilometri di terra tremarono violentemente. Le fiamme del giovane erano accompagnate da una potente tempesta di proofund energy. Innumerevoli soldati si stavano rotolando a terra ululando dalla paura e perfino le loro cavalcature nitrirono per la paura. Ogni soldati si alzò e guardò il nemico strabuzzando gli occhi…


Stavano vedendo la scena più terrificante di tutta la loro vita.


Più di cinque chilometri di terra crollarono una volta che Yun Che atterrò. Si irradiarono innumerevoli crepe, la più lunga si allungava a vista d’occhio ed era ampia tre metri. E nel raggio di tremila metri di area, la folla di soldati scomparì e perfino le pile di cadaveri svanì senza lasciare traccia… In seguito pezzi di armatura e resti caddero dal cielo diventando una vera e propria pioggia di sangue!


“Morirete… tutti!!”


Innumerevoli soldati crollarono per lo shock. Le decine di migliaia di compagni non potevano dare loro alcun senso di sicurezza. Le parole risuonarono nelle loro orecchie… non sembrava nemmeno una voce umana, ma la maledizione di un cupo mietitore.


“Questo… è il potere di un Monarca!”


Disse Feng Feiheng tremando. Non poteva capire come un Monarca sarebbe apparso nella Nazione Ventoblu! Ogni sua azione dimostrava chiaramente che era dalla parte del nemico… nel piccolo paese Ventoblu i migliori coltivatori arrivavano all'Stadio Imperatore Misterioso, com'era possibile che avessero un Monarca come alleato, un’esistenza impareggiabile che disdegnava il mondo, perché un’esistenza onorabile come la sua aiuterebbe una nazione così piccola?!


“Cosa? Mo… Monarca?!” Le parole di Feng Feiheng fecero impallidire Qi Zhencang e Duan Qinghang per la paura. Anche se erano solo Troni, sapevano cosa significava! Nella loro nazione della Divina Fenice, solo il maestro della setta era al picco del Stadio Tiranno Misterioso e i cinquantasei Anziani erano solo negli stadi intermedi… Nell'intero setta, solo i grandi maestri e i sommi Anziani erano Monarchi e queste persone erano le vere fondamenta della setta. Erano esistenze impareggiabili. Non si mostravano quasi mai al pubblico e anche quando Feng Hengkong li incontrava, si sarebbe comportato rispettosamente.


Milioni di soldati della Divina Fenice erano sufficienti a distruggere Ventoblu, ma di fronte ad un vero Monarca non erano diversi da formiche.


“Comandante Qi, cosa facciamo… se è davvero un Monarca…” Disse Duan Qinghang tremando. Dopo aver trascorso la maggior parte della vita sul campo di battaglia, anche di fronte a nemici dieci volte più grandi, non si sarebbe fatto prendere dal panico, ma se la persona che avevano davanti era davvero un Monarca, allora non avrebbero potuto affrontarla nemmeno!


Un livello del genere che poteva disdegnare ogni cosa… i numeri, gli armamenti, la disposizione delle truppe, il morale, le strategie… sarebbero diventati tutti inutili scherzi.


“Non dovrebbe essere così… non può essere così! Com'è possibile che un Monarca aiuti il piccolo Ventoblu!” Feng Feiheng strinse i denti:”Fatemi andare da lui e…”


Feng Feiheng si fermò perché le fiamme sul corpo di Yun Che si erano disperse e la pioggia di sangue si era interrotta, così aveva visto chiaramente il volto del nemico… In quell'istante le sue pupille si rimpicciolirono e gridò con voce roca:”Yun… Yun Che!!”


Anche se Qi Zhencang e Duan Qinghang avevano sentito molte volte il suo nome, non l’avevano mai visto di persona prima. Ma Feng Feiheng, in quanto Anziano della setta della Divina Fenice, tre anni fa naturalmente aveva assistito al Torneo delle Sette Nazioni… Coloro che avevano visto quell'evento non si sarebbero mai dimenticati di Yun Che.


Quando Feng Feiheng gridò il nome di Yun Che, lo sguardo di Cang Yue si appannò. Le sue palpebre e le sue labbra tremarono, ma non emise alcun suono. Sbalordita, stese un braccio verso Yun Che e istintivamente provò a muoversi verso di lui, ma la sua vista si offuscava sempre di più, perfino il suo corpo perse le forze facendola cadere lentamente…


“Sua maestà!” Dongfang Xiu e Qin Wushang cercarono di reggerla nel panico, ma un’ombra dorata arrivò all'improvviso portando una tempesta che li respinse e li fece quasi cadere a terra. Cang Yue, che era quasi caduta a terra, era tra le braccia di un uomo con abiti dorati. I due concentrarono lo sguardo su quella persona e strabuzzarono gli occhi.


“Yun… Yun Che?!”


“Sei davvero tu?!”


Yun Che tenne Cang Yue tra le braccia e la sua rabbia che stava per scoppiare fu circondata da un profondo senso di soddisfazione e gentilezza e si calmò lentamente. Le aveva rivolto la schiena, ma non appena lei aveva iniziato a cadere, gli era sembrato che una voce lo chiamasse, così si era girato e si era precipitato verso di lei.


“YuÈer…” Sorresse un corpo molto più debole rispetto a tre anni fa. Era addolorato e non sapeva se avesse dovuto provare odio o esserne sollevato. Odiava la catastrofe che si era abbattuta su Ventoblu e il destino tragico di una nazione che era stato sopportato da lei per tre interi anni. Era contento di essere tornato appena in tempo e di poterla tenere tra le braccia.


Se fosse tornato appena un secondo dopo… non osava pensare alle conseguenze.


Cang Yue aveva lo sguardo appannato e guardava Yun Che. In quel momento non aveva il prestigio e la determinazione che mostrava normalmente; era così debole da fare dolore il cuore. Le sue labbra si mossero lievemente e sembrava incredula:”Mar… ito mio… sei… davvero tu…”


“Sono io! Sono io!” Yun Che annuì:”Sono tornato…”


“Sto… sognando…”


“Naturalmente no!” Yun Che le premette il palmo sul viso per farle sentire la temperatura del suo corpo. “Sono proprio qui. Tutto intero… guardami bene, non è un sogno. Non sono morto… non sono affatto morto… la mia YuÈer mi stava ancora aspettando, come potevo morire…”


Il calore e il profumo che le mancava e che desiderava ardentemente… le lacrime di Cang Yue scorrevano… in quel momento la guerra, la distruzione della nazione, la sua determinazione e il suo odio… niente era più importante. La persona che era tornata al suo fianco le riempiva il cuore. Accarezzò il viso di Yun Che, la sua vista era offuscata e il tono della sua voce era roco:”Fratello minore Yun… mio marito non è morto… meno male… meno… male…”


Disse a bassa voce piangendo, le sue braccia caddero lentamente e i suoi occhi si chiusero… sotto questo grande shock, svenne tra le braccia di Yun Che, una lacrima le cadeva silenziosamente dall'angolo del suo occhio.


Yun che premette un palmo sul suo petto per inserire energia naturale nel suo corpo. La sua vitalità era incredibilmente debole; Yun Che poteva immaginare che non avesse dormito per molti giorni.


“YuÈer, riposa bene… mi occuperò io del resto.” Mormorò a bassa voce Yun Che. Si alzò lentamente tenendola, poi si inchinò lievemente verso Dongfang Xiu e Qin Wushang e disse:”Capo Palazzo Dongfang, capo Palazzo Qin, vi ringrazio per aver protetto la mia YuÈer… vi ringrazio per aver lavorato sodo per tutto questo tempo.”


“Questo… fa parte del nostro lavoro.” Dongfang Xiu non riusciva ancora a calmarsi. Tre anni fa era stato seppellito nell'Arca Primordiale Misteriosa, era impossibile che fosse sopravvissuto. La Nazione Ventoblu aveva perso il suo principe consorte e la sua perla più brillante, ma… era sopravvissuto ed era tornato! E il suo potere era soverchiante!


Non osava ipotizzare quanto fosse potente, ma aveva ucciso un Anziano della Divina Fenice in pochi secondi… questo giovane che una volta aveva sconvolto il Palazzo Misterioso, ora era così forte che non poteva nemmeno capire il suo livello.


“È un bene che tu sia tornato, è un bene.” Qin Wushang annuì con forza, era sconvolto e non sapeva cosa dire.


Xiao Yun e gli altri atterrarono dietro Yun Che, che porse Cang Yue a Numero Sette Al Mondo e disse:”Settima sorella, proteggila per me. È mia moglie.”


Numero Sette Al Mondo annuì con serietà:”Fratellone, non ti preoccupare. Chi oserà avvicinarsi a lei dovrà passare sul mio cadavere.”


“Sì.” Yun Che annuì, non c’era alcuna gioia, né tristezza nella sua espressione, era così calmo da incutere paura. Si rivolse a Xiao Yun e disse all'improvviso:”Xiao Yun, hai mai ucciso qualcuno?”


“Ah?” Xiao Yun rimase stordito per un momento e scosse la testa:”N… No.”


Yun Che si girò e osservando l’esercito nemico, la sua rabbia e il suo intento omicida tornarono a ribollire:”Se vuoi diventare un vero uomo, d’ora in avanti, lascia che le tue mani si coprano con il sangue nemico!!”


Una volta che finì di parlare, Yun Che era sfrecciato in avanti portando un odio sconfinato verso l’esercito della Divina Fenice che aveva portato disperazione alla Nazione Ventoblu.


Xiao Yun rimase fermo sul posto senza sapere cosa fare.


“Anche se il nostro clan di elfi detesta i massacri e la guerra.” Disse Numero Uno Al Mondo:”Ma oggi, se fossi in te, ucciderei così tanto che il mio corpo sarebbe ricoperto di sangue… guarda bene questa terra prima calma e pacifica. Ora è invasa dai nemici e macchiata di sangue… questa terra ferita, in cui sono seppellite decine di migliaia di persone… di fronte ad un nemico che ha commesso un crimine imperdonabile, la tolleranza e la pietà sarebbero da stupidi!”


“Non dimenticare, questa non è solo la terra natia di Yun Che… ma anche la tua!”


Xiao Yun:”!!!!”
                                


                                



