---
title: Capitolo 656 - Cattive Notizie da Asgard Nuvola Gelida (1)
pubDate: 2025-02-03T07:52:46.855Z
tags:
    - atg
---





<em>CAPITOLO SPONSORIZZATO ringraziamo Attilio!</em>
<em>32 Capitoli in coda (contati quelli di Marco e Alessandro), <strong>0/5</strong></em>
<em><strong>-Schadenfreude</strong></em>


“Maestro della setta… Maestro della setta, è accaduto qualcosa di incredibile.”


Una persona si stava affrettando verso la sala principale della fenice, la sua voce piena di panico lo precedeva. Feng Hengkong mise posò la mappa e disse accigliato:”Cosa ha causato un così grande allarme?”


La persona arrivò velocemente, ansimò per poi dire con tono spaventato:”I Cristalli della Vita del Diciannovesimo Anziano e del Quarantatreesimo Anziano… si sono appena rotti… Sono già…”


“Cosa?” Feng Hengkong cambiò espressione e disse con tono cupo:”Quando è successo?!”


“È appena accaduto. Non sono passati nemmeno trenta secondi da quando i cristalli si sono frantumati. Ho provato ad usare una Giada di Trasmissione per contattarli, ma non sono riuscito a mandare alcun messaggio. Sembra che anche le loro Giade siano state distrutte.”


Feng Hengkong aggrottò le sopracciglia. “Il diciannovesimo Anziano e il quarantatreesimo Anziano erano stati assegnati come osservatori per la spedizione a Ventoblu. Ieri mi hanno detto personalmente che stavano sorvegliando la città imperiale Ventoblu e che l’avrebbero conquistata entro pochi giorni… come può esserci un esperto abbastanza forte da ucciderli?!”


“È impossibile!” Feng Hengkong rifiutò questa possibilità; l'Stadio Imperatore Misterioso è il più alto livello di coltivazione a Ventoblu e anche se tutti i Troni di quel territorio si coalizzassero, non riuscirebbero a sconfiggerli, quindi è ancora più insensato che siano stati uccisi:”Manda una trasmissione del suono al comandante Qi Zhencang e fagli fare rapporto sulla situazione!”


Ma prima che potesse recuperare il talismano, la giada di trasmissione di Feng Hengkong si agitò. Era l’aura emessa da una trasmissione del suono di diecimila miglia! Perfino la setta della Divina fenice non avrebbe usato un talismano così costoso a meno che non ci fosse una questione davvero urgente. Feng Hengkong afferrò la Giada di Trasmissione e da essa risuonò una voce scioccata:”Maestro della setta… non va bene… non va affatto bene… non riesco a contattare nessuno dell’esercito principale…”


“Non puoi contattarli… cosa significa?!” L’espressione di Feng Hengkong si incupì e divenne minacciosa.


“Comandante Qi, vice comandante Duan… non riusciamo a contattare nessuno dei comandanti delle sottodivisioni delle truppe, di diecimila, mille e cento soldati, non riusciamo a contattarne uno solo… non che non ci sia risposta… non possiamo nemmeno trasmettere un messaggio… sembra che le loro Giade di Trasmissione del Suono siano state distrutte. Perfino la loro esistenza sembra svanita dalla faccia della terra.”


"Co...sa?!!” Le mani di Feng Hengkong tremarono e la persona al suo fianco ne fu così scioccata da impallidire.


L’imperatore mandò una trasmissione accigliato:”Quante truppe rimangono sotto il tuo comando? E quanto siete lontani dalla città imperiale Ventoblu?”


“Al momento ho duecentosettantamila truppe sotto il mio comando e sono a trecento chilometri di distanza dalla città imperiale… c’è anche il cinquantaduesimo Anziano a fare da supervisore.”


“Mobilita immediatamente tutte le Bestie Misteriose e porta un minimo di cinquantamila uomini e il Cinquantaduesimo Anziano. Dirigiti verso Ventoblu per verificare cos'è successo! Non mi importa che metodi usate, ma prima che il cielo si oscuri, devi arrivare a destinazione! Qualunque cosa vedrai, devi riferirmelo immediatamente una volta che arriverai!


“...obbedisco!”


Feng Hengkong tenne in silenzio la Giada di Trasmissione con un’espressione incredibilmente tetra. Conquistare Ventoblu entro tre anni, questo era il limite che si era stabilito tre anni fa. Ora la data di scadenza era già arrivata e ieri, quando le sue truppe erano arrivate alla città imperiale per conquistarla… in qualche modo era accaduto un evento bizzarro e inimmaginabile.


Questo gli faceva sentire un cattivo presentimento.


Il fumo di fronte alla città imperiale si attenuò e si spense completamente, non c’era nemmeno bisogno di ripulire il campo di battaglia.


Il resto dell’esercito di Ventoblu si stavano occupando delle sue ferite e ogni tanto mostravano espressioni confuse, come se pensassero di stare sognando…


Erano già pronti a morire, eppure ora erano vivi e nessun soldato della divina Fenice era entrato nella città imperiale per cui avevano combattuto così disperatamente… tutti i nemici erano morti!


Per mano di un solo uomo… erano stati ridotti in cenere in un battito di ciglia.


Nessuno di loro avrebbe dimenticato questa scena per il resto della sua vita. Non solo, quando quella persona era discesa lentamente dal cielo… avevano tremato intensamente… si sentivano come se stessero guardando un dio della distruzione che proveniva dall'inferno.


Era il solo principe consorte della famiglia reale Ventoblu, il marito dell’attuale imperatrice. Tre anni fa aveva travolto il continente con la sua potenza, ora questa persona che era diventata quasi un mito era tornata… No, al momento non era più un mito… aveva mostrato un potere che apparteneva solo agli dei delle leggende!


La città imperiale Ventoblu che prima era piena di vita e rumori, era diventata solitaria e desolata, un’atmosfera cupa aveva penetrato questo posto. In seguito all'arrivo dell’esercito nemico, gran parte dei suoi residenti era già fuggito lontano e solo una piccola quantità di persone che era rimasta qui per generazioni si era rifiutata di scappare via, pochi avevano deciso di vivere o morire insieme alla capitale, ma alla fine c’era stato un risultato inaspettato.
L’esercito della Divina Fenice non era entrato in città, invece tutti e settecentomila soldati erano stati annientati completamente e il principe consorte che era caduto nell'impero della Divina Fenice tre anni fa, era tornato… in un momento innumerevoli grida di gioia e lacrime riempirono l’ultimo bastione dell’onore e della dignità di Ventoblu.


Questa leggenda… faceva provare loro un’enorme speranza.


La persona che continuava a creare miracoli per la famiglia reale e la nazione Ventoblu… non era morto! E in questo momento, avrebbe portato ancora una volta un miracolo per la nazione che era sull'orlo del collasso…


Palazzo dell'Abbraccio Lunare.


Questa era la residenza dell’imperatrice Cang Yue quando era ancora una principessa, ma anche se era ascesa al trono, questo era rimasto il suo luogo di riposo… perché questo era stato anche il luogo in cui lei e Yun Che si erano uniti. Negli ultimi tre anni era stato l’unico posto in cui aveva potuto trovare pace e riposo.


Cang Yue stava dormendo profondamente sul suo divano. Forse perché era troppo esausta o forse perché non voleva destarsi dai suoi sogni. Yun Che era seduto accanto a lei, tenendo la sua piccola mano… nel momento in cui l’aveva portata qui, era rimasto vigile lì senza andarsene nemmeno per un momento.
I suoi occhi non l’avevano lasciata nemmeno un momento mentre provava dolore e un profondo senso di colpa…
Dopo che si erano sposati aveva trascorso solo un mese con lei prima di partire per Asgard Nuvola Gelida e poi era tornato solo per darle di nuovo addio e andare nell'Impero della Divina Fenice… dopo l’unica cosa che era tornata era la fredda e crudele notizia della sua scomparsa. Poi era arrivato il dolore della morte di suo padre… e la calamità imminente dal peso immenso…


In questi tre anni non era stato accanto a lei quando Cang Yue aveva più bisogno di lui. Non era nemmeno qui per affrontare la calamità insieme a lei, figuriamoci proteggerla.


Era diventata molto più magra e fragile rispetto a prima e il suo respiro era diventato debole. Non era mai crollata, contava solo sulla sua determinazione per resistere. Se non si fosse ripresa, non sarebbe passato molto tempo prima che si ammalasse… sarebbe stato un malanno che le avrebbe fatto rischiare la vita.


Yun Che tirò fuori una piccolissima pillola verde giada, gliela mise in bocca e usò la sua Energia Misteriosa per fargliela inghiottire. Era un medicinale raffinato usando la Pillola del Signore come punto di riferimento e ne aveva molte con sé. Ma date le condizioni di Cang Yue, se l’avesse consumata direttamente, il solo risultato sarebbe stata la morte a causa della distruzione delle Vene Misteriose. Ma visto che c’era Yun Che, questo non sarebbe accaduto. Yun Che usò la sua Energia Misteriosa per raffinare la pillola… una volta che il medicinale fosse stato pienamente raffinato, avrebbe ristorato Cang Yue.


Il suo viso pallido iniziò a tornare roseo e le sue sopracciglia tremarono lievemente… Poi aprì lentamente gli occhi.


La sua vista offuscata si rischiarò lentamente e vide Yun Che. Si congelò quando lo vide.


Era rimasta priva di sensi nelle ultime quattro ore e anche se non era stato molto tempo, aveva fatto molti sogni… che avevano confuso la realtà con la fantasia, impedendole di differenziare chiaramente tra le due. Temeva che Yun Che… fosse solo un’illusione.


“YuÈer… Xueruo… Sorella maggiore… moglie mia… ti sei svegliata.” Vedendo lo sguardo appannato di Cang Yue, Yun Che sorrise lievemente e questi quattro tipi di saluto le confermarono che era tutto vero.


Le palpebre di Cang Yue fremettero e, con un singhiozzo soffocato, abbracciò Yun Che e iniziò a piangere. Aveva mostrato la sua determinazione al mondo e aveva sostenuto la Nazione Ventoblu per tre interi anni e ora stava mostrando debolezza nel suo abbraccio… quelle braccia fragili lo tenevano così stretto, come se temesse che sarebbe scomparso di nuovo se le avesse rilassate…


Fuori, Numero Uno, Numero Sette Al Mondo e Xiao Yun erano appoggiati al muro. Le loro espressioni erano piuttosto preoccupate. Numero Uno sospirò e disse:”Non mi sarei aspettato che la prima cosa che avremmo incontrato qui sarebbe stata una battaglia.”


“Sì.” Disse Numero Sette a bassa voce:”Doveva essere una riunione gioiosa e felice, ma nel momento in cui siamo venuti qui, ha visto la sua terra natia ridotta in rovine… il fratellone Yun dev'essere davvero scontento.”


Dongfang Xiu e Qin Wushang arrivarono. Di fronte a questi tre giovani, mostravano espressioni piene di rispetto e ammirazione… perché la loro Energia Misteriosa che emettevano li faceva tremare di paura.


“Sono il capo palazzo Dongfang Xiu e accanto a me c’è il vice palazzo Qin Wushang. Potrei chiedervi…” Dongfang Xiu si fermò per un momento perché non sapeva se chiamarli ‘giovani amici’ o ‘signori’. Perché dalla loro forza misteriosa, anche se avessero avuto più di cento anni, il loro aspetto sarebbe comunque rimasto giovane, quindi alla fine poté solo dire:”Potrei chiedere come potrei riferirmi… ai nobili ospiti?”


Da come si comportava Yun Che, avevano capito che era molto rispettato da questi due gentiluomini, quindi i tre non osarono essere negligenti e risposero prontamente. Proprio quando Numero Uno Al Mondo stava per aprire bocca, Numero Sette Al Mondo prese l’iniziativa di parlare:”Numero Sette Al Mondo porge i suoi saluti ai due capi palazzo.
Signori, questo è mio marito Xiao Yun ed è il fratello giurato del fratellone Yun Che. E questo è il mio fratello più grande, Numero Uno Al Mondo… Oh no! Starete pensando che i nostri nomi sono molto strani, è tutta colpa del nostro vecchio, quindi non avete il permesso di ridere, nemmeno internamente!!!”


Numero Uno Al Mondo fece una smorfia… sua sorella era troppo inesperta dopotutto e aveva detto direttamente i loro nomi in pubblico. Il cognome “Al Mondo” era già estremamente raro e nomi come “Numero Uno Al Mondo” erano difficili da dimenticare, se questa informazione si fosse diffusa e avesse raggiunto le orecchie dei Quattro Grandi Luoghi Sacri c’era il rischio di essere collegati alla Famiglia Al Mondo dell'Illusory Demon Realm!


Inoltre ciò che lo avviliva di più era che… sua sorella aveva presentato Xiao Yun prima di lui! A quanto pareva era vero che, una volta incontrato un uomo, si sarebbe dimenticata di suo fratello!


Dongfang Xiu e Qin Wushang rimasero scioccati… Li chiamavano signori e chiamavano Yun Che fratellone, era chiaro che avessero un’età simile a quella di Yun Che! Inoltre, nonostante fossero così giovani, avevano un livello così alto ed era indubbio che provenissero da famiglie importanti.


“Ah, allora è così.” Dongfang Xiu si calmò e rispose lentamente:”Dato che siete buoni amici di Yun Che, significa che siete gli ospiti riveriti della nostra Nazione Ventoblu… Yun Che, è davvero una persona straordinaria. Cinque anni fa è stato sigillato nella Terrazza delle Spade dell’Villa della Spada Celestiale con un demone, quindi avevano tutti pensato che fosse morto. Eppure non solo ne è uscito vivo, è anche emerso con una forza misteriosa ancora più potente. Tre anni fa l’intero continente del Cielo Misterioso pensava che fosse morto nell'Arca Primordiale Misteriosa e lo davano per spacciato. Eppure… è sopravvissuto ancora una volta. Ora la sua forza misteriosa ha raggiunto un livello inimmaginabile.”


“Forse c’è davvero… una speranza di salvezza per il nostro Ventoblu.” Mormorò con emozione Qin Wushang.


“Non sappiamo come quell'imperatrice… emh, intendevo dire cognata. La sua aura… sembra essersi indebolita al punto da essere in condizioni serie.” Disse Xiao Yun con un’espressione preoccupata.


“Non ti preoccupare, le abilità mediche del fratellone Yun sono così incredibili, non le accadrà nulla.” Rispose Numero Sette Al Mondo confortandolo.
