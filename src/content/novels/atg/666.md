---
title: Capitolo 666 - Crisi Improvvisa
pubDate: 2025-02-03T07:52:46.857Z
tags:
    - atg
---





<em>Capitolo regolare,</em>
<em>23 Capitoli in coda, <strong>0/5</strong></em>
<em><strong>-Schadenfreude</strong></em>


Mentre la notte si infittiva, le donne di Asgard alla fine si dispersero e ritornarono nelle loro stanze di ghiaccio per riprendersi dallo shock di questi ultimi sei mesi. Anche se erano esauste, non sarebbero comunque riuscite a dormire quella notte… le parole di Yun Che risuonarono nelle loro orecchie… In pochi mesi di tempo le persone al di sotto dello Stadio Imperatore Misterioso sarebbero diventate Troni e quelle che erano già Troni sarebbero diventate Signore. Anche i capi dei Quattro Grandi Luoghi Sacri l’avrebbero ritenuta una favola. Tuttavia non potevano non credere alle sue parole che aveva detto con serietà… anche se Yun Che non aveva spiegato il metodo che avrebbe usato.


Se avesse potuto renderlo una realtà, anche se Asgard Nuvola Gelida avesse avuto solo duemila discepole, sarebbe diventato uno delle sette più potenti del continente del Cielo Misterioso e sarebbe stato da meno solo rispetto alla setta della Divina Fenice e ai Quattro Grandi Luoghi Sacri.


La Giada di Trasmissione del Suono non si era arrivata, Yun Che ne fu piuttosto sorpreso… una volta perse le comunicazioni con l’esercito principale, le altre truppe avrebbero dovuto precipitarsi ad indagare su cos'era successo… Che l’esercito più vicino fosse estremamente lontano o forse non era riuscito ad arrivare alla città imperiale nel giro di un giorno?


Senza pensarci ulteriormente, Yun Che guardò Ye Qingsheng che era già svenuto per il freddo e riusciva a stento a sopravvivere. Sbuffò freddamente e mosse la mano creando una fiamma di Corvo Dorato… con il suo pieno potere Ye Qinghseng non sarebbe riuscito a sopportare le fiamme del Corvo Dorato per più di cinque secondi, ma lo Ye Qingsheng di ora sarebbe stato ridotto in cenere in un istante.


“Aspetta!” Proprio quando stava per rilasciare le fiamme, Yun Che fu interrotto da un grido di Jasmine, così il giovane ritirò la mano e chiese:”Cosa c’è? Che abbia ancora qualche utilità questa persona?”


“Mentre questa persona ha già esaurito la sua utilità, devo avvertirti di qualcosa prima che tu lo uccida…” Disse senza fretta Jasmine. “C’è un’impronta dell’anima su queste due persone, una volta che muoiono, tutti i ricordi prima della loro morte saranno trasmessi alla persona che ha impresso l’impronta su di loro. Dato che i due sono dei lacchè di Ye Xinghan, tutti i ricordi prima della loro morte saranno trasferiti a lui!”


“...” Yun Che rimase lì con un’espressione piatta, poi fece una smorfia… Ye Qingshen non era morto, ma Ye Ziyi era stato già ridotto in cenere da lui. Così ora era arrivato a quel punto… Ye Xinghan dovrebbe già sapere tutto ciò che era successo… non solo avrebbe saputo che Yun Che era sopravvissuto, avrebbe anche avuto una stima della sua forza.


Yun Che si colpì la fronte con la mano e disse con un tono esasperato:”Tu… perché non me l’hai detto prima?!!”


“Umpf!” Jasmine sbuffò con sdegno. “Sei stato imprudente eppure vuoi biasimare me? Hai ucciso istantaneamente il vecchio vestito di viola di nome Ye Ziyi, ma quello al massimo allerterebbe Ye Xinghan del fatto che sei ancora vivo, ma se continuassi ad essere così imprudente e uccidessi Ye Qingsheng… ricorda che hai appena usato la Sonda Spirituale del Manico Profound su di lui, se Ye Xinghan scoprisse che possiedi un Manico Profound, potrebbe perseguirti come demone! Allora la sola scelta che ti rimarrebbe sarebbe di tornare nel Regno Demoniaco Illusorio!”


Le parole di Jasmine scioccarono Yun Che… L'Illusory Demon Realm era stato demonizzato dal continente del Cielo Misterioso. Se Ye Xinghan lo scoprisse, non ci sarebbero conseguenze solo per lui ma per tutti quelli connessi a lui, la famiglia imperiale Ventoblu e Asgard Nuvola Gelida. Ye Xinghan l’avrebbe usato come scusa per sterminare un demone e avrebbe usato la potenza del suo setta per distruggerlo!


“Prima di ucciderlo, usa il tuo Manico Profound per cancellare l’impronta dell’anima che hai messo su di lui!” Disse con voce fredda Jasmine.


Yun Che stese la mano sinistra e il Manico Profound entrò nel corpo di Ye Qingshen e tolse tutte le impronte… Non solo, azzerò tutti i suoi ricordi. Dopodiché aprì il palmo e lo ridusse in cenere con le fiamme del Corvo Dorato.


Mentre ritirava il Manico Profound, l’espressione di Yun Che divenne solenne… aveva appena detto alle discepole di Asgard Nuvola Gelida che le circostanze non erano troppo gravi, ma… se Ye Xinghan avesse saputo che era ancora vivo, la situazione sarebbe cambiata completamente!


Tre anni fa aveva distrutto il piano malvagio che aveva escogitato nell'Arca Primordiale Misteriosa e aveva anche ucciso due delle sue donne… Yue Ji e Mei Ji, ora aveva anche ucciso due dei suoi protettori e dieci suoi lacchè…


In quanto giovane maestro della Sala Sun Moon Divine, non esistevano molte persone che osavano contrariarlo, ma Yun Che aveva fatto ben altro! Ye Xinghan doveva odiarlo fino all'osso e ora sapeva che sapeva che era sopravvissuto, avrebbe fatto di tutto per eliminarlo… al punto da perdere la razionalità.


“Sembra che ci siano molti guai in arrivo.” Disse con tono piatto Jasmine. “Se non vuoi che tutte le donne qui siano uccise, ti consiglierei di caricarle nell'Arca Primordiale Misteriosa e fuggire il più lontano possibile.”


“Anche se sanno che dovranno affrontare la Sala Sun Moon Divine, non vogliono fuggire, perché sanno che una volta fuggite, questo luogo sarà demolito e questo significherebbe perdere anche le radici e le fondamenta millenarie di Asgard Nuvola Gelida.” Disse sospirando Yun Che. “Inoltre se Ye Xinghan non riuscisse a trovarmi qui, il prossimo posto che cercherebbe sarebbe la città imperiale Ventoblu… allora la città che mia moglie ha cercato disperatamente di proteggere sarebbe rovinata dalla Sala Sun Moon Divine anziché dall'Impero della Divina Fenice…”


Non solo Ye Xinghan sapeva che era ancora vivo, conosceva il suo livello. Così quando sarebbe arrivato, avrebbe portato con sé persone al Stadio Sovrano Misterioso… e ce ne potrebbero essere più di una! Se avessero voluto distruggere la città imperiale, sarebbe stato facilissimo come sollevare un dito.


Scappare… non aveva mai risolto alcun problema.


“Umpf, cos'altro ti aspetti? Data la tua forza non sei degno di contendere con la Sala Sun Moon Divine! A meno che non torni all'Illusory Demon Realm e porti la tua piccola Imperatrice Demoniaca. Perché con la sua forza, figuriamoci la Sala Sun Moon Divine, perfino i Quattro Grandi Luoghi Sacri insieme non potrebbero sconfiggerla e al massimo potrebbero finire in pareggio.”


“Assolutamente no!” Yun Che scosse la testa mentre rispondeva senza esitare. “Per non parlare della sua posizione e della minaccia del Duca Ming, odia fino all'osso i Quattro Grandi Luoghi Sacri. Dato il suo temperamento, seminerebbe un caos incredibile! Perfino io non riuscirei a controllarla in una situazione del genere.”


“Inoltre la sua potenza è tratta dalla sua forza vitale! Se usasse davvero tutto quel potere, allora i tre anni di vita che le rimangono sarebbero ridotti ulteriormente.” Disse Yun Che accigliato. Naturalmente il punto più importante era che… in quanto vero uomo, non sarebbe mai fuggito nel Regno Demoniaco Illusorio per nascondersi dietro di lei!


Jasmine sbuffò con sdegno:”Quindi? Sei pronto ad assistere alle loro morti? O sei pronto a morire con loro?!”


“...Ho almeno dodici ore per pensare ad un piano.” Disse assorto Yun Che.


“Dodici ore?”


“L’arca profound più potente che la Sala Sun Moon Divine possiede riuscirà ad arrivare qui in dodici ore!” Yun Che guardò il cielo:”Anche se Ye Xinghan si fosse infuriato e si sarebbe precipitato ad attivare la sua arca, passerebbero dodici ore prima del suo arrivo. Se non posso trovare un piano, allora farò entrare tutte nell'Arca Primordiale Misteriosa e me ne andrò da qui.”


“Inoltre, hai appena detto che le avresti aiutate ad aumentare la loro forza misteriosa… userai le Pillole del Signore per farlo?” Chiese Jasmine cambiando argomento. Nessun altro in questo mondo capiva meglio le intenzioni di Yun Che.


“Sì.” Annuì Yun Che. “È l’unico modo che permetterà loro di aumentare velocemente la loro forza misteriosa.”


“Non possono sopportare la potenza della Pillola del Signore, se la consumassero imprudentemente morirebbero. Sei pronto ad usare la Grande Via del Budda per aiutarle?”


“Naturalmente, è il solo metodo disponibile per me.” Rispose con tono esasperato Yun Che… Duemila discepole, era un progetto davvero enorme. Visto che le Pillole del Signore erano estremamente preziose, la loro efficacia non dovrebbe essere poca. E anche con la sua forza misteriosa e il quarto stadio della Grande Via del Budda, non sarebbe stato facile aiutarle a raffinare la pillola.


Tuttavia per farle diventare più potenti rapidamente, questo era il solo modo a cui poteva pensare.


“Inoltre hai solo trentasette Pillole del Signore ora, ma hai duemila discepole qui. Tornerai nel Regno Demoniaco Illusorio per raccogliere altri ingredienti?”


“Non c’è bisogno.” Disse con sicurezza Yun Che. “Sono necessarie delle Pietre Purgatorio, dei rampicanti del Demone Ardente, un frutto Spaccacuore Raksasa e altri ingredienti non molto potenti, ma estremamente difficili da controllare. Anche il migliore farmacista di questo continente avrebbe difficoltà a raffinare anche uno solo di questi ingredienti, farlo con diverse decine sarebbe ancora più impossibile.
Quello era il motivo per cui la famiglia reale riusciva a produrre due Pillole del Signore al massimo ogni secolo. Anche se sono ingredienti di alto livello, a causa della loro volatilità non costano molto. Quindi potrò acquistarne più che abbastanza dalla Gilda dei Mercanti Luna Nera… La sua voce diventò un po’ più profonda mentre continuava;”Comunque dovrò porgere visita all'Impero della Divina Fenice tra un po’!”


“Duemila Pillole del Signore e sei disposto ad usare la Grande Via del Budda per raffinare la loro energia una per volta. Tieni proprio a Asgard Nuvola Gelida, non è vero?” Disse Jasmine ridendo.


“Dopotutto devo un favore a Asgard Nuvola Gelida… inoltre ho accettato la posizione di Maestro da Gong Yuxian, quindi dovrei comportarmi più da capo della setta in ogni caso.” Disse con sincerità Yun Che.


“Tsk…” Sbuffò Jasmine. “È chiaro che sia a causa del tuo senso di colpa nei confronti di Chu Yuechan! La sola in questo mondo che può fare comportare con onestà un pervertito come te… è quella donna!”


“...” Le parole di Jasmine penetrarono nell'anima di Yun Che facendolo sussultare.


Erano passati altri tre anni… piccola fata, dove sei andata…


Ho richiesto alla Gilda dei Mercanti Luna Nera di cercarla… ora sono passati tre anni, mi chiedo se abbiano ottenuto dei risultati.


Tutte le sue preoccupazioni erano giustificate.


Nel momento in cui Ye Ziyi era morto, ci fu una reazione nella mente di Ye Xinghan… allo stesso tempo i ricordi degli eventi che erano accaduti trenta secondi prima della sua morte furono trasmessi nella sua mente!


“Yun… Che…” Ye Xinghan si alzò lentamente e alzò le mani, la sua espressione divenne cupa e terribile.


Il cambiamento della sua aura stordì per lo shock i suoi protettori… avevano seguito Ye xinghan per così tanti anni, eppure non avevano mai sentito un odio e un intento omicida così intenso provenire da lui in passato.


“Mio padre è andato al Palazzo Supreme Ocean… che arca profound ha usato?” Chiese lentamente Ye Xinghan, la sua voce si incupì fino a sembrare il ringhio di un demone.


I suoi protettori non sapevano perché avesse fatto questa domanda, ma il suo servo rispose con voce tremante:”Ha preso… l’Arca Arcobaleno.”


“Così l’Arca Sacra Sun Moon è ancora nella sala!” Ye Xinghan sentì un vecchio odio e un intento omicida che non aveva mai sentito prima in tutta la sua vita, si era gonfiato al punto da minacciare di spaccare il suo corpo. Sapeva di aver perso ogni senso di razionalità, ma non cercò di calmarsi. Si girò e disse con voce cupa:”Informate immediatamente il Nono Anziano, l’Undicesimo, il Quindicesimo e il Diciassettesimo Anziano di venire da me!”


“Inoltre vi darò un’ora per preparare velocemente l’Arca Sacra Sun Moon, voglio… porgere personalmente visita a questo misero territorio Ventoblu!”
