---
title: Capitolo 67 – La battaglia che scosse la città (4)
pubDate: 2024-05-25T09:22:06.252Z
tags:
    - atg
---


Quello spietato schiaffo in faccia lasciò Xuan Yu senza parole, così come tutti gli altri presenti. All’inizio si aspettavano che Yun Che avrebbe subito una sconfitta disastrosa, o addirittura che sarebbe stato ferito gravemente con solo qualche mossa; nessuno avrebbe mai pensato che, al primo scambio di colpi, Yun Che avrebbe davvero colpito Xuan Yu con un tremendo schiaffo sul volto… e il suono dello schiaffo non avrebbe neppure potuto essere più rumoroso!
Tutti i membri dei sette maggiori Sect erano completamente stupefatti. Gli allievi e gli Anziani del Palazzo Profound New Moon erano rimasti a bocca aperta. Per un momento, i loro cervelli si bloccarono, per parecchio tempo non riuscirono a formulare nessun pensiero. Solo quando le parole “prima mossa” furono pronunciate con indifferenza da Yun Che, finalmente si ripresero, come se si fossero svegliati da un sogno. Dopo aver avuto conferma che ciò che avevano visto era reale, tutti spalancarono gli occhi…
Sia Li Hao che Xia Yuanba avevano subito delle sconfitte schiaccianti; ciò, unito all’arroganza e alle derisioni di Xuan Yu, aveva creato rabbia e umiliazione nei cuori degli altri allievi del Palazzo Profound New Moon, ma sapevano di non poter fare nulla per riacquistare dignità. Vedendo quello spietato schiaffo sferrato da Yun Che, fremettero. La soddisfazione che stavano provando non poteva nemmeno essere descritta a parole; se non fosse stato per il contesto di quel banchetto, tutti si sarebbero immediatamente messi a gridare per tifare Yun Che.
Uno dopo l’altro, i membri dei sect, specialmente quelli del Profound Heart Clan, si guardarono negli occhi, increduli. Xuan Yu, che aveva raggiunto l’impressionante traguardo del secondo livello del Nascent Profound Realm, e che aveva a disposizione le Profound Art e le Tecniche Profound del suo sect, era stato davvero schiaffeggiato brutalmente da un avversario al primo livello del Nascent Profound Realm, che non aveva neppure l’ombra di una Tecnica Profound o una Profound Art… che razza di scherzo era?
“Quella di prima era… una Tecnica Profound di Movimento? Anziano Sikong, hai visto i suoi movimenti?” chiese un Anziano del Palazzo Profound New Moon, a bassa voce.
“Niente affatto! E per di più, non ho nemmeno mai visto prima quella Tecnica Profound di Movimento.”
Xuan Yu si rialzò, strisciando da terra e barcollando; l’intero lato destro della sua faccia si era già gonfiato enormemente ed era diventato rosso come le chiappe di una scimmia. Poco prima si stava pavoneggiando, ma in un battito di ciglia, era stato schiaffeggiato sul volto, in un’occasione del genere! Poteva essere considerata un’umiliazione che Xuan Yu non aveva mai ricevuto prima in vita sua. Fissò furiosamente Yun Che con uno sguardo incredibilmente malvagio; tuttavia, riuscì a controllarsi e a mantenere un atteggiamento minimamente contenuto. Costringendosi a sorridere, disse: “Bene, molto bene! Prima ti ho lasciato di proposito un’apertura, così da permetterti di colpirmi almeno una volta e non fare una pessima figura. Ma dal momento che non capisci affatto cosa è meglio per te, dovrai prepararti ad affrontare le conseguenze dell’avermi fatto arrabbiare!”
Yun Che scosse la mano destra, lo guardò con insofferenza, e disse con sdegno: “Deficiente!”
“Tu vuoi… vuoi morire!” Xuan Yu era completamente furioso; con un ringhio grave, sollevò entrambe le mani, e prese l’iniziativa di caricare verso Yun Che. Nel frattempo, una luce viola lampeggiò su entrambi i palmi delle sue mani. Poi distese le braccia e attaccò contemporaneamente con entrambi i pugni in direzione di Yun Che; sotto l’effetto della Purple Sun Profound Art, le due mani di Xuan Yu avevano una forza di almeno cinquecento chili.
“Fratello Minore Yun, fa’ attenzione!” gridò involontariamente Lan Xueruo, scioccata. Essendo seduta nella fila più vicina, in quel momento poteva percepire chiaramente l’enorme potere concentrato nelle mani di Xuan Yu. In quegli istanti anche i cuori degli studenti e degli Anziani del Palazzo Profound New Moon si fermarono… la vera potenza di Xuan Yu era evidente; riguardo agli avvenimenti di poco prima, era estremamente probabile che Xuan Yu avesse solo sottovalutato l’avversario e si fosse distratto. Era davvero possibile che Yun Che riuscisse a gestire lo scontro con Xuan Yu, che ormai si era infuriato?
“Muori!” gli occhi di Xuan Yu furono attraversati da un lampo maligno. L’umiliazione di prima aveva creato nel suo cuore il desiderio di uccidere Yun Che. Anche se non avrebbe davvero osato uccidere qualcuno nel territorio del Palazzo Profound New Moon, era abbastanza fiducioso che quel colpo fosse sufficiente a menomarlo per il resto dei suoi giorni!
Sotto quell’enorme pressione, Yun Che sembrava essere schiacciato al punto da non riuscire a muoversi e non c’era segno che stesse adottando una posizione difensiva. I due pugni di Xuan Yu colpirono direttamente il petto di Yun Che, senza alcuna fatica, e poi… passarono attraverso il suo corpo!
Co…sa!?
Gli occhi di Xuan Yu si spalancarono improvvisamente e anche il suo corpo scivolò in avanti a causa dell’inerzia. Nello stesso momento, il suono di una folata di vento, fendendo l’aria, lo raggiunse da sinistra…
“PAA!!”
Un altro assordante schiaffo sul volto, che non avrebbe potuto essere più rumoroso, risuonò chiaramente in tutto il Palazzo Principale, per la seconda volta. Xuan Yu fu di nuovo scagliato in aria; dopo quattro spettacolari avvitamenti in aria, cadde a terra di faccia, colpendo il terreno con la mandibola, come un cane che stesse mangiando degli escrementi. Anche il lato sinistro del suo viso iniziò a gonfiarsi, diventando rosso come il sangue.
“Seconda mossa.” disse Yun Che con calma, soffiando piano sul retro della sua mano sinistra.
Ancora una volta, tutti gli allievi del Palazzo Profound New Moon spalancarono gli occhi, e nelle loro menti apparvero in contemporanea due parole: “Porca puttana!”
Se il primo colpo poteva essere imputato a una distrazione, alla fortuna, o a una coincidenza, il secondo non poteva di sicuro essere giustificato con una distrazione, o ritenuto possibile solo grazie alla fortuna o a una coincidenza.
Li Hao, che era stato sconfitto da Xuan Yu, non se ne era andato, era solo stato portato in fondo alla stanza per ricevere delle cure. Guardando Xuan Yu essere preso a schiaffi così forte da farlo volare per ben due volte, tutto il suo volto divenne rosso per l’euforia, al punto che non sentiva più l’intenso dolore causato dalle ferite. Gridò, non riuscendo a controllarsi “Che gran colpo! Quell’attacco è stato f*ttutamente piacevole! Mi ha davvero sollevato il morale!”
“Hehe!” la persona che in quel momento stava curando le ferite di Li Hao era suo cugino, Li Haoran. Sentendo le parole di Li Hao, rise di gusto, e disse tranquillamente: “Piccolo Hao, con una sola occhiata posso dire che non hai visto bene. Il colpo sferrato da nostro Fratello Minore Yun Che non è stato solo grandioso, piacevole, e in grado di sollevare il morale, ma anche incredibilmente geniale! Guarda la faccia di Xuan Yu. Al primo schiaffo, la sua guancia destra è diventata come il culo di una scimmia, e al secondo, anche la sua guancia destra è diventata come il culo di una scimmia. Il colore, la forma del gonfiore, la posizione, e l’altezza; sono tutte identiche a quelle del lato destro, questa sì che è simmetria! Guarda di nuovo la faccia di Xuan Yu; così all’improvviso, sembra molto più armoniosa di prima! Quelli non sono stati due semplici schiaffi sul volto, sono la perfezione più assoluta dell’arte degli schiaffi in faccia; la forza, la posizione e l’angolazione richiedono tutte una precisione straordinaria. Non sono affatto degli schiaffi che potrebbe dare chiunque; sono davvero troppo meravigliosi per descriverli a parole!”
“PFFT….”
Il tono di voce di Li Haoran non era affatto basso, e più della metà delle persone presenti lo sentirono chiaramente. Molti persero subito il controllo, e alcuni allievi del Dipartimento del Profound strinsero le braccia intorno alla pancia, facendo del loro meglio per non scoppiare a ridere, e mostrarono i pollici alzati a Li Haoran.
“Ha… Haha….” nonostante il forte dolore causato dalle ferite interne, Li Hao stava ridendo con grandissima soddisfazione: “Heh, dovevo aspettarmelo, cugino, sei a un livello molto più alto del mio… in ogni caso, non importa che nostro Fratello Minore un vinca o perda; di sicuro diventeremo grandi amici!”
Xuan Yu si rialzò a fatica, imbarazzato, e dovette costringersi a ingoiare tre dei suoi denti e parecchio sangue. Posò i suoi occhi, quasi fuori dalle orbite, su Yun Che, desiderando di poterlo fare a pezzi solo con lo sguardo. Allo stesso tempo, dentro di sé era estremamente sbalordito… proprio un attimo fa, come ha fatto ad apparire alla mia sinistra? Il suo corpo era palesemente ancora nella sua posizione originale! Due volte, l’ho sicuramente colpito, eppure al contrario i miei attacchi sono andati a vuoto, com’è possibile? Che qualcosa non funzioni nei miei occhi?
O era una Tecnica Profound di Movimento? Ma come potrebbe mai esistere una Tecnica Profound di Movimento del genere!!
Jasmine l’aveva detto a Yun Che; se avesse padroneggiato il primo livello dell’Ombra del Dio Stellare avrebbe già potuto cavarsela affrontando simultaneamente due avversari dello stesso livello. Se allenata fino al terzo grado, anche se si fosse trovato a combattere con qualcuno più forte di lui di cinque livelli, sarebbe stato in grado di fuggire senza rimanere ferito. “Ombra del Dio Stellare” aveva in totale otto gradi; Jasmine, attualmente la padroneggiava fino al sesto, e poteva dividersi in sei copie, delle quali le finte erano molto difficili da distinguere dall’originale. Yun Che, fino ad allora, aveva raggiunto solo il primo livello e poteva creare una sola immagine residua. Ma, anche se era solo il primo livello, era comunque una Tecnica Profound proveniente da Jasmine! Come poteva essere paragonata a una normale Tecnica Profound di Movimento? Per non parlare di Xuan Yu, che aveva raggiunto solo il Nascent Profound Realm, neppure i Capi del Palazzo, che erano allo Spirit Profound Realm e all’Earth Profound Realm, non potevano vedere chiaramente i movimenti di Yun Che. Lo stupore che avevano superava di gran lunga quello dei giovani allievi.
“Che sapore hanno i tuoi denti?” Yun Che socchiuse gli occhi e ridicolizzò Xuan Yu senza pietà.
“He… Hehe…” Xuan Yu si asciugò l’angolo della bocca e, inaspettatamente, rise: “Yun Che, puoi considerarti il primo ad avermi ridotto in uno stato così imbarazzante. E perciò, morirai miserabilmente, molto miserabilmente…”
Prima ancora che Xuan Yu avesse finito di pronunciare le sue odiose minacce, il profilo di Yun Che ondeggiò nel suo campo visivo e scattò verso di lui. L’espressione di Xuan Yu si incupì, e con entrambe le braccia disegnò di colpo un semicerchio di fronte a sé; aveva imparato la lezione, e stavolta usò direttamente le Purple Sun Art per colpire in tre direzioni, di fronte a sé, a destra e a sinistra. Non importava da che parte Yun Che si sarebbe spostato all’improvviso, se avesse toccato la Purple Sun Profound Energy, avrebbe immediatamente subito un violento contrattacco. Era molto sicuro che quella mossa avrebbe funzionato… con un solo movimento, sarebbe stato in grado di scagliare a terra Yun Che, riducendolo così male da rendergli impossibile persino rialzarsi.
La figura di Yun Che sparì esattamente come le volte precedenti non appena entrò in contatto con la Purple Sun Profound Energy che aveva di fronte. Il volto di Xuan Yu si incupì, e si concentrò istantaneamente sul lato sinistro e quello destro… ma questa volta, la rapida folata di vento in realtà giunse dall’alto.
Bang!!
Yun Che, che era scattato in aria con l’Ombra del Dio Stellare, diede un calcio spietato all’occhio destro di Xuan Yu; il suo corpo fece una capriola all’indietro sul posto, e ancora una volta cadde a terra colpendo il pavimento con il mento, e un dente insanguinato schizzò via. Quando Yun Che rimise i piedi a terra, quasi atterrò sulla sua testa. Abbassò lo sguardo, e disse con un tono subdolo: “Terza mossa!”
“Brutto bastardo… AHH!!”
Bang!!
Proprio quando Xuan Yu stava per rialzarsi, il piede di Yun Che schizzò violentemente verso l’esterno, colpendo con un calcio l’occhio sinistro di Xuan Yu. Xuan Yu, che era in ginocchio, ancora una volta fece una splendida capriola all’indietro, ed entrambi i suoi occhi divennero improvvisamente come quelli di un panda.
“Il tuo maestro non ti ha mai insegnato che devi sempre restare concentrato, in qualsiasi situazione… Quarta mossa!”
“AAAHHH.. IO TI AMMAZZO!!”
Il suo intero volto era impeccabilmente rosso e gonfio. Entrambi i contorni dei suoi occhi, dallo zigomo alla fronte, erano diventati neri e blu. La faccia di Xuan Yu, che inizialmente risplendeva di uno spirito eroico, ora non era più né quella di un essere umano, né quella di un demone; era penosa oltre ogni misura. Quando si rialzò, il suo viso, già terrificante, divenne ancora più inquietante. Tutta la sua Profound Energy scaturì verso l’esterno come impazzita, e sembrava che Xuan Yu fosse sul punto di ammattire.
“Purple Sun Thousand Phantom Hands!!”
Xuan Yu gridò aspramente e corse verso Yun Che; sotto l’effetto delle Purple Profound Arts, entrambe le sue braccia erano diventate quasi completamente viola.
“È una delle mosse finali del Profound Heart Sect… Purple Sun Thousand Phantom Hands! Yun Che, sta’ attento!” gridò, sorpreso, Sikong Han, alzandosi immediatamente in piedi.
Le braccia di Xuan Yu oscillarono velocemente verso l’esterno, lanciando innumerevoli sfumature di luce viola che rotearono selvaggiamente in direzione di Yun Che. Yun Che non si ritirò, né schivò; socchiuse gli occhi quasi del tutto e allungò la mano destra attraverso le linee di luce viola, colpendo un punto poco al di sopra del gomito di Xuan Yu con la giusta quantità di forza.
“Questa Purple Sun Art del Profound Heart Sect sfrutta le tre vene “Purple Sun”, “Fu Zhong” e “Tian Tan” per rafforzare la Profound Energy, incanalandola nella vena “Purple Sun”. Se quest’ultima subisce dei danni, la Purple Sun Heart si dissolve immediatamente, e tutta la Profound Energy nel suo intero corpo sarà temporaneamente in disordine. Inoltre, quando questa Purple Sun Art viene attivata, il punto due pollici sopra il suo petto, dove si congiunge alla vena Purple Sun, vi riversa tutta la propria Profound Energy protettiva; quindi, quel punto è completamente privo di difese!”
Questo era quello che Jasmine gli aveva comunicato proprio un attimo prima.
Il punto che Yun Che aveva colpito con forza era proprio la Purple Sun Vein di Xuan Yu.
Immediatamente l’intero braccio di Xuan Yu si paralizzò. Tutta la Profound Energy viola svanì nel nulla e tutta quella nel suo corpo cadde nel caos, pietrificando Xuan Yu per un breve periodo di tempo. E in quei precisi, pochi istanti, Yun Che fece un passo in avanti e gli diede una violenta gomitata poco al di sopra del centro del petto.
*Crack!!*
Lo sterno di Xuan Yu fu istantaneamente spezzato e dislocato; il suo intero corpo fu scaraventato in aria come una foglia morta trasportata dal vento. Mentre volava all’indietro, vomitò brutalmente una freccia di sangue. Dopodiché cadde a terra come un sacco di sabbia; fu scosso da un paio di convulsioni e non riuscì più a rialzarsi.
“Quinta mossa… tsk tsk, questo nostro Fratello del Profound Heart Sect, Xuan Yu, ha davvero mantenuto la parola. Prima ha detto che mi avrebbe lasciato vincere dopo cinque mosse ed effettivamente mi sono servite cinque mosse per vincere; non una di più, non una di meno, le promesse di questo nostro Fratello, Xuan Yu, sono davvero da ammirare.”
“Tu…….” Xuan Yu allungò un braccio e indicò Yun Che, tremando. Ma appena dopo aver pronunciato quell’unica parola, “tu”, i suoi occhi rotearono all’indietro finché fu possibile vederne solo il bianco, la sua testa ondeggiò largamente e subito dopo svenne. Nessuno sapeva se avesse perso i sensi per le ferite o per la rabbia.
“Xuan Yu!”
Tutti gli allievi del Profound Heart Sect erano senza parola; due persone si alzarono frettolosamente e raccolsero Xuan Yu, che era rimasto a terra, e gli misero in bocca tre pillole medicinali. Uno di loro alzò lo sguardo, diede un’occhiata a Yun Che e disse, furioso: “In un semplice confronto tra ragazzi della stessa età, sei davvero stato così crudele! Se dovesse accadere qualcosa a Xuan Yu, il mio Profound Heart Sect non te la farà passare liscia!”
“Oh, non capisco cosa tu stia dicendo” rispose Yun Che, sogghignando: “È vero, è un incontro, ma le spade sono senza occhi e i pugni sono difficili da trattenere; questo dovrebbero saperlo tutti. Può succedere anche che qualcuno muoia in un incontro, perché è difficile trattenersi; è normale rimanere feriti. Come potevo sapere che i discepoli del vostro Profound Heart Sect sono così fragili? Con solo cinque mosse, le sue ossa si sono rotte e ora sta sputando sangue. Non dovreste pensare forse a quanto è debole il vostro discepolo, anziché criticare me?”
Le parole arroganti che Xuan Yu aveva inizialmente pronunciato dopo aver ferito Li Hao e Xia Yuanba, poco prima, furono ripetute da Yun Che, parola per parola…. E non erano solo delle frasi, ma, più che altro, erano un sonoro schiaffo in faccia.

