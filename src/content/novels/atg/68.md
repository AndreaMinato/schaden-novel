---
title: Capitolo 68 – La battaglia che scosse la città (5)
pubDate: 2024-05-25T10:22:06.252Z
tags:
    - atg
---


Le parole di Yun Che risollevarono gli animi degli studenti del Palazzo Profound New Moon. Le ferite di Li Hao si erano già stabilizzate, e lui raddrizzò la schiena, strinse con forza i pugni, e guardo il penoso spettacolo di Xuan Yu svenuto sul pavimento. In vita sua, non aveva mai potuto sfogare così tanta rabbia. Si sentiva estremamente grato verso Yun Che, perché sapeva che se non fosse stato per lui, in tutta la vita non avrebbe mai avuto un’occasione per vendicarsi delle offese di Xuan Yu… figurarsi avere una vendetta così soddisfacente.
Cinque colpi per ottenere la vittoria; i primi due erano stati due schiaffi al volto, il terzo e il quarto avevano creato due occhi da panda e l’ultimo era stato un KO immediato… come poteva essere un confronto; era un’umiliazione paragonabile all’essere spellati vivi! Quando si insulta, non si dovrebbe mai criticare i difetti, e quando si colpisce, non si dovrebbe mai mirare al volto; tuttavia, Yun Che aveva infierito sul viso di Xuan Yu. Non perché Yun Che avesse cattive intenzioni, ma perché le azioni crudeli di Xuan Yu, che aveva ferito gravemente Xia Yuanba, aveva davvero fatto infuriare Yun Che.
E gli allievi del Profound Heart Sect, come potevano mantenere un’espressione tranquilla, se i loro cuori bruciavano di rabbia; quando mai prima d’ora erano stati umiliati da uno studente del Palazzo Profound New Moon, che loro avevano sempre disprezzato e guardato dall’alto in basso? Uno di loro si alzò in piedi di colpo e disse, guardando Qin Wuyou: “Capo del Palazzo, Qin, oggi è il giorno della sua nomina e noi del Profound Heart Sect siamo venuti in buona fede per porvi le nostre sincere congratulazioni. I duelli tra i nostri allievi avevano solo lo scopo di ravvivare la serata, ma non solo il vostro discepolo ha agito crudelmente, ha persino insultato gli apprendisti del mio Profound Heart Sect… se posso chiederlo, è così che il vostro Palazzo Profound New Moon dimostra la propria ospitalità?”
“Ahahahah…..” Qin Wuyou non aveva neppure fatto in tempo a rispondere, ma Yun Che era davvero già scoppiato a ridere di gusto: “Sinceramente, non riesco nemmeno a immaginare che razza di faccia tosta tu debba avere, per osar dire una cosa del genere. Xuan Yu, l’allievo della vostra Profound Heart Sect, ha ferito gravemente due degli studenti del nostro Palazzo Profound New Moon, uno dopo l’altro. Dovresti essere cieco per non esserti accorto che li abbia colpiti spietatamente di proposito. Inoltre, ha persino provocato e ridicolizzato il nostro Palazzo Profound New Moon, ma nessun membro del tuo Profound Heart Sect lo ha fermato, anzi, avete riso e siete andati avanti a schernirci. Quindi è questa la sincerità di cui parlavate? Hai detto solo una montagna di cavolate!”
Qin Wuyou aveva intenzione di alzarsi, ma dopo aver ascoltato la risposta di Yun Che, decise di rimanere seduto e sorrise; restò seduto, immobile come una montagna, ma era segretamente sorpreso, quel ragazzo…
“Tu!!” quel membro del Profound Heart Sect non si sarebbe mai aspettato che un giovane allievo del Palazzo Profound New Moon avrebbe davvero osato indicarlo e condannarlo; inoltre, ogni sua singola frase aveva colpito questioni vitali, lasciandolo incapace di formulare una difesa.
“In questo momento, ho solo ferito uno dei vostri discepoli, e voi siete subito schizzati in piedi per mettere in dubbio l’autorità del nostro Capo Palazzo, Qin. In questo caso, quando poco fa Xuan Yu ha ferito i nostri studenti, voi dov’eravate? Eravate tutti accecati? O forse… voi del Profound Heart Sect siete sempre stati così?” continuò a insinuare Yun Che, senza fermarsi e andando di fronte a loro.
Per parecchio tempo, gli allievi del Palazzo Profound New Moon si erano costantemente sentiti inferiori, in confronto ai sette maggiori Sect della città. Anche se i Sect li opprimevano, di nascosto o apertamente, non avevano altra scelta che sopportare; infatti, non intendevano causare nessun conflitto con nessuno di loro. Per non parlare degli studenti, nemmeno gli Anziani osavano provocare i Sect in quel modo.
Ma Yun Che si era appena unito al Palazzo, ed era solo un discepolo di sedici anni; eppure, in presenza del Capo degli Anziani del Profound Heart Sect, aveva puntato il dito contro quell’allievo e lo aveva rimproverato al punto da farlo tremare da capo a piedi. I volti degli altri membri del Profound Heart Sect erano viola dalla rabbia.
Che soddisfazione! Che sincera soddisfazione… quelli della Profound Heart Sect avevano un aspetto inguardabile, come se fossero appena stati costretti a mangiare un mucchio di letame. Al contrario, gli studenti del Palazzo Profound New Moon si sentivano così soddisfatti e leggeri da potersi librare in volo e fluttuare via. In questa contesa, il Palazzo Profound New Moon era senza dubbio dalla parte della ragione. Xuan Yu aveva ferito di proposito due loro studenti, tutti lo avevano visto chiaramente. Ma, nonostante ciò, nessuno, escluso Yun Che, avrebbe osato accusare e deridere in quel modo il Profound Heart Sect. Eppure, Yun Che aveva osato… aveva gridato quello che loro non avevano osato gridare e aveva condannato le persone che loro non avevano osato condannare.
“Ah, è davvero un piccolo vitello che non ha paura di una tigre,” affermò un uomo di mezza età della Frazione Esterna dello Xiao Sect.
“Il suo comportamento prevaricante non è male e la sua abilità innata è passabile, è raro che il Palazzo Profound New Moon riesca a produrre un allievo del genere.” Xiao Luocheng sollevò una coppa di vino e inclinò lo sguardo per osservarne le piccole increspature al centro, come se non fosse minimamente interessato da ciò che era accaduto davanti sé: “Sfortunatamente, è un po’ insolente e avventato. Osare offendere in quel modo il Profound Heart Sect; crede davvero che il suo Palazzo Profound New Moon sia in grado di proteggerlo?”
I volti degli Anziani del Palazzo Profound New Moon si rilassarono. La sconfitta di Xuan Yu da parte di Yun Che aveva permesso al Palazzo di tirare un enorme sospiro di sollievo. E quello che aveva appena detto li aveva fatti sentire ancora più rilassati, ma aveva anche messo all’angolo il Profound Heart Sect. Quest’ultimo era uno dei sette maggiori Sect di New Moon City, e per loro, che erano come un colosso in quella città, essere offesi in quel modo da un ragazzo di sedici anni… persino il Palazzo Profound New Moon non era in grado di garantire la sua sicurezza.
Gli sguardi dei membri del Profound Heart Sect che stavano fissando Yun Che divennero solenni, ma Yun Che sembrava completamente indifferente. Si voltò leggermente, guardando tutti i presenti, e affermò orgogliosamente: “Il nostro Palazzo Profound New Moon è stato istituito dalla Famiglia Imperiale, ma naturalmente le sue risorse e i materiali che ha ereditato non sono comparabili a quelli dei vostri Sect, che esistono da molto più tempo. Tuttavia, gli allievi del nostro Palazzo non si considereranno mai inferiori a nessuno, in nessun caso e di sicuro non resteranno a farsi opprimere e umiliare senza reagire! Chi ci umilierà, verrà a sua volta umiliato da noi! Xuan Yu, del Profound Heart Sect, ha ferito gravemente di proposito un mio Fratello Maggiore e un mio Fratello Minore davanti ai miei occhi, e io, in quanto nuovo studente del Palazzo Profound New Moon, non ho nessun motivo per trattarlo con gentilezza. Altrimenti non è forse vero che tutta New Moon City deriderebbe i discepoli del mio Palazzo, ritenendoli dei codardi che sanno solo sottomettersi senza reagire, nemmeno dopo essere stati offesi e umiliati? Se questo non vi fa piacere e non siete in grado di accettarlo, potete venire qui e darmi una lezione. Ho sentito dire che ci sono parecchi grandi talenti tra i giovani dei sette maggiori Sect di New Moon City; siccome sono solo uno studente qualsiasi del Palazzo Profound New Moon, voglio sapere… quante persone ci vorranno per farmi… scendere da qui!”
Quelle parole fecero irrigidire violentemente i volti di tutti i presenti nel Palazzo Principale.
Se le prime parti di quel discorso sono state un’orazione appassionata, l’ultima frase era pura arroganza! Estrema arroganza! Perché il significato nascosto tra quelle parole, era che un normalissimo studente del Palazzo Profound New Moon, stava inaspettatamente sfidando i sette maggiori Sect… con disprezzo!
“Che razza di stupido!” Murong Ye sbuffò, parlando con un ghigno.
“Anche se il Fratello Minore Yun è al centro dell’attenzione, è troppo arrogante e avventato…” questo era quello che la maggior parte dei discepoli del Palazzo Profound New Moon stava pensando. Specialmente quelli che vivevano a New Moon City da molto tempo; sapevano chiaramente quanto fosse incredibile la forza dei Sect. Anche se Yun Che aveva battuto Xuan Yu, era pur sempre solo al primo livello del Nascent Profound Realm. Qualsiasi ragazzo di talento da uno dei Sect avrebbe potuto annientarlo completamente. Non aveva solo pronunciato parole ridicole… si stava umiliando da solo.
“Questo-questo-questo….” il volto di Sikong Han era pieno d’ansia, e il suo corpo tremava; voleva fermare Yun Che. Ma in una situazione come quella, per lui era praticamente impossibile intervenire.
“A quanto pare, definirlo uno sciocco è ancora troppo poco, per lui… è un totale idiota.” Xiao Luocheng posò la coppa di vino e rise con sdegno. Un ragazzo di sedici anni che aveva raggiunto il primo livello del Nascent Profound Realm, in effetti, non era affatto male; persino tra i sette Maggiori Sect della città sarebbe stato considerato tra i migliori. Ma affidarsi solo su questo e osare agire con così così tanta arroganza, era praticamente come vedere il vivace spettacolo di un pagliaccio.
Anche Xiao Luocheng aveva sedici anni ed era già il numero uno della sua generazione a New Moon City, e solo perché era al decimo livello del Nascent Profound Realm! Superava Yun Che di quasi un intero Realm! Considerando il suo livello, di fronte all’attuale comportamento di Yun Che, era davvero come un grande esperto di fronte ad un piccolo e arrogante pagliaccio.
“Hahahaha! Mi fai morire! Il fatto che un perdente del primo livello del Nascent Profound Realm, che ha battuto Xuan Yu solo grazie alla fortuna e usando una Tecnica Profound di movimento, osi davvero essere così arrogante, mi fa davvero pensare che tu non sappia distinguere il cielo dalla terra. Ora il tuo papino verrà a darti una lezione!”
Subito dopo quelle parole ridicolizzanti, una persona balzò in alto e atterrò di fronte a Yun Che. Era un ragazzo, che lo stava fissando con uno sguardo provocatorio e sdegnoso. Quando apparve, parecchi membri del Palazzo Profound New Moon gridarono immediatamente il suo nome.
“È Yan Ming, del Cloudy Sun Sect! Si dice che le sua capacità e il suo talento lo pongano tra i primi cinque classificati della nuova generazione della Cloudy Sun Sect! Ha solo sedici anni, e ha già raggiunto il terzo livello del Nascent Profound Realm, riesce persino a padroneggiare alcune delle Burning Sun Art!”
Yan Ming alzò verso l’alto i palmi delle mani, e dopo aver emesso un *poof*, dalla parte di spazio vuoto nei suoi palmi si alzò una fiamma rossa, che raggiunse mezzo piede di altezza: “Yan Ming, del Cloudy Sun Sect, sedici anni e sette mesi di età. Ricorda il nome di questo zietto, perché sto per insegnarti come ci si deve comportare!”
“Heh, davvero?” dovendo affrontare le Profound Art dell’Attributo di Fuoco di Yan Ming, Yun Che sogghignò di nascosto: “Temo che in fin dei conti, sarai tu a ricevere una lezione su come ci si deve comportare.”
Pensò tra sé e sé: Giocare col fuoco, contro di me? Vuol dire semplicemente morire senza capire come!
“Mi sembra che tu sappia solo parlare. Ehi, cerca di usare bene quella Tecnica Profound di Movimento di prima, perché è l’unica cosa che ti permetterà di resistere per qualche istante. Forza, corri di fronte al calore delle mie fiamme, e mostra a tutti i presenti come scapperai via, Hahahaha… Cloudy Sun Chain!”
Mentre rideva come un pazzo, le mani di Yan Ming all’improvviso scattarono verso l’esterno. Nel giro di una frazione di secondo, due ondate di Profound Energy incandescente, spesse quanto un braccio, scaturirono dai palmi delle sue mani; subito dopo, due catene infuocate percorsero qualche metro, per avvolgere ferocemente il corpo di Yun Che.
“Cloudy Sun Chain! Ha davvero usato la tecnica peculiare della Cloudy Sun Sect! Yan Ming è solo al terzo livello del Nascent Profound Realm, ma è già in grado di usare una Tecnica Profound di tipo Fuoco così terrificante! È semplicemente incredibile!” dissero allarmati gli Anziani della Seconda Classe del Palazzo Profound New Moon.
“Con quel livello della Cloudy Sun Chain, sarebbe difficile resistere persino per qualcuno al sesto livello del Nascent Profound Realm; Yun Che, stavolta… spero che la sua Tecnica Profound di Movimento sia in grado di evitargli ferite troppo gravi.” sospirò un altro anziano.
“Usare la Cloudy Sun Chain per occuparsi di un ragazzino arrogante solo al primo livello del Nascent Profound Realm; è un eccesso come ammazzare una gallina con un coltello da macellaio progettato per uccidere tori.” disse un ragazzo di diciotto anni della Cloudy Sun Sect, incurvando le labbra.
Due Cloudy Sun Chain danzarono come fruste, simili a un feroce drago fiammeggiante, emettendo un calore soffocante. Yun Che schivò velocemente facendo tre passi laterali, ma era come se le due catene avessero gli occhi; all’improvviso cambiarono direzione e si avvicinarono a Yun Che con una velocità ancora maggiore. Sembrava che Yun Che non avrebbe più potuto schivare, quando senza preavviso distese le braccia e afferrò direttamente le due catene.
“C*zzo! Non vuole più avere le mani?”
“Tch, dev’essere spaventato al punto da perdere completamente la ragione. Con questa mossa, a meno che Yan Ming lo voglia risparmiare, i meridiani delle sue braccia bruceranno e per il resto della sua vita sarà un invalido.”
Vedendo il gesto di Yun Che, Yan Ming sogghignò tra sé e sé: hai davvero tentato di afferrare le mie Cloudy Sun Chain con la mano destra? Ahahahahah te la sei cercata, quando le tue mani saranno carbonizzate, non potrà affatto essere considerata colpa mia!”
Molti, dal lato dei membri del Palazzo Profound New Moon, gridarono, scioccati; ma in quel breve istante, sarebbe stato impossibile per chiunque reagire e la mano di Yun Che aveva già afferrato strettamente le due Cloudy Sun Chain…….
Tutti i membri del Palazzo Profound New Moon trattennero il respiro, e alcune delle studentesse chiusero gli occhi, incapaci di sopportare la vista di ciò che sarebbe accaduto. Tuttavia, non sentirono alcuno sfrigolio; nella mano di Yun Che non c’era neppure un filo di fumo, né il suo palmo aveva preso fuoco. Nell’istante in cui Yun Che aveva afferrato le due catene, le Cloudy Sun Chain erano come due tagliolini che avrebbero potuto spezzarsi con anche solo un minimo strattone, e immediatamente andarono in frantumi tra le mani di Yun Che.



