---
title: Capitolo 682 - Riunione (2)
pubDate: 2025-02-03T07:52:46.859Z
tags:
    - atg
---


Non ci sarà un capitolo regolare oggi perché venerdì ho fatto un capitolo regolare (il 667) per sbaglio.
<em>CAPITOLO SPONSORIZZATO ringraziamo Da Zangetsu'!</em>
<em>48 Capitoli in coda (aggiunti quelli di Marco), <strong>0/10</strong></em>
<em><strong>-Schadenfreude</strong></em>


“No!” Yun Che scosse la testa. Guardò gli occhi spenti di Xiao Lie e disse con entusiasmo:”Nonno, ti ricordi quando ho menzionato l'Illusory Demon Realm dopo aver salvato te e la zietta dal clan del Cielo Ardente?”


“Lo ricordo.” Xiao Lie chiuse gli occhi:”Quello è… un posto molto lontano.”


“Allora ti ho detto che i miei genitori provenivano dall'Illusory Demon Realm e che erano tornati sani e salvi nel loro paese, così anche tuo nipote doveva essere tornato al sicuro con loro. Ti ho promesso che un giorno sarei andato da loro per farti riunire con tuo nipote. Nonno, sai dove mi ha portato l’Arca Primordiale Misteriosa durante i tre anni in cui sono sparito?”


Xiao Lie:”...”


“Era l'Illusory Demon Realm!” Disse ad alta voce Yun Che:”Dev'essere stata la volontà del cielo. Non molto tempo dopo che sono arrivato ho trovato i miei genitori biologici!”


Non appena disse questo, Xiao Lie tremò e suoi occhi confusi e annebbiati iniziarono a mostrare una strana luce:”ChÈer… cos'hai detto… ciò che hai detto… è vero?!!”


Allora suo nipote aveva seguito i genitori biologici di Yun Che! Se Yun Che li avesse trovati, allora il figlio che era con loro… il suo nipote biologico…


“Ah!!” Esclamò Xiao Lingxi che si coprì la bocca con le mani.


“È assolutamente vero! Non mentirei mai al nonno!” L’espressione di Yun Che era incredibilmente risoluta mentre lo diceva:”Non solo ho trovato i miei genitori, ma anche…”


Xiao Lie tremò violentemente. Le sue gambe che un tempo stavano a stento dritte, iniziarono ad alzarsi poco a poco… Yun Che alzò la testa sorpreso e vide che Xiao Lie aveva rivolto lo sguardo dietro di lui.


Xiao Yun era all'entrata del cortile con Numero Sette Al Mondo, stava esitando, incerto se entrare o no.


“Padre!!” Xiao Lingxi si avvicinò e sostenne Xiao Lie che si stava alzando all'improvviso. Anche Yun Che lo sorresse dall'altra parte. Non aveva detto di aver trovato Xiao Yun nel Regno Demoniaco Illusorio e non gli aveva detto chiaramente che l’aveva portato con sé, ma il modo in cui Xiao Lie guardava Xiao Yun e la sua emozione incontrollabile erano eloquenti… Che esistesse una connessione di sangue in questo mondo?


“Ragazzo…” Xiao Lie alzò lentamente il braccio verso Xiao Yun. La sua voce tremava e i suoi occhi erano velati di lacrime:”Qual è… il tuo nome?”


“Il mio…” Xiao Yun si indicò stordito:”Il mio… il mio nome è Xiao Yun.”


“Xiao Yun… Xiao… Yun…” Disse Xiao Lie con voce tremante e poi annuì lentamente:”Bene… bene… nato nella famiglia Xiao, cresciuto dalla famiglia Yun, bel nome…”


“Padre, di cosa stai parlando?” Disse Xiao Lingxi fissando Xiao Yun e poi le sue palpebre iniziarono a fremere mentre iniziava a capire:”Che sia… così lui è…”


Xiao Lie fece un altro passo difficile in avanti con il suo corpo tremante. La sua voce rauca era accompagnata da profonda tristezza ed entusiasmo:”Sembri proprio uguale… a tuo padre… quando era giovane…”


“Ah!” Xiao Lingxi sussultò lievemente e rimase sbalordita. Yun Che capì perché il nonno si sarebbe entusiasmato ancora prima che gli presentasse Xiao Yun e perché suo padre aveva detto che Xiao Lie sarebbe riuscito sicuramente a riconoscerlo nell'istante in cui l’avrebbe visto. Xiao Yun sembrava proprio come suo padre quando era giovane… dopotutto Xiao Ying e Xiao Yun erano padre e figlio.


“Sei… mio nonno?” Xiao Yun guardò il vecchio già in lacrime di fronte a lui e sentì una sensazione di tristezza giungergli nel cuore, un’emozione che non poteva trattenere.


Il ricordo di allora gli tornò in mente e rese ogni parola di Xiao Lie tinta di amarezza:”Allora, prima che tuo padre ti desse al tuo padre adottivo, tua madre ha tatuato il carattere ‘An’ sul tuo braccio sinistro così che un giorno potessero ritrovarti… dopo che sei nato, tua madre ti ha chiamato Xiao An. Quel carattere è nato dalla speranza che tu e i tuoi genitori adottivi poteste sfuggire al pericolo per riunirvi con noi in futuro.”


<em>Nota Traduzione: An “安” significa sicurezza e pace.</em>


Xiao Yun rimase sbalordito a lungo e poi si tirò la manica del braccio sinistro. Sul suo avambraccio c’era un piccolo carattere “An”.


Dato il tatuaggio e il suo aspetto… non c’era bisogno di una spiegazione di Yun Che, tutto era stato già dimostrato con chiarezza.


“Nonno.” Yun Che sorrise e disse:”Non ti ho mentito allora, no? Sapevo che un giorno vi sareste rinuniti. Xiao Yun… è tuo nonno.”


Xiao Yun fece del suo meglio per trattenere le sue emozioni incontrollabili. Avanzò velocemente e si inginocchiò di fronte a Xiao Lie. “Il nipote Xiao Yun porge i suoi saluti al nonno… sono stato un nipote indegno. Sono nato da più di vent'anni, ma non ho potuto ancora esprimere il mio rispetto nei tuoi confronti e ho lasciato che soffrissi e ti preoccupassi.”


Xiao Lie stava cercando di contenersi, ma quando sentì le parole di Xiao Yun scoppiò in lacrime… si era immaginato innumerevoli volte come sarebbe stato riunirsi con suo nipote, ma allora l’avevano messo in pericolo. Anche se fosse stato vivo, non avrebbe potuto crescerlo e anche se si fossero riuniti… se suo nipote avesse saputo cos'era accaduto in passato, sarebbe stato ragionevole se l’avesse odiato, biasimato e ignorato.


Tuttavia, non solo non lo detestava, al contrario si era inginocchiato di fronte a lui e si era definito indegno. Questo era come il più lussuoso dono al mondo. Si sporse per tenere le braccia di Xiao Yun entrando in contatto con il membro della famiglia che credeva di aver perso per sempre:”Bravo ragazzo… come saresti indegno… sei sano e salvo, questo è l’importante. Sei stato disposto a tornare e nonostante ti abbia fatto un torto enorme sei disposto comunque a chiamarmi nonno, sei più che filiale! Tutto questo tempo avrei dovuto io scusarmi!”


“Nonno, per favore non dire questo.” Gli occhi di Xiao Yun erano pieni di lacrime. “Il fratellone mi ha detto tutto quello che è successo. La tua moralità e quella di mio padre è incredibile e siete due persone davvero nobili. Sono fortunato e orgoglioso ad avere un padre e un nonno come voi. Non vi avrei mai biasimato. Inoltre, per più di vent'anni nel Regno Demoniaco Illusorio, i miei genitori adottivi mi hanno trattato come un figlio e ho vissuto un’ottima vita, migliore di quella di chiunque altro, non mi è stato fatto alcun torto. Il nonno invece ha sofferto molto.”


“Sono riuscito a vederti cresciuto sano e salvo, sei così maturo e generoso, anche se dovessi soffrire cento o mille volte di più non mi lamenterò. Bravo ragazzo… alzati, alzati.” Xiao Lie lo aiutò ad alzarsi con le braccia tremanti, il suo viso era pieno di lacrime per l’entusiasmo.


Anche Yun Che si commosse un po’ perché finalmente aveva realizzato il desiderio del nonno. Disse a bassa voce:”Nonno, stavolta Xiao Yun non è venuto qui da solo. Prima di tornare si è già fatto una famiglia e ha ottenuto grandi risultati. Non solo gli è stato dato il titolo di re sulle decine di migliaia di sudditi dell'Illusory Demon Realm, ha anche sposato una principessa di una grande famiglia.”


Prima che finisse di parlare, Numero Sette Al Mondo si inginocchiò accanto a Xiao Yun e disse:”La nipote acquisita Numero Sette porge i suoi saluti al nonno.”


“Bene… bene…” Era tutto meraviglioso e un evento dopo l’altro lo colse di sorpresa. In quel momento la sua espressione conteneva solo entusiasmo, gioia e soddisfazione; non c’era alcuna traccia del grigiore e dell’immobilità di prima.


“Xiao Yun, settima sorella, andate a sorreggere il nonno.” Disse sorridendo Yun Che. “Dovete avere molte cose da dirvi ora che vi siete appena riuniti. Ora il nonno è indebolito e non può rimanere in piedi a lungo, aiutatelo ad andare nella sua stanza.”


“Sì!” Xiao Yun si asciugò le lacrime, afferrò le braccia di Xiao Lie insieme a Numero Sette Al Mondo e lo aiutò ad andare nell'altra stanza. I passi del vecchio erano lenti e cauti e sul suo viso c’erano lacrime di gioia… Quella profonda soddisfazione e felicità provenivano dal suo spirito.


Yun Che e Xiao Lingxi non li seguirono. Xiao Lingxi afferrò gli abiti del giovane con gli occhi pieni di lacrime per l’entusiasmo e disse:”Grandioso… questa è la prima volta che ho visto mio padre così gioioso. È davvero fantastico… fantastico…”


“È il figlio di suo padre e mio nipote… la nostra famiglia ha la possibilità di riunirsi.” Mormorò a bassa voce Xiao Lingxi come se stesse parlando nel sonno:”Mi sembra di sognare.”


“Sì, Xiao Yun è la persona che dovrebbe seguire le regole e chiamarti zietta.” Yun Che guardò le guance rosse di Xiao Lingxi e disse con serietà:”Io invece non ho alcuna parentela con te e sei un anno più giovane di me. Normalmente dovrei chiamarti sorellina Lingxi, ma ti ho chiamato zietta per così tanti anni per niente, che spreco.”


“Sorellina… Lingxi?!” Xiao Lingxi diede subito un pizzicotto al braccio di Yun Che e disse con rabbia:”Come mi hai chiamato?! Sono la tua zietta… e lo sarò per sempre! Osi davvero mancare di rispetto di fronte a me.”


“Owowow… “ Gridò con esagerazione Yun Che mentre diceva contrariato. “Sapevi chiaramente che non siamo imparentati… nemmeno un po’.”


“Mio padre è tuo nonno, quindi sono comunque una persona con un grado di anzianità superiore al tuo! Hai detto che Xiao Yun è tuo fratello giurato e sono la zietta di Xiao Yun, quindi anche tu naturalmente devi chiamarmi zietta!” Elencando le sue ragioni, Xiao Lingxi mostrò un sorriso orgoglioso. “Quindi non credere che solo perché è tornato mio nipote puoi mancarmi di rispetto. E vuoi chiamarmi sorellina Lingxi? Umpf.”


“Beh…” Yun Che la fissò con apprezzamento e sorrise. La sua espressione era accompagnata da un po’ di intenzioni malvagie. “La zietta ha davvero dimenticato? Sono il più abile a mancare di rispetto ai miei Anziani!”


Yun Che afferrò con delicatezza Xiao Lingxi. Prima che lei potesse reagire, Yun Che aveva già baciato le sue tenere labbra. Il debole grido che stava per uscirle dalla bocca fu soffocato dal profumo di uomo.


“Ah…” I bellissimi occhi di Xiao Lingxi si spalancarono e cercò di districarsi istintivamente. Prima, quando Yun Che aveva cercato di baciarla a sorpresa, dopo aver ottenuto ciò che voleva sarebbe scappato lontano, ma stavolta la trattenne. Mentre lei cercava di allontanarsi, lui rimase ammaliato dalla dolcezza delle sue labbra.


Lentamente Xiao Lingxi si agitò sempre meno e le sue braccia che aveva steso verso il suo petto persero forza, si abbassarono lentamente per poi rialzarsi silenziosamente. Lo abbracciò con timore. Anche il suo collo delicato si alzò un po’. Iniziò a rispondergli, sembrava essersi dimenticata che Xiao Lie e Xiao Yun erano a quindici metri di distanza e avrebbero potuto vederli per tutto questo tempo. Sulle sue guance nivee si diffuse un rossore che poi le scaldò lentamente il corpo e sciolse la sua timidezza.


Dopo molto tempo, le loro labbra si separarono. Xiao Lingxi era appoggiata sul petto di Yun Che mentre ansimava lievemente. Le sue ciglia stavano tremando lievemente, il suo viso delicato era roseo come fiori di ciliegio. Yun Che la guardò e la chiamò piano:”Zietta…”


“Non parlare…” La fronte di Xiao Lingxi affondò ancora di più nel suo petto e lo strinse ancora di più:”Così… abbracciami per un po’...”


“Sì…” Yun Che non disse più nulla. I due rimasero abbracciati in silenzio sentendo l’uno la presenza dell’altro e sperando che questo momento potesse durare per sempre.
                                


                                



