---
title: Capitolo 689 - Intento Omicida della Divina Fenice
pubDate: 2025-02-03T07:52:46.860Z
tags:
    - atg
---


<em>CAPITOLO SPONSORIZZATO ringraziamo Da Zangetsu'!</em>
<em>41 Capitoli in coda, <strong>0/10</strong></em>
<em><strong>-Schadenfreude</strong></em>


Nazione della Divina Fenice, setta della Divina Fenice.


La parte destra di Feng Ximing era rossa scura e gonfia. Dopo essere stato schiaffeggiato così pesantemente da Feng Hengkong, nemmeno lui che aveva una potente forza misteriosa era riuscito a guarire completamente. Si inchinò rispettosamente di fronte all'imperatore e disse:”Onorabile padre, perché mi hai convocato?”


Feng Hengkong aveva le mani dietro la schiena mentre disse piano senza girarsi.


“Feng Huwei è morto.”


Feng Ximing aggrottò le sopracciglia:”Morto?! Sembra proprio che qualcuno dei Quattro Grandi Luoghi Sacri non si sia più riuscito a trattenere e quindi ha colpito spietatamente! Poi… allora quel segreto è stato scoperto?”


“La mente di Feng Huwei era protetta da una Gabbia di Ricordi creata con la collaborazione di un po’ di grandi Anziani. È impossibile che il segreto sia stato scoperto.” Feng Hengkong strinse gli occhi. “Inoltre la persona che ha ucciso Feng Huwei non apparteneva ai Quattro Grandi Luoghi Sacri. Non credo che i Quattro Grandi Luoghi Sacri avrebbero rischiato di offendere la Divina Fenice per uccidere Feng Huwei solo perché aveva qualche dubbio.”


“Non uno dei Quattro Grandi Luoghi Sacri?” Feng Ximing mostrò un’espressione ancora più sorpresa e disse:”Nonostante Feng Huwei fosse il generale dell’esercito della Divina Fenice, la sua forza misteriosa non era affatto debole. A parte qualcuno dei Quattro Grandi Luoghi Sacri chi altri avrebbe la forza e il coraggio di uccidere Feng Huwei… Inoltre ci sono duecentomila soldati al suo fianco!”


“Non potresti immaginarti chi sia stato.” Feng Hengkong si girò. La sua espressione era incredibilmente solenne mentre diceva:”È Yun… Che!!”


“Cosa?” Feng Ximing alzò la testa di scatto quasi riaprendo la ferita sul suo volto che gli faceva fremere la palpebra dell’occhio. “È quel Yun Che?”


“Umpf, ce ne sono altri? È proprio quello Yun Che che avrebbe dovuto essere rimasto sepolto nell’Arca Primordiale Misteriosa tre anni fa!” Feng Hengkong continuò:”Non perdere tempo a chiedermi come fa ad essere ancora vivo, questo è qualcosa che vorrei proprio sapere anche io!”


“Come può essere sopravvissuto? Tre anni fa è scomparso insieme all'Arca Primordiale Misteriosa. È impossibile che sia sopravvissuto! Che sia… solo qualcuno dall'aspetto simile? O forse è una semplice illusione per confonderci?”


“Umpf, non ho ancora raggiunto il punto da non riuscire a distinguere la realtà dall'illusione!” Sbuffò Feng Hengkong. Era impossibile che qualcuno replicasse perfettamente la voce, l’espressione, lo sguardo… e l’arroganza selvaggia che Yun Che aveva emanato dall'impronta dell’anima di Feng Huwei. “Non solo è vivo, la sua forza misteriosa è aumentata ulteriormente negli ultimi tre anni. Feng Huwei non avrebbe potuto fare nulla per resistere.”


“Che la sua forza abbia raggiunto gli stadi intermedi del Stadio Tiranno Misterioso?” Chiese scioccato Feng Ximing. La forza misteriosa di Feng Huwei era agli inizi del Stadio Tiranno Misterioso, così per sconfiggerlo, Yun Che avrebbe dovuto essere un Signore negli stadi intermedi. “Non può essere! È assolutamente impossibile! Non importa quanto è talentuoso, non è possibile avanzare così tanto in soli tre anni!”


“Sbagliato! La sua forza attuale forse è ancora superiore agli stadi intermedi del Stadio Tiranno Misterioso.” Feng Hengkong mostrò uno sguardo freddo mentre diceva solennemente:”La strana scomparsa dell’esercito di settecentomila soldati, inclusi gli Anziani supervisori, Fei Heng e Fei Ying, nella città imperiale è stata causata da lui… queste sono state le sue parole! Se sono vere, allora è molto più potente… Probabilmente… ha già raggiunto gli stadi avanzati del Stadio Tiranno Misterioso!”


“Quello è ancora più impossibile!” Feng Ximing scosse la testa senza esitare:”Allora Yun Che ha usato tutte le sue forze e aveva sconfitto a stento Xiluo; la sua forza probabilmente era solo al nono livello dello Stadio Imperatore Misterioso. Anche se avesse mangiato una pillola d’Oro Great Shifting, è impossibile arrivare negli stadi avanzati del Stadio Tiranno Misterioso in così poco tempo. Se avesse usato un metodo o un artefatto speciale, potrei comunque accettarlo. Tuttavia non posso credere che abbia contato sulla sua forza per annientare settantamila soldati e due Anziani.”


“Inoltre, anche se considerassimo la possibilità che sia davvero tornato dal mondo dei morti e possedesse una forza negli stadi avanzati del Stadio Tiranno Misterioso, sarebbe comunque solo una mera spina nel fianco. Inoltre, sapendo che la scomparsa dell’esercito non ha niente a che fare con i Quattro Grandi Luoghi Sacri, non dovresti sentirti rassicurato, perché la tua espressione è ancora così tetra?”


“Umpf, anche dieci Yun Che non potrebbero causare troppi guai!” Feng Hengkong aggrottò le sopracciglia. “Ma ti sei dimenticato per quale motivo Xue'er è rimasta priva di sensi per tre anni?!”


Feng Ximing cambiò drasticamente espressione:”Che l’onorabile padre tema che Xue'er…”


“Non sono preoccupato!” Feng Hengkong inspirò con forza e la sua espressione era così scontenta che tutto il suo viso fece una smorfia. “È qualcosa di ancora più spaventoso di quanto immagini! Sai cos'ha detto Xue'er prima che tu fossi scacciato via? Voleva che… trattassimo gentilmente la Nazione Ventoblu!”


“...era questo il motivo per cui l’onorabile padre ha ordinato a tutti di non parlare delle truppe inviate a Ventoblu?” Feng Ximing iniziò a rendersi conto della gravità del problema.


“Come potevo non accettare una richiesta di Xue'er!” Feng Hengkong strinse i pugni:”Tre anni fa Yun Che aveva davvero sacrificato la vita per salvare Xue'er… e Xue'er è rimasta priva di sensi per tre anni e ha pianto per lui! Prima… avevi mai visto piangere Xue'er?”


“Ho capito che i suoi sentimenti nei confronti di Yun Che non sono di semplice gratitudine!” Feng Hengkong iniziò a tremare di rabbia mentre nelle profondità del suo sguardo comparì inquietudine. “Xue'er ha ottenuto una Bestie Misteriose dal nulla e ho saputo che è una creatura di tipo ghiaccio conosciuta come Fenice delle Nevi. Esiste solo in una regione di Ventoblu nota come la Regione del Ghiaccio Estremo e Yun Che un tempo aveva volato su una Fenice delle Nevi.”


“Allora… che fosse…”


“Prima che Xue'er tornasse nella Valle della Fenice, aveva richiesto all'improvviso di andare nella Regione del Ghiaccio Estremo di Ventoblu… e la sola organizzazione che esiste lì è Asgard Nuvola Gelida! E Yun Che era un membro di Asgard Nuvola Gelida!”


Queste parole fecero incupire sempre di più Feng Ximing. “Significa che ancora prima del Torneo delle Sette Nazioni, Xue’er e Yun Che si conoscevano già?”


“Conosco il temperamento di Yun Che. Come poteva essere stato disposto a sacrificare la vita solo perché Xue'er l’aveva aiutato! Allo stesso modo come Xue'er può essere così addolorata solo per la gratitudine…” Feng Hengkong iniziò a provare odio e la temperatura della sala principale iniziò ad aumentare.


Feng Xue'er… una gemma preziosa donata dal cielo alla setta della Divina Fenice, la futura Divina Fenice della setta! Il suo più grande orgoglio, il tesoro più prezioso al mondo. Una figlia ancora più importante dell’intero impero, ma aveva versato lacrime per un estraneo, un nemico…


Non avrebbe potuto biasimare Feng Xue'er, ma l’odio che provava per Yun Che era aumentato sempre di più! Il fatto che possedeva la stirpe della fenice e aveva insultato l’orgoglio del suo intero setta non erano niente a confronto.
Aveva proibito all'intera città di parlare dell’invasione a Ventoblu dopo aver sentito il suggerimento di Feng Xue'er di trattare gentilmente quel paese. Tuttavia Yun Che era ancora vivo! Se Xue'er fosse venuta a saperlo… non poteva immaginare cosa sarebbe accaduto.


Feng Ximing disse con calma:”Comunque Xue'er di solito rimane nel suo regno della fenice o nella Valle della Fenice. Sarebbe stato impossibile entrarci, ci sono tre incantesimi. Tra di essi c’è anche la Formazione della Grande Fenice. Solo i membri della nostra setta potrebbero entrare. È impossibile che Yun Che sia entrato in contatto con Xue'er!”


“Probabilmente il problema è stato nella Formazione della Grande Fenice!” L’espressione di Feng Hengkong si incupì ancora di più. “La Formazione della Grande Fenice non solo non permette ai nostri membri della setta di entrare. Non dimenticare che anche Yun Che possiede la stirpe della fenice e può entrare! Tre anni fa, diversi giorni prima che il torneo delle sette nazioni iniziasse, hai detto tu stesso che la guardia del corpo di Chen'er era morta tragicamente nella Formazione della Grande Fenice…”


Feng Ximing rimase scioccato per poi cambiare drasticamente espressione. “Onorabile padre, intendi che la persona che ha ucciso Feng Chihuo allora era Yun Che?! E poi ha superato la Formazione della Grande Fenice e ha incontrato Xue'er nella Valle della Fenice?”


“Molto probabile!” Disse con solennità Feng Hengkong stringendo i pugni fino a farli scrocchiare. Allora, quando aveva sentito che Feng Chihuo era morto, non ci aveva badato perché si stava preparando per il Torneo delle Sette Nazioni e per l’apertura dell’Arca Primordiale Misteriosa: non si sarebbe disturbato a prestare attenzione alla morte di una misera guardia del corpo. Inoltre se avessero trovato morto qualcuno nella Formazione della Grande Fenice, sarebbe stato uno scontro tra due membri della setta in cui era perito quello più incapace! Tuttavia, quando Feng Xue'er si era svegliata, tutte le sue azioni lo avevano sbalordito e aveva ricordato istintivamente la piccola questione che era accaduta tre anni fa.


“Xue'er è pura e innocente, il suo cuore è privo di malizia. Yun Che possedeva l’aura della Divina Fenice, quindi anche se fosse entrato nella Valle della Fenice, Xue'er non sarebbe stata in guardia nei suoi confronti. Inoltre ha la lingua sciolta e ha ammutolito così tante persone durante il torneo… Xue'er non avrebbe potuto resistere alle sue lusinghe!” Feng Hengkong strinse i denti. Nonostante fossero tutte speculazioni, più ci pensava e più sentiva che probabilmente era vero.


“Cosa dovremmo fare allora?” Feng Ximing provava un odio uguale a quello dell’imperatore.


“Naturalmente dobbiamo ucciderlo nel più breve possibile!” Feng Hengkong disse ogni parola con un profondo intento omicida:”Non possiamo permettere che Xue'er lo veda… No! Non dobbiamo permettere che Xue'er scopra che è ancora vivo!”


“Ming'er, vai ad informare tutti gli Anziani nella Sala Principale domani pomeriggio per discutere di certe questioni! Inoltre… sembra che dovremo schierare un grande Anziano per uccidere Yun Che! Nonostante ci siano poche possibilità che Yun Che sia negli stadi avanzati del Stadio Tiranno Misterioso… deve morire!” Quando finì di parlare, si sentì solo il rumore dei suoi denti che stridevano.
In tutta la sua vita non aveva mai provato un odio così profondo per qualcuno.


Lasciare che un grande Anziano, una colonna portante della setta della Divina Fenice, andasse ad uccidere un giovane di circa vent'anni, sarebbe stato sbalorditivo per qualunque membro della setta, ma Feng Ximing non sembrava minimamente scioccato… perché come aveva detto Feng Hengkong, Yun Che doveva morire!
La sua vita era priva di importanza… ma questo riguardava Feng Xue'er!!
“Capisco.” Feng Ximing si inchinò con solennità.


Feng Hengkong ansimò per un po’ per poi calmarsi e mormorò tra sé e sé:”Sembra che possiamo eliminare Yun Che e tutte le nostre preoccupazioni, devo solo provare a ritardare il viaggio di Xue'er per la Regione del Ghiaccio Estremo…”


Si girò e guardò la parte destra del volto di Feng Ximing e il suo sguardo divenne immediatamente più gentile:”Ming'er, ti fa ancora male la faccia… Mi scuso, non sono riuscito a controllare le mie emozioni.”


Feng Ximing rispose immediatamente:”Cosa sta dicendo l’onorabile padre? Ho fatto intristire Xue'er. Il suo rimprovero è stato solo naturale. Provo solo vergogna e non ho lamentele. Ciò che sta dicendo mi fa solo sentire peggio.”


“Eheh.” Rise in modo rassicurante l’imperatore per poi fare un cenno:”Puoi andare. Che questa discussione rimanga tra noi.”


“Ricevuto! Naturalmente non parlerò a nessuno di ciò che abbiamo discusso… non la disturberò più!”
Uscendo dalla sala principale, l’espressione prima calma di Feng Ximing si era incupita. Guardò verso l’alto, si toccò la parte destra del volto e fece una smorfia. Spalancò gli occhi, nelle profondità del suo sguardo c’era un freddo intento omicida… Gradualmente attraverso le fessure dei suoi denti uscì del sangue che si radunò sulle sue labbra tremanti.


“Yun… Che!!! Osi… davvero…”


“Hai… davvero… osato!!!”
                                


                                



