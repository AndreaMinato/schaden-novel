---
title: Capitolo 691 - Incontrare di Nuovo Zi Ji
pubDate: 2025-02-03T07:52:46.860Z
tags:
    - atg
---


<em>Capitolo regolare,</em>
<em>41 Capitoli in coda, <strong>0/10</strong></em>
<em><strong>-Schadenfreude</strong></em>


La parte principale della setta della Divina Fenice era leggermente ad est della città e la gilda dei Mercanti Luna Nera era proprio al centro.


Le dimensioni della gilda si estendevano per diverse decine di chilometri e potevano essere paragonabili ad una piccola città. Chiunque avrebbe trovato difficile credere che fosse una stazione di mercanti se non l'avessero vista con i propri occhi.


La Gilda dei Mercanti Luna Nera aveva un totale di otto piani. Nonostante questo numero limitato, l'altezza di ogni livello era incredibile. Sommati insieme davano l'impressione che la costruzione potesse toccare il cielo. In cima una gigantesca luna crescente di colore nero spuntava tra le nuvole. Era chiaramente visibile da ogni angolo di questa enorme città della Divina Fenice. La piazza gigantesca di fronte alla gilda era sempre piena di persone e ogni giorno innumerevoli coltivatori avrebbero provato ad entrare. Tuttavia nemmeno uno su dieci di loro avrebbe avuto successo. E di quelli che potevano entrare, l'ottanta-novanta per cento sarebbero riusciti ad entrare solo nei primi due piani.


Un giovane vestito di nero dallo sguardo solenne e una faccia che non dava nell'occhio arrivò al centro della piazza Black Moon dov'era il palco delle giade dai sette colori. Alzando la testa, guardò la grande struttura brillante che svettava nel cielo. Nonostante questa fosse una gilda di mercanti, ogni mattone e piastrella era più sontuosa di quelle usate dalla famiglia imperiale Ventoblu. Sopra la gigantesca luna e l'atmosfera maestosa e imponente, chiunque avesse guardato verso l'alto avrebbe avuto l'impulso di venerarla.


"Ha una storia ancora più antica della setta della Divina Fenice e ha delle origini indiscernibili... spero che non mi deluda." Mormorò tra sé e sé il giovane, avvicinandosi alle formazioni sul palco di giada. Mentre si avvicinava, il suo corpo emanò un bagliore viola e poi, sotto l'attenzione della folla incredibilmente sorpresa, entrò immediatamente nella formazione.


Per i primi sei piani della gilda, se si voleva entrare, si sarebbe sempre dovuto colpire il palco per ottenere i requisiti per entrare. Tuttavia il settimo piano era diverso dai primi sei. Nel momento in cui fossero stati soddisfatti i requisiti per entrare, la formazione avrebbe memorizzato l'essenza dell'obiettivo e le volte dopo la persona sarebbe potuta entrare direttamente... a meno che la gilda dei Mercanti Luna Nera non decidesse di cancellare l'impronta della persona.


Il settimo piano era un mondo completamente diverso. Per la gilda dei Mercanti Luna Nera, le persone che potevano entrare nel settimo piano e quelle che non potevano appartenevano a due piani completamente diversi.


Quando la luce profound si disperse, Yun Che aprì gli occhi. Di fronte a lui si era rivelato un giardino sconfinato. Era adornato da vegetazione lussureggiante e vari fiori esotici e splendidi. Ogni singolo albero era alto e robusto e ad ogni fiume che si incrociava si poteva sentire lo scorrere dell'acqua. Uno spettacolo del genere avrebbe fatto credere ad un ospite di essere entrato in un regno divino invece che all'interno di una gilda di mercanti.


Di fronte a lui, tre bellissime giovani che indossavano abiti diversi arrivarono con grazia e si inchinarono lievemente: "Benvenuto alla Gilda dei Mercanti Luna Nera Giovane Maestro Yun. Il signor Zi in persona la sta aspettando, per favore ci segua."


Yun Che al momento si era travestito, eppure quando senti le tre donne chiamarlo così, non ne fu affatto stupito. Dopotutto la formazione di teletrasporto memorizzava l'essenza degli ospiti. Sfregandosi il volto, mostrò il suo vero aspetto e sorrise: "Allora dovrò disturbarvi a farmi strada."


Le tre giovani sorrisero con grazia mentre guidavano Yun Che oltre un giardino verde giada e una piccola collina. Arrivarono nello stesso sontuoso cortile di un tempo, seduto nello stesso lungo padiglione c'era un vecchio vestito di viola che mostrava un caldo sorriso.


"È arrivato." Zi Ji si alzò lentamente. Il suo sguardo limpido studiò il giovane di fronte a lui e annuì gentilmente. Mostrò un sorriso pieno di significato. "Sono passati tre anni dall'ultima volta che ci siamo incontrati e il suo portamento supera quello precedente di almeno dieci volte... ahhh, la giovane generazione supera quella più vecchia come dicono."


"Yun Che porge i suoi saluti al Signor Zi. Signore, mi lusinga troppo." Yun Che fece un passo avanti e si inchinò con le mani a coppa.


"Ohoh, accomodati pure." Zi Ji allungò la mano e poi, si sedette allo stesso tempo del giovane: "Qing Chen, prepara una nuova teiera. Dev'essere la 'Terra Rossa dell'Inebriamento' appena raccolta questo mattino."


"Sì." La ragazza con il vestito azzurro si inchinò e volò via. Le altre due andarono a fianco di Yun Che. Sorridevano lievemente e stavano mantenendo un portamento rispettoso, sembrava fossero a disposizione dell'ospite.


"Il Signor Zi sembra aver previsto da tempo che sarei venuto qui." Sorrise Yun Che. Era certo che la Gilda dei Mercanti Luna Nera sapesse già che era vivo... se non l'avesse saputo allora ne sarebbe stato deluso.


"L'ho previsto, ma non mi sarei aspettato che sarebbe stato così presto." Zi Ji sorrise lievemente. In confronto a tre anni fa, lo sguardo che rivolgeva al giovane sembrava cambiato. "Dalle mie informazioni era a Floating Cloud due ore fa, ma ora è apparso di fronte a me."


La rete di informazioni della gilda era impressionante come previsto. I suoi tentacoli si estendevano fino a clan della Nuvola Vagante... naturalmente doveva avere qualche rapporto con l'esercito della Divina Fenice che presidiava lì. La distanza tra clan della Nuvola Vagante e la città della Divina Fenice era estremamente ampia. Un tempo, quando era partito dalla città imperiale, anche viaggiando giorno e notte, ci avrebbe messo diversi giorni. Eppure ora aveva terminato questo viaggio in sole due ore... Questo era davvero spaventoso. Perfino la più potente arca profound nel continente non sarebbe riuscita a compiere un'impresa simile.


Yun Che naturalmente non poteva non aver tenuto presente di questo, ma non aveva intenzione di dargli una spiegazione. Proprio quando stava per cambiare argomento con un sorriso, sentì Zi Ji dire con un tono ammirato: "Se fosse stato qualcun altro, allora sarei stato oltremodo scioccato e avrei sospettato che la persona di fronte a me fosse un fantasma o una divinità. Ma il suo onorabile maestro dopotutto, è il vecchio Doutian che ha sbalordito il mondo diecimila anni fa. Attraversare lo spazio dell'Arca Primordiale Misteriosa è stato facile per lui, così, con i suoi poteri immani , percorrere una distanza di centinaia di chilometri dev'essere facile come bere un bicchier d'acqua."


Vecchio... Duotian? Rispettabile maestro?


Che diavolo?!


Nelle profondità degli occhi di Yun Che ci fu una traccia di sorpresa, ma Zi Ji naturalmente lo fraintese. Ridacchiò: "Non c'è bisogno di essere sorpresi. Non è che la Gilda dei Mercanti Luna Nera è potente e grande a sufficienza da sapere dell'esistenza del suo rispettabile maestro, è stata la Sala Sun Moon Divine a non aver tenuto segreto l'incontro con il suo rispettabile maestro nella Regione del Ghiaccio Estremo. Al momento anche il Santuario Absolute Monarch, il Palazzo Supreme Ocean e la regione della Potente Spada Celestiale sanno già della questione."


"Nonostante il nome del vecchio Duotian fosse scomparso per diecimila anni, i quattro grandi luoghi sacri sono stati tutti fondati diecimila anni fa. Hanno ereditato i ricordi dei loro antenati di generazione in generazione, per questo ci sono ancora persone che sanno del nome del suo rispettabile maestro.
Tuttavia non si sarebbero mai aspettati che l'esistenza suprema e imbattibile di diecimila anni fa non aveva davvero infranto il vuoto ascendendo ad uno stadio superiore come affermavano le dicerie, ma fosse rimasto invece nel continente del Cielo Misterioso. Ho sentito che il suo rispettabile maestro ha formato il suo mondo e ha annientato un Monarca con una scintilla di fuoco. Temo che i nostri cosiddetti esperti siano solo formiche agli occhi del tuo rispettabile maestro."


Zi Ji non sembrava stare mentendo, né che volesse trarre informazioni da lui. Tutto ciò che mostrava era profondo rispetto, paura e stupore. Yun Che ascoltò le sue parole con un'espressione calma, ma in realtà era completamente stupefatto...


Cos'è... questa situazione?


Che... una persona di nome "Duotian" fosse davvero esistita un tempo? E che fosse anche una figura potentissima in passato?


A quanto pareva... non solo questa inaspettata "coincidenza" non aveva lasciato alcun difetto, anzi aveva cementato la sua farsa?!


"Il mio mentore non si è immischiato nelle questioni dei mortali per molti anni e non ha mai voluto fare parlare di sé gli altri. Spero che il Signor Zi sia comprensivo." Yun Che sorrise con calma, eppure stava pensando: non ho idea di chi sia questo vecchio Duotian. Se iniziassimo a conversare di lui, potrei rivelare accidentalmente delle falle... sembra che debba trovare un modo di capire chi era questo vecchio Duotian.


"Ho solo rispetto per il suo rispettabile maestro e non ho alcuna intenzione di trarre informazioni su di lui." Disse con sincerità Zi Ji.


La ragazza vestita d'azzurro di nome Qing Chen si avvicinò e tra le mani teneva una teiera. Prima ancora che arrivasse, una fragranza ammaliante si era già diffusa nell'aria. Yun Che non poté evitare di dare una lieve annusata e disse: "A proposito, durante le due volte che le ho porto visita, il Signor Zi fortunatamente era libero. Dato il grande nome della Gilda dei Mercanti Luna Nera, il Signor Zi dev'essere particolarmente occupato."


"Ohohoh." Zi Ji sorrise scuotendo la testa: "No, sono qui da poco più di un secolo, ma non c'è mai stato un periodo in cui sono stato occupato. Ci sono innumerevoli talenti nel continente del Cielo Misterioso, ma le persone che hanno i requisiti per entrare nel settimo piano capitano una volta su un milione. Per dare una stima approssimativa, ci sarà un ospite ogni mese qui, per il resto del tempo sono libero."


"Un mese?" Yun Che mostrò uno sguardo sorpreso, poi continuò: "La profondità della forza misteriosa del signor Zi non può essere misurata. Probabilmente perfino la vastità della sua conoscenza è impareggiabile. Perfino di fronte ai Quattro Grandi Luoghi Sacri sarà una figura importantissima. Se è davvero come dice... allora non è un enorme spreco per le sue capacità? E questo settimo piano chiaramente è vuoto. Sembra un regno divino da quanto è sconfinato, solo i costi di costruzione devono superare quelli di una città imperiale, eppure è usata solo per ricevere un ospite ogni mese?"


"Non è solo questo." Zi Ji sorrise lievemente. Prese la teiera dalla giovane vestita d'azzurro e riempì personalmente la coppa di tè di fronte a Yun Che. "La Gilda dei Mercanti Luna Nera è riuscita ad esistere per millenni grazie ad un piano complesso. Il numero di clienti di questo piano non può essere paragonato ad un millesimo dei clienti nei sei piani inferiori, ma i costi di costruzione e di mantenimento sono cento volte quelli dei precedenti piani. Questo perché... le persone in grado di entrare nei primi sei piani sono i nostri illustri ospiti, mentre le persone che hanno i requisiti per entrare in questo posto... sono la vena vitale della nostra gilda!"


"Credo che con la sua intelligenza, dovrebbe capire le mie parole." Disse con un sorriso Zi Ji.


Yun Che chiuse gli occhi. Dopo un breve momento di silenzio, li aprì e annuì con gentilezza: "Capisco. Ho sempre pensato che con la mia conoscenza e la mia esperienza fossero considerevoli, ma durante le mie due visite, perfino io mi sento lusingato ad essere accolto da un paesaggio celeste e da una persona incredibilmente importante come lei. Ad ogni visita si costruisce un rapporto positivo. E credo che la sua gilda sia l'unica ad intrattenere rapporti così stretti con ogni tipo di esperto ed organizzazione formidabile."


"Ohoh. Ecco, beva pure un po' di tè." Zi Ji alzò la mano con un sorriso. Sorseggiò lievemente il suo tè godendosi il suo retrogusto.


Yun Che alzò la sua tazza e lo bevve tutto in un istante. Disse con un sorriso: "Il tè del Signor Zi è un tesoro prezioso. Solo che sono sempre stato ignorante riguardo i gusti del tè, sembra che abbia sprecato un dono del cielo.


"Non importa quanto sia buono, finché è nelle sue mani, anche se lo versasse, sarebbe una fortuna. Come potrebbe essere uno spreco?"


"Non sono degno di un complimento del genere." Disse con un lieve sorriso Yun Che. All'inizio era arrivato nella città della Divina Fenice con un'aura minacciosa, ma dopo aver raggiunto questo posto in meno di dieci minuti era diventato già calmo e sereno. L'uomo di fronte a lui, Zi Ji, aveva una presenza calma e pittoresca... come se fosse uno specchio d'acqua limpido rimasto intoccato per diecimila anni.


"Se non ne è degno, allora temo che nessuno in questo continente del Cielo Misterioso potrebbe esserlo." Il tono di Zi Ji era uguale a prima, ma cambiò improvvisamente argomento: "Dato che è arrivato qui, quali sono i suoi piani per la setta della Divina Fenice?"


Yun Che strinse gli occhi ed emanò un'aura minacciosa. Rivelò completamente l'intento omicida di fronte al vecchio: "Signore, cosa crede che farò?"


Lo spazio attorno era diventato soffocante all'improvviso facendo tremare le tre giovani. Zi Ji mantenne comunque lo stesso sorriso calmo e leggero; la sua espressione rimase uguale perfino di fronte all'aura di Yun Che: "Considero solo i risultati."


"Allora signore, come crede che finirà?"


Zi Ji scosse gentilmente la testa: "Imprevedibile. Quando l'ho incontrata tre anni fa, nonostante fossi scioccato dal suo talento, dalla sua scaltrezza ed intelligenza, quando è partito, ho pensato che se si fosse diretto nel setta della Divina Fenice molto probabilmente sarebbe morto lì o anche se fosse sopravvissuto non sarebbe riuscito ad ottenere ciò che desiderava. Questo perché capivo la setta della Divina Fenice più di quanto capissi lei."


"Da quando mi sono stabilito qui, in questi ultimi cento anni ho visto solo persone straordinarie e credevo che le mie capacità di valutazione fossero infallibili. Ma quando si tratta di lei, non sono mai riuscito a prevedere cosa sarebbe successo. Un giovane di nemmeno vent'anni con una forza misteriosa all'Stadio della Terra Misteriosa ha inflitto un pesante colpo alla setta della Divina Fenice, rendendolo impotente nella sua stessa base. In questi anni è stato l'unico che mi ha fatto sbagliare completamente i calcoli.


"la setta della Divina Fenice esiste da cinquemila anni e le loro radici sono incredibilmente profonde. Perfino i Quattro Grandi Luoghi Sacri hanno difficoltà a capirle. Nonostante la sua forza sia aumentata moltissimo rispetto a tre anni fa, se non contasse sul potere del suo rispettabile maestro e avrà un confronto diretto con loro... se questa fosse la prima volta che ci incontrassimo, penserei che avrebbe la peggio, ma ora..." Zi Ji scosse la testa come se stesse biasimando sé stesso: "Non oso saltare alle conclusioni. Anche se è a soli tre piedi di distanza da me, mi sento come se fossimo separati da una distanza di diecimila miglia. Ohoh, non posso capirla affatto."


Le ragazze spalancarono le bocche delicate allo stesso tempo. Loro, che stavano cercando di sforzarsi per mantenere i loro bellissimi sorrisi, non riuscirono a nascondere affatto la loro sorpresa. Sapevano bene che posizione aveva il Signor Zi. Questa era la prima volta che avevano sentito parole del genere... ed erano state rivolte ad una persona così giovane.


"Umpf. Il mero setta della Divina Fenice non è degno di fare intervenire il mio maestro." Yun Che emanò un intento omicida intenso dal tono della sua voce: "Non farò molto. Voglio solo che... paghino almeno dieci volte il debito che devono!"


"A proposito..." Yun Che cambiò all'improvviso argomento: "Ho sentito delle dicerie di come la Divina Fenice abbia fatto una comparsa nel setta della Divina Fenice dopo la scomparsa dell'Arca Primordiale Misteriosa?"


La comparsa della Divina Fenice era nei ricordi di Ye Ziyi della Sala Sun Moon Divine ed era anche in quelli di Feng Huwei... l'aveva anche vista personalmente! Non solo era apparsa, la sua potenza e la sua pressione aveva zittito la gente dei Quattro Grandi Luoghi Sacri e aveva anche punito spietatamente Ye Xinghan di fronte a tutti.


Ma... la Divina Fenice era scomparsa!


"Esatto." Zi Ji annuì lievemente. "Tre anni fa ci sono state dicerie sulla morte della Divina Fenice. Abbiamo scoperto anche che, a causa della sua scomparsa, la setta avrebbe perso il suo più potente sostenitore e nel momento in cui fosse stato rivelato, avrebbero corso il rischio di estinguersi.
Per questo il Grande Anziano della setta della Divina Fenice, Feng Feiyan, si è arreso alla Sala Sun Moon Divine e l'ha anche informata della scomparsa dello spirito. Ma la discesa della Divina Fenice di tre anni fa è stata vista personalmente da tutti gli abitanti della Divina Fenice. Ha dimostrato chiaramente che la sua scomparsa era solo una prova, naturalmente doveva stare mettendo alla prova persone come Feng Feiyan."


"Capisco." Yun Che si accigliò lievemente; era ancora pieno di dubbi. La Divina Fenice era già morta, questo era ciò che gli aveva detto Feng Xue'er. Non poteva avere mentito e aveva anche ereditato tutta la fonte dell'energia, dell'anima e perfino i ricordi dello spirito... come poteva essere ancora vivo lo spirito in tal caso?!


"Non c'è bisogno di dubitarlo, quello spirito è già morto da tempo." Disse all'improvviso Jasmine con un tono freddo.


Yun Che sussultò per un momento: "Allora quello apparso tre anni fa..."


"Umpf, è solo un frammento dell'anima che porta un po' di potere." Disse Jasmine. "Lasciare un frammento dell'anima è qualcosa di impossibile e impensabile per un mortale, ma lo spirito della Divina Fenice è un'entità clonata dall'anima della fenice, è facile farlo per lui! Dopo aver tramandato tutta la sua energia spirituale e il suo potere a Feng Xue'er, molto probabilmente per proteggerli da persone come Feng Feiyan, ha diviso una parte di sé e l'ha attaccata al corpo di Feng Xue'er. Ma questo frammento non dovrebbe riuscire ad esistere per molto tempo, ora dovrebbe essere scomparso completamente. È impossibile che sia ancora vivo!"


"...È così allora." Yun Che capì.


"Signor Zi, in questi tre anni... ha avuto notizie della principessa Xue della setta della Divina Fenice?" Chiese Yun Che.


Zi Ji lo guardò con attenzione; i suoi occhi mostravano uno sguardo intenso. Subito dopo sorrise lievemente e disse: "Tre anni fa, dopo la partenza dell'Arca Primordiale Misteriosa e prima della comparsa della Divina Fenice, la principessa Xue è svenuta... Poi è rimasta addormentata profondamente e, per tre interi anni, non importava quale metodo usassero, non sono riusciti a svegliarla."


"Cosa?" Yun Che sussultò. "Addormentata per tre anni? Tre interi anni?"


"Esatto. Se le informazioni che ho ricevuto non sono errate, si è svegliata solo ieri."


"..." Per un momento Yun Che ne fu turbato. Nei ricordi di Feng Huwei non aveva trovato alcuna informazione riguardo alla situazione della principessa. In questi due giorni aveva pensato che, dati i sentimenti puri che provava nei suoi confronti, Feng Xue'er avrebbe dovuto impedire l'invasione dell'impero Ventoblu! E Feng Hengkong l'aveva sempre viziata e aveva soddisfatto ogni suo desiderio... L'Impero Ventoblu non sarebbe dovuto cadere in disgrazia.


Così... era rimasta addormentata per tre interi anni.


Yun Che inspirò lievemente e chiese: "Allora Signor Zi, sa perché la principessa Xue è rimasta addormentata per così tanto tempo? Non dovrebbe essere per le sue ferite, no?"


"Al riguardo, ho solo delle ipotesi." Disse lentamente Zi Ji. "Dopo che la principessa Xue è caduta in un sonno profondo, il suo corpo è stato avvolto da fiamme scarlatte che bruciavano in continuazione. Nessuno poteva avvicinarsi entro tre piedi da lei. Ed è stata portata nel posto in cui ha dormito dalla Divina Fenice apparsa tre anni fa. Quindi la Divina Fenice dovrebbe aver raffinato il suo corpo con le sue fiamme o deve averle donato altre abilità, aiutandola ad avanzare al Stadio Sovrano Misterioso... probabilmente è così. Al momento si è già svegliata, se è preoccupato può provare a chiederglielo direttamente. Ohohoh."


Zi Ji sorriso con intesa.


Non c'era da meravigliarsi. Tutti sapevano il motivo per cui Yun Che "era morto" nell'Arca Primordiale Misteriosa, come poteva non saperlo anche il vecchio... In quanto figura principale della Gilda dei Mercanti Luna Nera, poteva solo saperne più degli altri.
                                


                                



