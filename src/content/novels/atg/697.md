---
title: Capitolo 697 – Alle Porte della Città della Fenice
pubDate: 2025-02-03T07:52:46.861Z
tags:
    - atg
---


<em>Capitolo regolare,</em>
<em>36 Capitoli in coda, <strong>0/10</strong></em>
<em>Oggi non ne faccio un altro per questo conta per due, cappero se era lungo e mi chiedevo perché avevo la sensazione di metterci troppo tempo rispetto al solito.</em>
<em><strong>-Schadenfreude</strong></em>


Con un bagliore di luce profound, Yun Che fu teletrasportato al primo piano della Gilda dei Mercanti Luna Nera.


L'aura del primo piano naturalmente non era densa come quella del settimo. Yun Che scorse con lo sguardo i dintorni, era un appartamento semplice, ma elegante, e probabilmente serviva come sala degli ospiti. Comunque non riuscì a dare una buona occhiata attorno perché il suo sguardo si fissò su un punto.


Un uomo di mezz'età dall'aspetto raffinato si alzò lentamente da una scrivania di legno rossa scura e gli sorrise gentilmente: "ChÈer, sei arrivato."


Yun Che aprì la bocca e si emozionò. Avanzò velocemente per poi inginocchiarsi: "Zio Xia..." Fece una pausa per poi cambiare il modo con cui si riferiva a lui: "Suocero, finalmente sono riuscito ad incontrarla di nuovo."


"Ahah, alzati per favore." Xia Hongyi stese una mano e lo sollevò mentre lo guardava con calore. "In un batter d'occhio sono passati più di sei anni e sei cresciuto. Anche se il tuo aspetto è rimasto uguale, quando ti sei sposato con Qingyue arrivavi solo alla mia fronte, ma ora sei alto mezza testa più di me."


In effetti non aveva visto Xia Hongyi dal giorno in cui era stato cacciato via dal clan Xiao. Inoltre, quando era tornato a clan della Nuvola Vagante e aveva cercato di porgergli visita, aveva scoperto che era già partito e non si sapeva dove fosse andato. Non solo, quando Yun Che era arrivato nella città della Fenice tre anni fa, aveva scoperto per caso che Xia Hongyi era nella Gilda dei Mercanti Luna Nera, ma allora non avrebbe potuto guardare in faccia Xia Hongyi, così non era andato a fargli visita... e ora erano passati sei anni dal loro ultimo incontro.
Yun Che non sentiva alcuna emozione negativa dall'uomo, invece sembrava possede una calma semplice ed elegante. Questo lo rallegrò, rise e disse: "Se parliamo di crescita, Yuanba è quello che è davvero cresciuto. Se lo vedessi ora potresti non riconoscerlo nemmeno."


"Oh? Allora hai visto di recente Xia Yuanba?" Chiese Xia Hongyi con un sorriso ancora più caloroso e gli occhi pieni di preoccupazione.
"Sì." Yun Che annuì. La Gilda dei Mercanti Luna Nera aveva la migliore rete di informazioni nel continente del Cielo Misterioso, così era sicuro che Xia Hongyi fosse stato aggiornato al riguardo. "Yuanba è diventato davvero un grande uomo. Ora sta proteggendo l'ultima linea difensiva di Ventoblu e sulle sue spalle riposa il più nobile peso del nostro Ventoblu... Finché è lì, anche se l'impero della Divina Fenice mandasse interi eserciti da lui, non potranno nemmeno mettere piede nella nostra città imperiale!"


"Bene... davvero ottimo." Xia Hongyi annuì lievemente e mostro un calmo sorriso da cui traspariva un profondo senso di orgoglio e soddisfazione.


"Una volta che la nostra nazione sfuggirà a questa calamità e ritornerà alla gloria, voi due potrete riunirvi... non sarà un giorno troppo lontano."


"Yuanba..." Xia Hongyi mormorò debolmente e sospirò di emozioni. Nessuno, nemmeno suo padre, avrebbe mai pensato che... Xia Yuanba, dal talento mediocre a clan della Nuvola Vagante e deriso nel Palazzo Misterioso Ventoblu, sarebbe rinato come una fenice nel giro di pochi anni. Ora era al picco del mondo della coltivazione e aveva perfino fatto impallidire dallo shock i Quattro Grandi Luoghi Sacri.


Mentre gli altri erano increduli di fronte alla trasformazione di Xia Yuanba, Xia Hongyi era pieno di emozioni contrastanti.


I due erano seduti l'uno di fronte all'altro, erano entrambi allegri; durante gli anni in cui era vissuto a clan della Nuvola Vagante, Yun Che aveva tenuto in considerazione solo due persone della generazione più anziana... il primo era suo nonno, Xiao Lie e l'altro era Xia Hongyi. Il motivo principale era che Xia Hongyi era stato l'unico a mostrare preoccupazione genuina per questo 'storpio' ed era sempre stato gentile, mai si era opposto al matrimonio tra la sua figlia talentuosa e questo 'invalido'. Anzi aveva organizzato la maggior parte della cerimonia lui stesso.


E dopo aver vissuto due vite piene di dolore, Yun Che sapeva meglio di chiunque altro quanto fosse prezioso questo calore genuino di fronte ad un disprezzo universale.


Quando Xia Qingyue era entrata a Asgard Nuvola Gelida e Xia Yuanba era scomparso... il colpo inferto al cuore di Xia Hongyi allora era stato troppo forte. Per rintracciare suo figlio aveva abbandonato gli affari di famiglia, lasciato clan della Nuvola Vagante e aveva usato l'opportunità lasciata dal suo antenato per unirsi alla Gilda dei Mercanti Luna Nera. Poi aveva anche colto un'opportunità per entrare nel quartier generale della gilda.


Negli ultimi anni avrebbe ripetuto la stessa routine ogni giorno. Avrebbe incontrato diverse persone e ogni altro giorno avrebbe cercato di trovare qualche notizia riguardo ai suoi figli e a Yun Che e questo gli avrebbe dato sempre più pace.


"Suocero, ho una domanda a cui sto cercando di trovare una risposta. Ma non sono sicuro se chiederlo o no..." Yun Che voleva davvero rivelare il dubbio che lo stava tormentando da tempo, ma anche se aveva deciso di fare questa domanda, esitava ancora... perché dopotutto era una questione molto delicata.
"Vuoi chiedere... della madre di Yuanba e Qingyue, vero?" Disse gentilmente Xia Hongyi.


"..." Yun Che mostrò un'espressione scioccata.


"Ahah, chiunque lo troverebbe strano." Disse Xia Hongyi mentre rideva con cortesia, ma poi mostrò delusione e frustrazione sul suo volto mentre continuava: "Yuanba e Qingyue sono nati in una famiglia di mercanti, il mio clan Xia è stato composto da mercanti per generazioni. I miei antenati, mio padre e anche io abbiamo solo sfiorato appena la via del profound e non abbiamo avuto alcun interesse al riguardo. Tuttavia Qingyue possedeva un talento incredibile fin da giovane e Yuanba... negli ultimi anni ha mostrato un talento che supera di gran lunga quello di un mero mortale."


Yun Che rimase in silenzio per un po' di tempo per poi annuire lievemente. "Visto che sapevo un po' degli affari personali della tua famiglia, ho sempre avuto più domande rispetto agli altri."


"So già che Yuanba possiede un potere speciale conosciuto come le Tyrannical Emperor Divine Vein. Non sono sicuro di cosa significhi, ma ciò che so è che il coltivatore numero uno nel continente del Cielo Misterioso, il Sacro Imperatore del Santuario Absolute Monarch dà molta importanza a Yuanba. E tre anni fa, quando la sua esistenza è stata scoperta, ha causato sconvolgimenti in tutti gli altri Luoghi Sacri. Durante questi tre anni molti hanno provato a capire le mie origini con più o meno discrezione, indagando sulla mia storia e sul mio livello di forza misteriosa, ma sono tutti tornati a mani vuote..."


Xia Hongyi scosse la testa e ridacchiò, la sua espressione non era esasperata, invece sembrava rassegnata, come se fosse convinto che gli altri non potessero capire.


Le risposte di Xia Hongyi mostravano che non era scioccato, né incredulo del talento anormale mostrato dai suoi figli, anzi, Yun Che sentiva che ci fosse malinconia radicata in lui. Alla fine rispose: "In realtà avevo solo un po' di curiosità al riguardo, quindi se il suocero non vuole parlarne, va bene..."


"È accaduto durante un freddo inverno di venticinque anni." Prima che Yun Che finisse di parlare, Xia Hongyi si alzò. Guardò il soffitto verde della stanza e il suo sguardo divenne appannato. "Avevo appena concluso un grosso affare al di fuori della città e il cielo si stava già oscurando quando sono partito per tornare a casa. Ma allora mi sono ritrovato all'improvviso in mezzo ad una tempesta. Il freddo era difficile da sopportare e per tornare in tempo a clan della Nuvola Vagante prima che facesse buio, ho scelto una scorciatoia per alcune colline che era rinomata per le sue pericolose Bestie Misteriose. All'improvviso ci siamo fermati a metà tragitto, i miei servi mi hanno riferito che avevano scoperto qualcuno svenuto tra la neve."


"Era una giovane che sembrava avere la mia stessa età. Era vestita tutta di bianco, ma metà dei suoi abiti erano macchiati di sangue. Allora avevo poco più di vent'anni, ma dato che ero nato in una famiglia di mercanti, mi era stato insegnato di non farmi coinvolgere negli affari di un coltivatore del profound fin da piccolo. Salvare qualcuno che era stato inseguito da dei nemici e le cui origini erano completamente sconosciute era un enorme tabù per un mercante. Tuttavia, non solo la ragazza era estremamente bella, possedeva una disposizione unica impossibile da descrivere a parole. Mentre era priva di sensi tra la neve, il suo respiro era delicato e leggero, sembrava così fragile che mi fece sentire un incontrollabile desiderio di proteggerla. Alla fine ho deciso di salvarla e portarla con me a clan della Nuvola Vagante... anche se allora sapevo già che le mie azioni avrebbero attirato una grande tragedia."


"..." Yun Che ascoltò silenziosamente, sapeva che la ragazza che Xia Hongyi aveva salvato era la madre di Xia Yuanba e Xia Qingyue.


E pensare che si erano incontrati in un modo così drammatico.


Ma chi era e quali erano le sue origini.


"Dopo averla portata a casa, non si svegliò per molto tempo e la sua forza vitale continuò ad indebolirsi. Così ho cercato ovunque dottori famosi e ho fatto anche molti viaggi a Città Luna Nuova per cercare dei medici. Ma ogni singolo dottore che la visitava diceva che la sua forza vitale era esaurita e che non potevano rimediare ad una situazione disperata. Dopo sette giorni, quando ho iniziato a perdere ogni speranza, è riuscita a svegliarsi... e dopo aver ripreso coscienza, non solo era estremamente debole, aveva anche perso la memoria."


"Perso la memoria?" Disse Yun Che accigliandosi.


"Esatto, non sapeva perché era ferita, né da dove provenisse, né la sua identità. Forse aveva subito una perdita di memoria a causa della ferita alla testa. Ma dopo è rimasta nella famiglia Xia e, a causa delle sue condizioni fisiche deboli, usciva raramente di casa. Sono stato io a prendermi cura di lei e per farla guarire non ho badato a spese per ottenere ogni preziosa medicina che potessi trovare... ma stranamente, non importava che tonico prendesse, alla fine era comunque estremamente debole. Perfino una camminata l'avrebbe lasciata senza fiato, ma fortunatamente non mostrò segni di ulteriori malesseri."


Aveva assunto varie medicine... e anche così era rimasta debole? E allo stesso tempo non mostrava altri segni di altre malattie?


Yun Che si accigliò e mostrò un'espressione perplessa.


"E visto che l'ho incontrata tra la neve di una fredda notte d'inverno, l'ho chiamata Dongyue. Mi sembrava bello che l'estate del nome della mia famiglia (Xia) corrispondesse con l'inverno del suo (Dong). Sono stato con lei tutto il tempo e siamo diventati l'uno una luce per l'altro. Anche se non ho mai scoperto chi fosse o da dove provenisse, non sono riuscito a controllare le mie emozioni e, due anni dopo, siamo diventati marito e moglie. Inoltre non molto tempo dopo, è rimasta incinta e, dato che il suo corpo era troppo debole, quei dottori le avevano consigliato di abortire, se non l'avesse fatto avrebbe corso un grave pericolo. Le ho dato anche io lo stesso consiglio, ma ha insistito a fare nascere il bambino... e in soli sette mesi di tempo è andata in travaglio e ha dato alla luce Qingyue."


"Forse a causa della sua nascita prematura e alla costituzione debole di sua madre, Qingyue alla nascita non si muoveva, né piangeva e il suo corpo era gelido. Ma proprio quando le levatrici e i dottori stavano per darla per morta, siamo stati estremamente fortunati che tuo padre, Xiao Ying, fosse venuto e avesse scoperto che Qingyue aveva ancora un briciolo di forza vitale, così riversò tutta la sua Energia Misteriosa nel corpo di Qingyue, dandole la possibilità di sopravvivere. È stato grazie agli sforzi di Xiao Ying che Qingyue fece un recupero miracoloso due ore dopo e rilasciò un vagito..."


"..." Yun Che era molto interessato, questa storia era ben conosciuta tra i residenti da clan della Nuvola Vagante e l'aveva già sentita da Xiao Lie quando era piccolo. Era proprio perché Xiao Ying aveva salvato la vita di Xia Qingyue che Xia Hongyu aveva proposto che la sua bambina sposasse il figlio di Xiao Ying per ripagare il debito di gratitudine.


Hongyi chiuse brevemente gli occhi prima di continuare: "All'inizio pensavamo che Qingyue sarebbe stata una bambina molto malata vista la calamità che l'aveva colpita non appena era nata. In realtà, sorprendentemente era in piena salute ed è cresciuta senza alcun problema. Inoltre era incredibilmente intelligente e possedeva una saggezza che superava di gran lunga i suoi coetanei in termini di maturità. Anche sua madre si riprese velocemente dopo averla data alla luce e nell'arco di un mese, era tornata in salute e non era più di debole costituzione. Un anno dopo ha fatto nascere anche Yuanba..."


Arrivando a questo punto, Xia Hongyi si interruppe di colpo. Il suo sguardo era ancora fisso sul soffitto e i suoi occhi erano diventati velati; le sue mani aveva iniziato a tremare. Riuscire a stare con la persona che amava, avere un figlio e una figlia, vedere sua moglie riprendersi e i suoi figli crescere sani e salvi in condizioni relativamente agiate... agli occhi di tutti, specialmente quelli di Xia Hongyi stesso, era già una vita perfetta.


Xia Hongyi rimase in silenzio per molto tempo, come se si fosse perso nella felicità e nella soddisfazione che aveva riempito quel periodo di gioia della sua vita. Fu solo dopo molto tempo che Yun Che interruppe il silenzio dicendo: "E... cos'è successo dopo? Il nonno mi ha detto che la madre di Yuanba e Qingyue è mancata a causa di una malattia... era vero?"


Prima non aveva mai avuto dubbi al riguardo perché non aveva avuto motivo di essere sospettoso.


"Quando Qingyue aveva quattro anni e Yuanba tre, se... n'è andata." Disse Xia Hongyi con un tono di voce disorientato.


"Se... n'è andata?" Quelle due parole contenevano molti significati."


"È volata via... volata via come una divinità celeste."


Yun Che: "?!"


"Nel giorno in cui se ne andò, aveva recuperato all'improvviso la memoria e allo stesso tempo recuperò anche i poteri che giacevano dormienti in lei... Non rimase per un giorno, non rimase nemmeno per un'ora... se ne andò in quel modo... e anche se stava piangendo, era determinata e risoluta... ha detto che, nel momento in cui aveva ripreso i suoi poteri, la sua aura era stata già scoperta... e se non se ne fosse andata, avrebbe portato un'enorme catastrofe su di me e sui nostri bambini... e prima di andarsene, mi ha detto... che non ci saremmo visti mai più in questa vita... e mi ha detto di non andare mai a cercarla... e di trattarla come se fosse già..."


La voce di Xia Hongyi era piena di dolore e, anche se erano passati quasi vent'anni, la sua reazione dimostrava che non aveva potuto dimenticare o trovare sollievo da questa agonia. Aveva un grande prestigio ed era il capo dei mercanti di clan della Nuvola Vagante, eppure non si era più risposato, né aveva preso una concubina. Era evidente quanto fosse importante la ragazza che aveva chiamato "Dongxue" e il posto speciale che occupava nel suo cuore.


"Allora, ha... menzionato... anche brevemente... il posto in cui stava andando?" Chiese Yun Che a bassa voce mentre ponderava su come avrebbe potuto consolarlo.


Xiao Hongyi non scosse la testa. Rilasciò solo un piccolo sospiro e con una voce tenute rispose con le quattro parole che si erano impresse profondamente nel suo cuore. Quattro parole che non gli davano la minima guida o informazione...


"Il Regno degli Dei."


"!!" Quando sentì queste parole, Yun Che ne rimase scioccato per molto tempo.


Quando guardò il cielo brillante, sospirò profondamente con emozione: "Chi avrebbe pensato che la situazione della madre di Qingyue e Yuanba... fosse così complicata e bizzarra. Non c'è da meravigliarsi che abbiano dei doni così spaventosi. Uno possiede le Tyrannical Emperor's Divine Vein mentre l'altra ha il Gelido Cuore di Vetro e lo Splendido Fisico dei Nove Profound... e pensare che la loro madre proveniva da un posto del genere.


"La prima volta che ho sentito il nome del 'Regno degli Dei' è stato dal Dio Drago. E stavolta l'ho sentito dallo zio Xia." Disse Yun Che sospirando, era ancora sbalordito dalla rivelazione.


"Per poter dare alla luce dei bambini che possiedono le Tyrannical Emperor's Divine Vein e il Gelido Cuore di Vetro, anche se proviene dal Regno degli Dei, deve avere una posizione molto importante lì." Disse Jasmine.


"Non esiste una donna che vorrebbe separarsi per sempre da suo marito e dai suoi bambini... doveva avere sicuramente delle difficoltà." Mormorò tra sé e sé Yun Che. "Se ci sarà un giorno in cui potrò andare nel luogo conosciuto come il 'Regno degli Dei', allora forse potrò trovarla... anche solo per Yuanba e Qingyue."


Jasmine alzò un sopracciglio per poi chiedere: "Hai davvero intenzione di viaggiare fino al Regno degli Dei?"


"Naturalmente." Yun Che annuì. "Dopotutto ho fatto una promessa al Dio Drago che avrei fatto del mio meglio a trovare quel luogo. Il solo motivo per cui possiedo un corpo e un'anima così potente è stato perché si è distrutto per darmi la sua benedizione. Così farò di tutto per portare a termine ciò che gli ho promesso. Tuttavia, se usassi tutte le mie forze... e non riuscissi a raggiungere quel livello, allora non potrei fare nulla."


"Suggerirei di sbarazzarti di idee così sciocche." Disse con un tono gelido Jasmine.


"Eh? Perché? Non vuoi che vada lì?" Chiese con voce sbalordita Yun Che.


"Umpf, ora non è il momento che pensi a cose del genere." Jasmine cambiò bruscamente argomento. "Ciò di cui dovresti stupirti è del rapporto tra la Gilda dei Mercanti Luna Nera e il Palazzo Supreme Ocean... e forse potresti dire che la Gilda dei Mercanti Luna Nera in origine fosse l'altra metà del Palazzo Supreme Ocean."


"Gli altri tre Grandi Luoghi Sacri hanno un'enorme catena di rifornimenti e i loro territori pieni di risorse mentre il Palazzo Supreme Ocean è circondato dall'acqua. Eppure la loro posizione tra i Quattro Luoghi Sacri non si è mai indebolita, ha perfino superato la Sala Sun Moon Divine e la regione della Potente Spada Celestiale e sono solo secondi al Santuario Absolute Monarch in termini di potere. Se non avessero un'enorme fonte di risorse localizzata nel continente principale, come avrebbero potuto mantenere una posizione del genere. Dev'essere la Gilda dei Mercanti Luna Nera a sostenerli."


"Zi Ji sapeva che avrei capito il rapporto che c'era tra la Gilda dei Mercanti Luna Nera e il Palazzo Supreme Ocean dalle sue parole. Tuttavia non credo che sia un segreto per i Luoghi Sacri. E alla fine Zi Ji ha comprato dieci Pillole del Signore fregando gli altri tre Luoghi Sacri." Yun Che si accarezzò il mento e continuò: "Al momento il suo Palazzo Supreme Ocean è il solo possessore di dieci Pillole del Signore, mentre gli altri tre Luoghi Sacri dovranno lottare per le altre venti pillole... No! Il Palazzo Supreme Ocean cercherà di comprare anche le altre venti pillole, altrimenti desterà i sospetti degli altri tre Luoghi Sacri. In una situazione del genere, ogni Luogo Sacro dovrebbe poterne ottenere cinque, lasciando il Palazzo Supreme Ocean con quindici di esse..."


"Sì, e poi il mio Asgard Nuvola Gelida avrà tremila pillole!"


"Alla fine i Luoghi Sacri non sono un granché, ahahahah!" Mentre continuava a riflettere, Yun Che si entusiasmò ed iniziò a camminare impettito verso ovest... in direzione della setta della Divina Fenice.


"Umpf, hai usato un tesoro divino per raffinare oggetti del genere, eppure lo usi per umiliare delle organizzazioni così inferiori. Stai profanando un oggetto sacro! Come osi entusiasmarti per questo!" Jasmine sbuffò con sdegno.


"Ora, come dovrei andare a sistemare i conti..." Yun Che guardò verso la setta della Divina Fenice e la sua voce divenne sinistra all'improvviso.


La città della fenice era nella parte nord-ovest della Città della Divina Fenice. Era come un palazzo imperiale, erano entrambe le colonne portanti della setta principale. Una però era la sede del suo potere mentre l'altra rappresentava la sua autorità. Si poteva dire che fossero entrambi luoghi di incredibile prestigio e potere militare, anche includendo il resto delle Sette Nazioni sarebbero state impareggiabili.


Mentre si avvicinava alla città della fenice, Yun Che fu accolto da una pressione soverchiante e ardente.


Questa era la seconda volta che Yun Che visitava questo posto, ma in confronto a tre anni, sia il suo umore che la sua missione erano drasticamente diversi. Mentre guardava la scultura della fenice con la testa alzata e le ali spiegate, non provò più il rispetto e la venerazione di tre anni fa. Invece ripensò alle terre desolate della Nazione Ventoblu, alle città ridotte in macerie, ai cittadini che avevano perso tutto e ai campi di battaglia cosparsi di sangue e ossa... La lapide di Cang Wanhe... le lacrime di Cang Yue... le grida dei soldati di Ventoblu... la furia e la disperazione di Sikong Du...


Il fuoco della rabbia e dell'odio si accese nel suo petto e divampò con forza... non poteva dimenticare il motivo per cui era venuto qui e la missione che doveva portare a termine, non poteva dimenticare i cinquanta milioni di morti... e l'odio di una nazione consegnata all'oblio.


Di fronte alle porte della città della fenice, dei discepoli di guardia avanzarono e gridarono con un tono arrogante: "Chi va là?! Questa è la Città della Fenice, non è un posto in cui può entrare gente comune come te, vattene!"


"Eh? Perché questa persona sembra familiare?" Disse l'altro discepolo di guardia alla sua destra.


Yun Che strinse gli occhi e disse con tono tranquillo: "Andate a riferire al vostro Maestro della setta, Feng Hengkong, che Yun Che è arrivato per porgergli visita."


Anche se il suo tono era gentile, ogni singola parola conteneva un intento omicida crescente.
                                


                                



