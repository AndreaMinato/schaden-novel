---
title: Capitolo 698 – Distruggere la Scultura della Divina Fenice
pubDate: 2025-02-03T07:52:46.861Z
tags:
    - atg
---


<em>CAPITOLO SPONSORIZZATO ringraziamo Da Zangetsu'!</em>
<em>35 Capitoli in coda, <strong>0/10</strong></em>
<em><strong>-Schadenfreude</strong></em>


"Yun... Yun Che?!"


Anche se era il nome di qualcuno morto tre anni fa, alle orecchie dei discepoli della setta della Divina Fenice fu come un fulmine a ciel sereno. Il discepolo a destra capì istantaneamente perché il volto della persona di fronte a lui sembrava così familiare... Tre anni fa, era stato di guardia anche durante il Torneo delle Sette Nazioni, era stato perfino ad un lato delle porte principali durante quell'evento!


Anche dopo che i due discepoli si erano ripresi dallo shock, la loro arroganza non svanì minimamente... perché questa era la Città della Divina Fenice ed erano discepoli che possedevano la stirpe dell'esistenza più nobile delle Sette Nazioni. Figuriamoci un Yun Che, non avrebbero trattato con rispetto nemmeno gli imperatori degli altri sei paesi.
"Yun Che non è morto tre anni fa? Che sia un impostore?"


"Che importa, e pensare che ha avuto l'audacia di richiedere un incontro con il nostro rispettabile Maestro della setta, ahah, dove hai trovato la faccia per fare una richiesta del genere?"


"Che voglia pregare per la misera Nazione Ventoblu che sta per essere annientata? Eheh..." I due discepoli di guardia si scambiarono un'occhiata e scoppiarono a ridere.


"Eheh." Anche Yun Che ridacchiò per poi dire: "Fa niente, non ho bisogno che portiate il mio messaggio. È stato davvero uno spreco di tempo. Lo chiamerò da me."


Fece un passo avanti e il suo corpo iniziò a bruciare con delle fiamme cremisi tinte d'oro. Le risate dei due discepoli si troncarono nel momento in cui si accese il fuoco del Corvo Dorato. I loro abiti iniziarono a bruciare mentre le fiamme iniziavano a bruciare la loro pelle, si ritirarono freneticamente urlando di dolore.


Boom!!


Le fiamme del Corvo Dorato si precipitarono in avanti ed esplosero formando un pilastro di fuoco che arrivò a centinaia di metri d'altezza; il rumore riverberò per tutta la Città della Divina Fenice. Gli emblemi della setta, il grande cancello e la scultura della Divina Fenice, caddero a pezzi frantumandosi in piccoli pezzi...


..... 


Tutti i membri principali della giovane generazione della setta della Divina Fenice erano radunati nella sala principale. Non mancava nessuno dei cinquantasei Anziani, a parte quelli che erano morti: Feng Feiyan il grande Anziano, il diciannovesimo Anziano Feng Feiheng, il quarantatreesimo Anziano Feng Feiying e gli altri due che stavano supervisionando la situazione a Ventoblu.


Dato il potere assoluto della setta della Divina Fenice, negli ultimi millenni tutti gli Anziani erano morti di vecchiaia invece che in battaglia. Feng Feiyan aveva meritato pienamente la morte che si era cercato, tuttavia si erano rotti i cristalli spirituali di altri tre Anziani nell'arco di un solo giorno; erano caduti nella Nazione Ventoblu. In tutta la storia dell'impero non era mai accaduta una cosa del genere, né si sarebbero mai immaginati che gli Anziani della setta della Divina Fenice, che erano tutti almeno negli stadi intermedi del Stadio Tiranno Misterioso ed erano esistenze invincibili per le altre sei nazioni, sarebbero morti a Ventoblu.


L'atmosfera di questo incontro era stata opprimente fin dall'inizio, ma sorprendentemente l'argomento principale di discussione non era la morte dei tre Anziani, ma il ritorno dal regno dei morti di una persona...


Yun Che!!


La discussione parlava dell'improvviso aumento di forza misteriosa del giovane che gli aveva permesso di uccidere Feng Huwei, del messaggio che aveva riferito usando l'impronta spirituale del generale... e il sospetto che il principale colpevole dietro la scomparsa dei soldati fosse proprio lui.


Il nome di Yun Che naturalmente era noto a tutti gli Anziani. Il fatto che fosse tornato vivo dall'Arca Primordiale Misteriosa era sufficiente a sbalordirli tutti. Tuttavia, una volta che seppero delle intenzioni di Feng Hengkong rimasero sbalorditi... l'imperatore aveva suggerito di invitare uno dei Grandi Anziani in isolamento per andare a Ventoblu ed uccidere Yun Che... Il ritorno del giovane era davvero bizzarro e il fatto che avesse potuto uccidere Feng Huwei era stato allarmante. Dato che era il Principe Consorte della Nazione Ventoblu, la sua intenzione di vendicare il suo paese era completamente comprensibile... Tuttavia era solo un ragazzo; anche se fosse dieci volte più potente di quanto avessero stimato, che minaccia avrebbe rappresentato tanto da fare mobilitare l'impero della Divina Fenice... e perché sarebbe stato degno dell'intervento di uno dei loro Grandi Anziani?


Solo quando Feng Hengkong parlò di Feng Xue'er... tutti capirono.


Visto che Feng Xue'er era la futura Divina Fenice della setta, non importava quanto fosse piccola una questione, qualsiasi problema riguardo a lei non poteva essere assolutamente ignorato! Se lei dava davvero così tanta importanza a Yun Che, data la situazione della guerra a Ventoblu e a giudicare dall'atteggiamento del giovane... doveva essere eliminato ad ogni costo!!


Per assicurarsi che non ci fossero incidenti, anche mobilitare un grande Anziano non sarebbe stato eccessivo.


In quel momento risuonò un'enorme esplosione dall'esterno, fu come se un tuono fosse disceso dal cielo per colpire la grande sala facendola tremare violentemente.


"Cosa sta succedendo?!" Feng Hengkong e gli Anziani si alzarono immediatamente. Il principe ereditario Feng Ximing si precipitò nella sala a tutta velocità gridando con urgenza: "Onorabile padre, siamo sotto attacco! Le porte della fenice e la scultura... sono state distrutte da qualcuno!!"


"Cosa?!" Feng Hengkong cambiò drasticamente espressione e tutti gli Anziani impallidirono per lo shock. Anche se l'esplosione era stata devastante, mantennero la loro compostezza. Nonostante fossero stati colti alla sprovvista, nessuno si fece prendere dal panico. Erano nel setta della Divina Fenice e nessuno avrebbe osato attaccare imprudentemente il loro territorio. Doveva essere un incidente, visto che le porte della città e la scultura all'ingresso rappresentavano la potenza del loro impero... non sarebbe stato più un atto qualunque di violenza, era un'azione intollerabile e per questo danneggiarle era come cercare di suicidarsi!


Feng Hengkong si mosse per primo mentre si precipitava immediatamente fuori dalla sala principale; tutti gli Anziani lo seguirono subito. Quando guardarono verso le porte della città, iniziarono ad incupirsi...


Le porte che erano rimaste in piedi per cinquemila anni e la scultura sopra di esse erano il simbolo del loro setta. Secondo una vecchia tradizione, un Anziano sarebbe venuto personalmente a riversare fuoco della fenice nella statua ogni sette giorni, così ogni angolo della città sarebbe stato illuminato dalla gloria eterna delle fiamme emanate dalla scultura. Non era una semplice statua, era una rappresentazione dei cinquemila anni di orgoglio e gloria.


Quando le persone comuni la guardavano da lontano, sarebbero state intimidite e perfino il modo in cui avrebbero camminato sarebbe stato più cauto. Anche i membri dei Quattro Grandi Luoghi Sacri non avrebbero osato mancare di rispetto di fronte alla scultura...


Ma in quel momento tutto ciò che videro era la statua che cadeva... riducendosi in frammenti cadendo a terra con un forte tonfo. Poi si bruciò fino a ridursi in poltiglia insieme alle porte.


Il crollo della Scultura della Divina Fenice causò un grande trambusto per tutta la città, quasi tutti gli abitanti rimasero bloccati sul posto o si precipitarono fuori dall'edificio in cui erano mentre rivolgevano lo sguardo verso la fonte del rumore con fare stordito.


"Chi... chi è stato?" A Feng Hengkong si rizzarono i capelli, gli straripò ira da ogni poro del suo corpo in modo così intenso da sembrare che stesse per esplodere come un vulcano. E pensare che la scultura della Divina Fenice sarebbe stata distrutta durante il suo regno... questo era un insulto intollerabile! Non importava chi fosse il colpevole, solo per questa azione sarebbe diventato il nemico mortale della setta della Divina Fenice... e sarebbe stata un'ostilità che non si sarebbe conclusa finché una delle due parti sarebbe morta!


"E pensare che esiste qualcuno che oserebbe profanare lo Spirito Divino della nostra setta... e ha toccato un oggetto così sacro! Imperdonabile!" Disse con voce tremante di rabbia Feng Feiran, il secondo Anziano della Divina Fenice.


"Farò personalmente a pezzi quella persona!"


Boom!!


Feng Hengkong si trasformò in un raggio di fuoco mentre si precipitava verso le porte. Aveva causato un'onda sonica lungo il tragitto mentre scattava; chiunque poteva capire quanto si era infuriato.


Tutti gli Anziani lo seguirono. Una mobilitazione di cinquanta Anziani insieme al loro Maestro della setta era qualcosa di davvero raro nella storia della setta della Divina Fenice. Inoltre la distruzione della scultura aveva tuonato per tutta la città e anche i principi, i maestri delle sale e dei palazzi, i servitori e i discepoli ne erano rimasti sbalorditi. Non importava quanto fossero importanti gli affari di cui si stavano occupando, senza preoccuparsi delle possibili ripercussioni, si precipitarono anche loro verso le porte della città.


In un breve momento, l'intera città della Fenice fu gettata nel caos mentre veniva avvolta da un'aura ardente e piena di furia. Le persone iniziarono a radunarsi a mezz'aria come sciami di locuste.


L'ingresso della città della Divina Fenice... oh, l'ingresso non esisteva più, rimaneva solo una pila di macerie. Le fiamme nella statua si erano dissipate, nonostante all'inizio avessero creato una grande conflagrazione di fuoco cremisi, si spensero velocemente.


Di fronte alle macerie giacevano i due fortunati discepoli della Divina Fenice responsabili di fare la guardia al cancello. Erano paralizzati a terra, le loro gambe stavano tremando e i loro volti erano sbiancati per lo shock. Il terrore sui loro volti li faceva sembrare come se si fossero svegliati da un incubo e si erano perfino dimenticati del dolore inflitto dalle fiamme del Corvo Dorato.


Il fuoco e la sabbia caddero a terra rivelando una figura che stava in cima alle macerie. Feng Hengkong sollevò una tempesta ovunque andasse mentre fendeva l'aria. Una volta che vide la persona sulla pila di detriti, spalancò gli occhi: "Yun Che... sei... tu!!!"


Anche se era estremamente furioso, Feng Hengkong non perse la sua compostezza. Mentre si era precipitato lì aveva fatto diverse ipotesi... ma i soli potenziali colpevoli a cui poteva pensare erano i Quattro Luoghi Sacri! Allo stesso tempo aveva preso in considerazione la possibilità che avessero scoperto della morte della Divina Fenice!


Solo loro avrebbero osato attaccare la setta della Divina Fenice in un modo così spudorato!


Tuttavia non pensò nemmeno che potesse essere Yun Che. Aveva un motivo per escluderlo completamente... il giovane aveva usato l'impronta spirituale di Feng Huwei per comunicare il suo messaggio ieri. clan della Nuvola Vagante era a cinquantamila chilometri di distanza dalla città della Divina Fenice e senza un'arca di alto livello sarebbe stato impossibile per lui arrivare nel giro di un giorno.


Eppure stava vedendo proprio Yun Che sopra quella pila di macerie.


E mentre era comunque scioccato e furioso, Feng Hengkong tirò un sospiro di sollievo. la setta della Divina Fenice non avrebbe sentito il minimo timore a meno che non si trovasse di fronte ai Quattro Grandi Luoghi Sacri. Inoltre era chiaro che il segreto della morte della Divina Fenice non era stata scoperto, così non era in pericolo come pensava.


Inoltre, mentre erano impegnati a discutere su come eliminare Yun Che, si era consegnato alla loro porta... e l'aveva fatto mentre tutti gli Anziani si erano radunati! Aveva dato loro un'ottima ragione per ucciderlo... un motivo così valido che non potevano essercene di migliori! In origine, visto che aveva salvato la principessa Xue tre anni fa, se avesse ucciso Yun Che avrebbe ricevuto molte critiche. Tuttavia oggi aveva distrutto la scultura della Divina Fenice, così anche ucciderlo diecimila volte non sarebbe stato irragionevole!


Yun Che non avrebbe dovuto pensare... di potersene andare vivo da questo posto oggi! Così Feng Hengkong avrebbe potuto sistemare una questione che lo aveva preoccupato da molto tempo.


"Umpf, hai scelto un ottimo momento per arrivare, tutte le persone dietro Feng Hengkong sono dagli stadi intermedi a quelli avanzati del Stadio Tiranno Misterioso, così dovrebbero essere gli Anziani della setta della Divina Fenice. E pensare che si sarebbero radunati tutti in un posto, dovevano essere nel bel mezzo di un incontro." Disse gongolando Jasmine.
Yun Che incrociò le braccia mentre mostrava un sorriso freddo e impudente.
Stava affrontando Feng Hengkong e tutti i membri della setta, ma non aveva alcuna paura. Invece li fronteggiò con un sorriso gelido mentre diceva: "Maestro della setta della Divina Fenice, non ci siamo incontrati da tre anni, spero che sia ancora in salute. Eh, e pensare che tutti quegli anni fa era così ostinato a sbarazzarsi di me al punto da mandare qualcuno ad assassinarmi mentre eravamo nell'Arca Primordiale Misteriosa. Ah, ma nell'arco di tre anni è diventato così cortese. Sono appena arrivato, ma non solo è venuto ad accogliermi personalmente, ha portato anche tutti gli Anziani e i discepoli a darmi il benvenuto... Ah, mi fa davvero sentire in imbarazzo."
                                


                                



