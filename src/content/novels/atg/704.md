---
title: Capitolo 704 - L'esercito della Divina Fenice Cerca di Morire
pubDate: 2025-02-03T07:52:46.862Z
tags:
    - atg
---


<em>CAPITOLO SPONSORIZZATO ringraziamo Walter!</em>
<em>29 Capitoli in coda, <strong>0/10</strong></em>
<em>-Schadenfreude</em>


Gilda dei Mercanti Luna Nera.


"Un altro principe?"


Quando sentì questa trasmissione, Zi Ji mostrò un'espressione sbalordita: "E quante persone della setta della Divina Fenice ha massacrato?"


"A parte il Tredicesimo Principe Feng Xichen, anche le sue nove guardie del corpo sono state uccise; un totale di dieci persone. Molti discepoli sono anche rimasti feriti durante l'attacco." Disse una voce in tono rispettoso attraverso la formazione profound di comunicazione.


"Dieci persone?" Zi Ji si accigliò lievemente: "In due giorni ha ucciso due principi consecutivamente. Questo mostra il suo odio immane. Non ha motivo di mostrare pietà, eppure ha solo ucciso Feng Xiluo e altre dieci persone oggi... non è una persona così clemente, è piuttosto strano."


"Una persona... dieci persone... umh?" Zi Ji ci rifletté per poi chiedere: "Quando ha minacciato la setta della Divina Fenice oggi, ha detto le stesse condizioni di ieri?"


"No!" Negò la voce che proveniva dalla formazione per poi spiegare subito cosa aveva detto Yun Che.


"...Capisco." Zi Ji annuì lentamente e sospirò. "Ha solo ventidue anni, eppure possiede un'astuzia spaventosa. Sembra che, non solo voglia che paghino con il sangue, ma che desideri anche distruggere lentamente la loro dignità e che vivano nel terrore..."


"Così spaventoso..." Zi Ji chinò la testa mentre pensava a cos'era successo. Sul suo viso segnato da migliaia di anni, apparì un barlume di paura. "la setta della Divina Fenice è indubbiamente potente, specialmente contando la protezione della Divina Fenice. Nemmeno i Quattro Grandi Luoghi Sacri oserebbero sfidarlo, ma stavolta hanno provocato un vero e proprio demone. Da un certo punto di vista è ancora più spaventoso dei Quattro Grandi Luoghi Sacri."


Zi Ji aveva ribadito due volte che era spaventoso. Da quando Yun Che aveva lasciato la Gilda dei Mercanti Luna Nera, aveva monitorato tutti i movimenti del giovane.


Era passato a stento un giorno, eppure la sua impressione del giovane era cambiata di nuovo drasticamente.


Nel mondo della coltivazione, anche se ci fosse stato un rapporto ostile, i più esperti avrebbero cercato di non "bruciare tutti i ponti". Questo valeva particolarmente durante le lotte di potere tra setta. Non importava quanto si odiassero, di solito si dava un certo margine alla controparte, Yun Che invece a quanto pareva non aveva concesso la minima libertà d'azione.
Zi Ji scorse con lo sguardo la città della Divina Fenice sotto di lui mentre mormorava: "Oggi la città della Divina Fenice è tornata di nuovo pacifica. la setta deve aver sospeso le operazioni di ricerca. Allora i vecchi mostri della generazione "Tian" dovrebbero essere stati mobilitati ora."


"Non abbiamo individuato alcuna aura al Stadio Sovrano Misterioso, quindi è improbabile." Rispose la voce attraverso la formazione profound.


"Un maestoso setta di cinquemila anni è stato messo all'angolo in modo così miserabile da un giovane all'Stadio Imperatore Misterioso. Io al loro posto non avrei il coraggio di disturbare quei vecchi mostri in meditazione. Eppure hanno subito diverse sconfitte, dovrebbero aver capito che la velocità di Yun Che non può essere gestita da una persona al Stadio Tiranno Misterioso. Che abbiano altri mezzi a disposizione?"


"Se non sbaglio, hanno radunato dieci Anziani tre ore fa per costruire una Formazione del Sigillo della Fenice."
"Una Formazione del Sigillo della Fenice?" Si accigliò Zi Ji. Naturalmente sapeva cos'era. La Formazione del Sigillo della Fenice esisteva solo nel setta della Divina Fenice ed era usato principalmente per punire i discepoli che avevano commesso gravi colpe. Una volta che un discepolo veniva colpito da questo incantesimo, la sua forza misteriosa della fenice sarebbe stata sigillata per molto tempo o perfino annullata.


Qualsiasi Anziano era in grado di utilizzare la Formazione del Sigillo della Fenice, non esisteva però un precedente in cui dieci Anziani ne avrebbero costruita una insieme.


La Formazione del Sigillo della Fenice non era efficace contro altri praticanti del mistero ma se veniva usata su un discepolo con il sangue della fenice, avrebbe perso tutta la sua forza misteriosa.


Nonostante Yun Che non provenisse dal setta della Divina Fenice, possedeva comunque il sangue della fenice, quindi se fosse stato colpito si sarebbe ridotto in un agnello indifeso. Inoltre questa Formazione del Sigillo della Fenice era stata costruita con lo sforzo combinato di dieci Anziani; sarebbe stata sicuramente fuori dall'ordinario. Il raggio d'azione sarebbe stato di gran lunga potenziato; sarebbe stato attivato non appena qualcuno ci fosse entrato in contatto, sigillando immediatamente la forza misteriosa della persona.


Così, non importava quanto sarebbe stata anormale la velocità di Yun Che, non avrebbe avuto la possibilità di usarla.


"La Formazione del Sigillo della Fenice ha un potere incredibilmente tirannico. Tre anni fa, si dice che perfino la principessa Xue, che possedeva il corpo della Divina Fenice, era stata bloccata da questa formazione nell'Arca Primordiale Misteriosa..." Mormorò tra sé e sé Zi Ji. Naturalmente non c'erano dubbi che Yun Che sarebbe stato spacciato se fosse entrato nella Formazione del Sigillo della Fenice.


Anche così, non aveva intenzione di allertare il giovane... Se Yun Che fosse morto, avrebbe solo provato pietà, ma allo stesso tempo si sarebbe sentito più sicuro.


"A parte questo, ci sono altri movimenti dal setta della Divina Fenice?" Chiese con calma Zi Ji.


"Nessuno al momento. Tuttavia ci sono dei rapporti da entrambe le regioni ad est e ad ovest di Ventoblu. Ci sono un po' di movimenti dall'esercito della Divina Fenice che presidiano i territori ad est e ad ovest della città imperiale Ventoblu. Circa quattro ore fa, entrambe hanno schierato duecentomila soldati e stanno avanzando rapidamente verso la città imperiale Ventoblu. Se non ci saranno problemi, raggiungeranno la città imperiale Ventoblu entro il sorgere del sole."


"Come previsto." Zi Ji non era minimamente sorpreso da questo sviluppo. In così breve tempo la setta della Divina Fenice non avrebbe scoperto dell'esistenza di Xia Yuanba. Rivolse lo sguardo alla città e sospirò: "Yun Che, Xia Yuanba... Presto stravolgeranno l'intero continente. È una sfortuna che non siano nati in un Luogo Sacro, ma in un territorio deplorabile come Ventoblu... Che spreco."


"la setta della Divina Fenice sta per soffrire di nuovo un grosso colpo."


"Yun Che si presenterà di nuovo alla setta della Divina Fenice domani. Stavolta dovresti osservarlo personalmente e ricorda di portare la tua Pietra Profound dell'Immagine!"


"...Ricevuto!!"


La Nazione Ventoblu continuava ad essere sotto l'ombra dell'Impero della Divina Fenice, con più del settanta per cento del territorio sotto il suo controllo. Tuttavia, la capitale ancora intatta era diventato l'ultimo baluardo del paese e dimostrava che Ventoblu non era ancora caduta.


La città imperiale, guardiana della dignità che rimaneva alla nazione, passò un'altra notte pacifica, ma all'alba, la quiete fu interrotta dall'urlo di una sirena di allarme.


"...Due eserciti si stanno avvicinando rapidamente da est e da ovest. Non stanno dando segno di volersi accampare e il loro numero è di circa duecentomila soldati. Imploro sua maestà di dare un ordine e di affrontare i nemici!!"


"Quanto sono lontani dalla città imperiale?" Chiese Cang Yue. Aveva imparato a stare sempre in guardia, così non appena la sirena di allarme suonava, sarebbe arrivata immediatamente nella sala imperiale.


"A circa quindici chilometri l'esercito ad ovest e a dieci per le truppe ad est."


"Fate sapere ai soldati che non c'è bisogno di farsi prendere dal panico e che non devono affrontare il nemico." Cang Yue sembrava serena e sembrava stare meglio rispetto a prima. irradiava pace, era ben diversa da prima quando stava lottando per mantenere la calma.


"Yuanba, Fratello Al Mondo, mio marito ha detto che l'esercito avrebbe invaso entro tre giorni dalla sua partenza. Aveva proprio ragione." Cang Yue si alzò e si girò verso Xia Yuanba e Numero Uno Al Mondo: "Le nostre difese sono deboli e non possiamo distruggere l'esercito. Conteremo su di voi per aiutare a risolvere la crisi della nostra città."


Cang Yue diede informazioni accurate ed istruì Xia Yuanba e Numero Al Mondo. Non era la stessa principessa di un tempo che era sempre insicura ed esitante.


"Eheh..." Xia Yuanba si grattò la testa con imbarazzo: "Non menzionarlo Sorella Maggiore, farò esplodere quei bastardi!"


"Fratello Xia, che ne dici se tu ti occupi della parte ovest e io di quella ad est?" Disse Numero Uno Al Mondo.


"Va bene!"


Non appena finirono la loro conversazione, sfrecciarono via e scomparirono dalla sala principale.
La razza elfica erano capaci di percepire con più finezza il mondo attorno a loro, quindi possedevano dei sensi molto più potenti di quelli di un normale umano. Non appena Numero Uno Al Mondo lasciò la città imperiale, si era già fatto un'idea chiara delle dimensioni e della distribuzione dell'esercito della Divina Fenice.


L'esercito stava marciando da dieci chilometri di distanza, ma a sette e mezzo si rivelò anche un'aura soverchiante che avanzava a tutta forza.


La forza misteriosa di quest'aura era al sesto livello del Stadio Tiranno Misterioso.
Numero Uno Al Mondo si accigliò. Evocò un vento violento e andò ad affrontare il nemico.


Feng Leiming, il quarantunesimo dei cinquantasei Anziani, era l'Anziano supervisore dell'esercito ad est. Gli era stata affidata una missione speciale a parte condurre le truppe in battaglia... cioè di catturare l'Imperatrice Cang Yue!


Le truppe presto sarebbero giunte a destinazione. Si stava affrettando a raggiungere la città imperiale prima dei soldati per catturare l'obbiettivo. Data la debolezza di Ventoblu, anche se ci fossero stati dieci volte il numero di soldati a difendere la città, non avrebbe fatto alcuna differenza.


A circa due chilometri e mezzo, vide un'increspatura di Energia Misteriosa di fronte a lui. Una persona alta bloccò il suo cammino e una violenta raffica di vento lo soffocò.


L'uomo davanti a lui sembrava giovane e pareva possedere un'aura debole. Feng Leiming sorrise con sdegno: "In questa piccola Nazione Ventoblu ci possono essere solo dei miseri coltivatori capaci di usare la Tecnica del Fluttuamento. Sembra che tu sia un pezzo grosso. Se avessi incontrato prima le mie truppe, ci sarebbero stati dei piccoli inconvenienti per i soldati. Sfortunatamente per te hai incontrato prima me, un Anziano."
Feng Leiming alzò la voce enfatizzando la sua posizione, ma l'altra parte non mostrò alcuno shock, né paura. Numero Uno Al Mondo gettò un'occhiata sullo stemma dell'uniforme dell'Anziano e disse: "Sembra che tu sia un Anziano di supervisione. Allora una volta che ti ucciderò, renderà le cose più facili."


"Uccidermi? Ahah..."


Feng Leiming rise fragorosamente, ma all'improvviso un'aura omicida avvolse il suo corpo mentre una tempesta di energia verde giada esplose verso di lui.


Nonostante avesse vissuto per almeno qualche centinaio di anni e avesse scambiato colpi con innumerevoli praticanti che coltivavano Energia Misteriosa di tipo vento, non aveva mai sperimentato una corrente così violenta.


Feng Leiming era più debole di Numero Al Mondo Al Mondo in base al livello di forza misteriosa e visto che aveva sottovalutato il suo avversario, era stato colto impreparato. L'assalto di Numero Al Mondo proveniva da una distanza ravvicinata; era praticamente impossibile per Feng Leiming reagire. Si ritirò frettolosamente e riuscì a rispondere all'ultimo usando a stento il sessanta per cento della sua forza.


L'Anziano gridò quando venne investito dalla tempesta, il suo petto si era incavato di tre pollici nel giro di un secondo. Il suo viso era ricoperto di sangue ed era pieno di piccoli tagli.


Feng Leiming si ritirò tenendosi una mano al petto e con l'altra si parò gli occhi. Gridò per il dolore: "Tu... bestia! Ti ucciderò!!"


Numero Uno Al Mondo si approfittò della difficoltà del nemico e si precipitò in avanti. Ogni colpo sollevava una tempesta dall'aura omicida potente. Feng Leiming usò le fiamme della fenice per difendersi, ma fu costretto a ritirarsi. Le correnti di vento provocarono sempre più ferite sul suo corpo, ormai era infradiciato col suo stesso sangue.


Feng Leiming non avrebbe dovuto essere sconfitto così velocemente e facilmente considerando il loro divario di forza misteriosa, senza menzionare che aveva le fiamme della fenice. Era stata la sua arroganza tipica del suo setta a fargliela pagare cara.


Boom!!


Una forte esplosione riecheggiò mentre Feng Leiming veniva scagliato ad un chilometro di distanza dalla tempesta di Energia Misteriosa. Si schiantò a terra e iniziò a sputare sangue. Il suo corpo era insanguinato, come se si fosse immerso in una pozza di sangue. Si alzò con grande difficoltà e fissò Numero Uno Al Mondo con gli occhi annebbiati. Non poteva credere che un Anziano come lui sarebbe stato sconfitto da un giovane di un luogo così misero come Ventoblu.


"Questo dannato bastardo di Ventoblu..." Mormorò con dolore e paura Feng Leiming. La morte si avvicinava. All'improvviso il suo sguardo divenne feroce mentre fiamme scarlatte lunghe dieci piedi divamparono dal suo corpo... Perfino i suoi capelli e il suo sangue stavano bruciando.


"Ero solo interessato a catturare quell'imperatrice e non intendevo mostrare alcuna delle mie mosse... ma tu, spazzatura di Ventoblu... hai osato ferirmi." Feng Leiming si incupì ed espresse tutta la sua rabbia... e anche tracce di gioia. L'intensità delle sue fiamme aumentò coprendo quasi tutto il cielo: "Tutti voi inclusa quell'imperatrice... verrete ridotti in cenere!! Questo è il prezzo da pagare per avermi offeso... Ahahahahah!"


Le fiamme della fenice che coprivano il cielo sfrecciarono in direzione della città imperiale. Questo era fuoco creato da un Signore la cui Energia Misteriosa era impazzita e rilasciava fiamme ardenti... inoltre erano fiamme della fenice! Se questo attacco fosse impattato sul cuore della città imperiale, avrebbe distrutto metà della città.


Numero Uno Al Mondo si accigliò. Arretrò velocemente usando il vento circostante. Anche se avesse usato tutta la sua forza sarebbe stato difficile dissipare tutto il fuoco. Ormai poteva vedere l'esercito della Divina Fenice in lontananza. Ebbe un'idea, distese le sue ali da elfo nascoste e formò un tifone impressionante che mosse le nuvole nel cielo, sollevando con violenza il terreno nell'arco di diversi chilometri...


Con un ruggito, il tornado apocalittico si precipitò verso il muro di fiamme.
La collisione degli elementi non causò alcuna esplosione di Energia Misteriosa, ma un'integrazione. Sotto la tempesta, le fiamme prima aggregate furono disperse. La velocità con cui puntavano verso Ventoblu diminuì fino a fermarsi e poi ad invertire la rotta. Il momento del tifone accelerò gradualmente verso est...


Feng Leiming strabuzzò gli occhi mentre ruggiva per la disperazione. Ma la sua voce veniva sovrastata dal boato provocato dall'esercito dietro di lui.


Le fiamme si precipitarono sull'esercito come delle meteore cadenti. I solati che avevano marciato disperatamente giorno e notte, avevano visto a stento il profilo della città imperiale Ventoblu prima di incontrare questa enorme tempesta di fuoco... In pochi secondi fu spazzato via e decimato.


Questa non era un'ordinaria fiamma profound; proveniva dal fuoco dell'Anziano. Una volta che entravano in contatto con una persona, anche una piccola fiamma avrebbe incenerito qualunque cosa fosse sul suo cammino; i soldati non potevano assolutamente estinguerle.


L'attacco di Feng Leiming era già molto potente, ma insieme al tifone di Numero Uno Al Mondo, riuscì a raggiungere un'area estesa che ricoprì quasi tutto l'esercito. In pochissimo tempo quasi il settanta per cento dell'esercito bruciò vivo. Quelli abbastanza fortunati da non entrare in contatto con le fiamme non osarono più avanzare di un solo passo. Urlarono di paura e si ritirarono completamente terrorizzati.


"Tu... Tu..." Dopo aver assistito alla caduta del suo esercito, Feng Leiming tremò e puntò un dito verso Numero Uno Al Mondo. All'improvviso tossì una boccata di sangue e i suoi occhi rotearono all'indietro; un momento dopo crollò.


Numero Uno Al Mondo fece un cenno e tre frecce profound verde smeraldo sfrecciarono dalle sue dita. La prima infilzò la gola di Feng Leiming, le altre due il suo cuore... Numero Uno Al Mondo non distolse lo sguardo finché il nemico non smise di respirare.


"Porta i corpi dei tuoi compagni prima di andartene." Disse a bassa voce Numero Uno Al Mondo. Ondeggiò il braccio, evocando una raffica di vento che sollevò Feng Leiming e molti altri cadaveri di soldati gettandoli a diversi chilometri di distanza verso est. I loro cadaveri si schiantarono sui soldati rimasti che stavano cercando di fuggire.


Per tutto il processo Numero Uno Al Mondo non notò che qualcuno lo stava osservando di nascosto da lontano.


"Ali trasparenti..." L'ombra esclamò a bassa voce scioccata, sembrava che stesse ponderando su qualcosa. Poi un'aura feroce arrivò da ovest. La figura sussultò e ritirò velocemente tutta la sua aura. Trattenne il respiro e chiuse perfino gli occhi... Dal suo corpo, figuriamoci un'aura, non usciva nemmeno una traccia di forza vitale.


"Come previsto, fratello Xia, sembra che tu abbia finito l'esercito ad ovest." Numero Uno Al Mondo sorrise mentre si girava verso Xia Yuanba che si stava avvicinando.


"Eheh, anche il fratello Al Mondo è veloce... c'è un enorme incendio laggiù. Oh? Sembra che ne stiano scappando un po', lascia che me ne occupi io!"


"Non c'è bisogno." Numero Uno Al Mondo stese una mano per fermarlo dall'inseguirli. Scosse la testa e disse: "Sono solo soldati che stanno ubbidendo ad ordini. Non sono aggressivi e non rappresentano una minaccia per noi, quindi non c'è bisogno che li uccidiamo tutti."


"Va bene." Xia Yuanba accettò, poi aggiunse con noncuranza: "Ma se fosse mio cognato, li avrebbe annientati tutti. In passato, quando ero molto più debole, mio cognato ha detto che la cosa più sciocca che puoi fare in questo mondo è mostrare pietà al tuo nemico... ma allora ero ancora immaturo e non capivo molte cose."


"Eheh, sembra proprio una cosa che direbbe lui. Comunque non importa se li uccidi tutti o mostri pietà. È solo una questione di principio e non è né giusto, né sbagliato." Disse con una risata Numero Uno Al Mondo. "Quelle fiamme laggiù sono state rilasciate dall'Anziano in supervisione e le ho spinte verso i soldati. Altrimenti, con le mie capacità, non sarei riuscito ad eliminare così velocemente un esercito così enorme. Fratello Xia, c'era un Anziano di supervisione dalla tua parte?"


"Questo.. non lo so. Ho solo fatto un po' di mosse e poi non ne è rimasto più nemmeno uno. Pensavo che i cadaveri fossero spiacevole a vedersi, così li ho seppelliti tutti... così non sono riuscito a vedere alcun Anziano." Disse Xia Yuanba battendo gli occhi.


"..." Numero Uno Al Mondo ne fu lievemente sorpreso e rise: "Ahahah, date le tue capacità era inevitabile. Presto arriverà l'alba, torniamo indietro. L'esercito della Divina Fenice non dovrebbe più tentare un'altra invasione in futuro. Dovremo aspettare pazientemente in città buone notizie da parte del fratello Yun."


"Naturalmente! Con le abilità sorprendenti del cognato, ci porterà solo buone notizie!" Disse con sicurezza Xia Yuanba.
Mentre i due tornarono nella città imperiale, Xia Yuanba si fermò all'improvviso e guardò verso sud. A parte le rocce, la regione a sud era completamente vuota.


"Cosa c'è?" Chiese con cautela Numero Uno Al Mondo.


"Oh, non è niente." Xia Yuanba si girò dicendo: "Potrebbe essere stata una piccola creatura spaventata che si è nascosta sotto le rocce. Sbrighiamoci a tornare. Il cognato ci ha detto specificatamente di non allontanarci troppo dalla sorella maggiore.


Mentre il cielo si rischiarava, Xia Yuanba e Numero Uno Al Mondo tornarono volando nella città imperiale. Dopo un po' di tempo, una figura smilza vestita di nero emerse e collassò dall'enorme roccia che aveva attirato l'attenzione di Xia Yuanba. La figura fece due grossi respiri. Dopo un lungo riposo, si alzò e se ne andò velocemente.
                                


                                



