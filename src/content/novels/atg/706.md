---
title: Capitolo 706 – Atroce
pubDate: 2025-02-03T07:52:46.862Z
tags:
    - atg
---


<em>CAPITOLO SPONSORIZZATO ringraziamo Walter!</em>
<em>28 Capitoli in coda, <strong>0/10</strong></em>
<em>-Schadenfreude</em>


"Tuttavia io, Yun Che, non sono una persona che gode nell'uccidere gli altri. Almeno non al punto da diventare una bestia in spoglie umane come te, Maestro della setta della Divina Fenice. Non al punto da essere disposto a fare del male a migliaia di persone nella mia Nazione Ventoblu per soddisfare i miei desideri egoisti! Ho attraversato molte miglia di distanza così da poter riprendermi parte di ciò che è dovuto alla Nazione Ventoblu. Se accettaste con sincerità ed onestà tutte le condizioni che ho proposto, non mi disturberei nemmeno a mettere piede nel vostro setta della Divina Fenice. Quindi se ti rifiuti di pentirti finché non vedi una bara..."


Yun Che sorrise freddamente pieno di intento omicida: "Non potrò dire quali dei tuoi figli morirà oggi!"


Ognuna delle quattro condizioni proposte da Yun Che ieri era stata congeniata per umiliare la setta della Divina Fenice. Feng Hengkong non avrebbe mai accettato perché solo pensarci lo avrebbe fatto impazzire dalla rabbia. Questo unito all'odio che provava per Yun Che, non gli faceva mantenere la calma mentre era davanti al giovane.


Inoltre negli ultimi due giorni Yun Che aveva catturato un principe ogni giorno. Tuttavia oggi era venuto da solo, senza alcun ostaggio mentre tutti gli Anziani, i maestri di padiglioni, di sale, protettori e discepoli di alto livello si sono mossi subito; erano tutti in guardia. La situazione di oggi era completamente diversa rispetto ai due giorni precedenti; come potevano lasciargli fare ciò che voleva?


Gli occhi di Feng Hengkong bruciavano d'odio e disse: "Feilie, Feiran... usate tutto il vostro potere per catturarlo, dobbiamo prenderlo a tutti i costi!!"
Nell'istante in cui finì di parlare, Feng Feilie e Feng Feiran, che erano dietro di lui, sfrecciarono nell'aria osservando la posizione di Yun Che. In quanto nuovo Grande Anziano e secondo Anziano, avevano la più grande profounds trength rispetto agli altri ed erano entrambi al picco del Stadio Tiranno Misterioso. Se avessero incontrato abbastanza circostanze fortunate, forse sarebbero avanzati nel Stadio Sovrano Misterioso nel prossimo secolo circa.


"Yun Che, moccioso! Preparati a morire!!"


Nell'istante in cui i due partirono, tutta l'Energia Misteriosa nel loro corpo divampò senza alcuna riserva. La fiamma della fenice che riempiva l'aria avvolse più della metà della setta della Divina Fenice in una luce cremisi e la loro velocità aveva raggiunto il limite delle loro capacità. Erano completamente concentrati su Yun Che.


Ma ciò che non sapevano era che, nonostante la forza misteriosa di Yun Che fosse solo all'Stadio Imperatore Misterioso, l'aura soverchiante del Stadio Tiranno Misterioso non funzionava affatto su di lui. Così nel momento in cui avanzarono, Yun Che aveva già fatto la sua mossa...


Un istante prima aveva incrociato le braccia al petto con un sorriso gelido, non c'erano fluttuazioni di Energia Misteriosa nel suo corpo.


Ma un momento dopo, senza che lo vedessero fare alcun movimento, la sua figura divenne illusorio mentre un'altra apparì immediatamente ad una decina di metri di distanza...


La sua mossa era stata così veloce da sembrare praticamente un teletrasporto!!


Questo tipo di velocità superava perfino i limiti della percezione di un coltivatore al Stadio Tiranno Misterioso. Feng Feiran e Feng Feilie persero completamente l'obiettivo che prima avevano inquadrato e anche l'aura che avevano visto era scomparsa.


In quanto più potenti Anziani della setta della Divina Fenice, entrambi avevano combattuto molte battaglie, eppure in quel momento avevano sguardi storditi. Quando rividero Yun Che, era già a più di centocinquanta metri di distanza. Inoltre ruggirono con ansia: "Proteggete l'Undicesimo Principe!!"


La direzione in cui Yun Che si stava dirigendo era l'Undicesimo Principe, Feng Ximin. I sei Anziani di fronte a lui formarono una barriera spessa e dietro di loro c'erano molti maestri e centinaia di discepoli sotto la tutela di questi sei.


Yun Che era così veloce da essere quasi imperscrutabile e le persone sul posto non erano sufficientemente veloci da precipitarsi in avanti a provvedere supporto. I sei Anziani erano in massima allerta ed entrambi dimostrarono un ottimo lavoro di squadra ancora prima che si avvicinasse. Attaccarono da sei diversi angoli diversi mentre si assicuravano che non potessero avanzare nemmeno di un pollice.


Mentre avanzava ad una velocità fulminea, Yun Che non rallentò di fronte agli attacchi dei sei Anziani. Nel momento in cui arrivò a quindici metri da loro, cinque immagini residue apparirono immediatamente seminando i sei Anziani. Ci fu disordine ed esitazione nella loro formazione.


Boom!!


Le fiamme della fenice divamparono e coprirono tutto il cielo. Tra la luce del fuoco, le immagini residue di Yun Che scomparirono simultaneamente e un grido di terrore risuonò da dietro i sei Anziani.


"Aaaaaahhhhhh!!"


I sei anziani si girarono strabuzzando gli occhi e tremando. Mostrarono le espressioni più allarmate e incredule di tutta la loro vita...


"Undi... Undicesimo Principe!!"


"Questo... è impossibile! Quando... come... com'è possibile?!"


L'Undicesimo Principe Feng Ximing che stavano proteggendo, in quel momento cadde nelle mani del nemico. Le sue azioni, il suo stato... e perfino il suo sguardo erano uguali a quelli che aveva Feng Xichen ieri. E la persona accanto a lui era Yun Che.


Nel momento in cui il giovane si era precipitato verso di lui, Feng Ximing impallidì e circolò con ansia tutta l'Energia Misteriosa nel suo corpo. Tuttavia il suo quarto livello dello Stadio Imperatore Misterioso non era nulla di fronte alla potenza di Yun Che. Non solo, data la velocità fulminea del giovane, non poté nemmeno fare una mossa dopo che gli arrivò un colpo dritto nel dantian che soppressa la sua Energia Misteriosa, era diventato completamente impotente e debole; non aveva nemmeno la forza per reggersi in piedi.


I sei Anziani che erano negli stadi intermedi e avanzati del Stadio Tiranno Misterioso, non avevano capito come Yun Che era riuscito ad apparire all'improvviso dietro di loro. I sei si erano coalizzati per proteggere l'Undicesimo Principe, ma in un istante il nemico aveva... in un solo istante, catturato l'Undicesimo Principe; sei di loro avevano combinato tutto il loro potere per attaccare Yun Che, ma non avevano nemmeno bruciacchiato l'orlo del suo abito.


"Undicesimo Principe!!"


"Min'er!!"


La stessa scena, le stesse circostanze, lo stesso incubo si svolse per la terza volta di fronte agli occhi dell'intero setta della Divina Fenice.


La prima volta che era accaduto potevano consolarsi dicendosi che erano stati colti alla sprovvista dalla velocità improvvisa di Yun Che. La seconda potevano giustificarsi dicendo che non erano riusciti a reagire perché l'intruso si era infiltrato con un metodo speciale per catturare Feng Xichen.


Ma stavolta Yun Che aveva fatto una comparsa sfacciata e non solo non aveva lanciato un attacco a sorpresa sul setta della Divina Fenice, aveva anche annunciato a gran voce la sua presenza a tutti. Dopodiché era stato circondato e gli Anziani avevano già preso ogni precauzione possibile, avevano dato ai principi la migliore protezione che potessero permettersi...


Eppure, nell'arco di tre secondi... solo tre secondi, Yun Che aveva catturato facilmente il suo terzo principe!!


Ogni singolo capello sul corpo di Feng Hengkong si rizzò e gli spiriti degli Anziani e dei discepoli ne furono scossi. Il loro umore non poteva essere descritto a parole.


Erano nel setta della Divina Fenice, un'esistenza seconda solo ai Quattro Grandi Luoghi Sacri, la più forte delle sette nazioni e la sola organizzazione nel continente del Cielo Misterioso che possedeva il sangue di uno Spirito divino. Avevano un potere soverchiante, avevano cinquemila anni di gloria e fama e nessuno nelle sette nazioni osava mancare loro di rispetto...


Ma oggi tutta la gloria che avevano si era ridotta in uno scherzo a causa di un giovane di soli ventuno anni, un coltivatore che proveniva dalla misera Nazione Ventoblu.


In quel momento Ventoblu aveva già dato alla luce tre guerrieri al livello di un Monarca. Il primo era Yun Che e gli altri due erano Xia Yuanba e Fen Juechen. Data la loro forza, Yun Che era il più debole, ma né Fen Juechen, né Xia Yuanba sarebbero capaci di avvilire così tanto la setta della Divina Fenice. Era perfino possibile che sarebbero stati gravemente feriti o morissero una volta che la setta della Divina Fenice avesse reagito.
La differenza tra di loro era che Yun Che aveva il Fulmine Illusorio e l'Ombra del Dio Stellare a proteggerlo e la sua velocità era qualcosa che Xia Yuanba e Fen Juechen non potevano eguagliare. A questo punto non aveva nemmeno affrontato un solo Anziano in battaglia, eppure aveva fatto precipitare la setta della Divina Fenice in una crisi e aveva fatto crollare diverse volte Feng Hengkong.
Solo la velocità poteva essere imbattibile e, non importava quale fosse il piano, questa era una verità inalterabile.


"Yun... Che..." La voce di Feng Hengkong stava tremando e tutto il suo corpo stava tremando così vigorosamente che sembrava avvolto da un freddo gelido. L'odio nel suo cuore aveva fatto bruciare il suo corpo. Mormorava quel nome come se volesse polverizzarlo con i suoi stessi denti.


Gli Anziani formarono di nuovo un accerchiamento attorno a Yun Che, ma continuavano a gettare occhiate verso Feng Hengkong, le loro smorfie erano piene di impotenza. Non osavano nemmeno mormorare una sola minaccia di fronte a Yun Che mentre teneva in ostaggio l'Undicesimo Principe.


"Onorabile padre... Maestro... salvatemi... salvatemi!!"


Proprio come Feng Xichen ieri, Feng Ximin aveva il volto pallido come la carta mentre gridava per la disperazione. I principi dell'impero che erano abituati ad una vita di lusso e a ricevere l'ammirazione e il rispetto di tutti, erano molto più codardi di fronte alla morte in confronto ad una persona normale.


Il Grande Anziano Feng Feiran si fece avanti cercando di mantenere la calma: "Yun Che, tu..."


Quando aprì bocca, una voce tonante risuonò: "Yun Che! Figlio di pu****a, lascia andare il mio Undicesimo Fratello!!"


Le morti miserabili dei due principi avevano fatto vedere con chiarezza alla setta della Divina Fenice che temperamento aveva Yun Che. Così quella maledizione di prima non allentò la loro frustrazione; al contrario, tutti i loro cuori iniziarono ad accelerare di battito e si rivolsero tutti verso ovest... questo insulto proveniva dal centro della città della Fenice e la persona che aveva gridato incredibilmente era il Nono Principe, Feng Xilin, che era lì da solo.


Nel momento in cui era arrivato, Yun Che aveva attirato tutta l'attenzione, così nessuno aveva notato dov'era scomparso Feng Xilin. Così il suo rimprovero improvviso aveva scioccato tutti, l'Anziano più vicino disse con voce seria: "Nono Principe, non lo agiti! È un pazzo capace di fare di tutto!"


Lo scenario che temevano di più si era avverato e Yun Che guardò Feng Xilin. Tutti i presenti sentirono istantaneamente un gelido intento omicida.


"In questo mondo ci sono state molte persone che hanno osato insultarmi in questo modo, ma qualunque fosse la loro identità, alla fine sono finite tutte nello stesso modo..." Disse con voce allegra Yun Che: "Sono morti miserabilmente e coloro che non sono morti hanno sofferto un fato ancora peggiore della morte."
Feng Xilin non riuscì ad affrontare lo sguardo di Yun Che. Si irrigidì completamente e la sua schiena divenne fradicia di sudore, i suoi occhi divennero vacui per un momento. Poi lottò per reprimere lo shock e la paura, cercò di mantenere la calma e ruggì: "Mi sbagliavo a maledirti?! Non solo sei un bastardo che ha infangato la gloriosa stirpe della nostra Divina Fenice, sei anche un malvagio che sa solo come lanciare attacchi a sorpresa e scappare! A parte fare agguati e scappare non hai nessun altro merito, e pensare che hai il coraggio di essere così arrogante di fronte al nostro setta della Divina Fenice!"


"Nono Principe, non lo fare arrabbiare!!" Esclamò ancora con tono nervoso l'Anziano di prima.


"Oh?" Yun Che lo guardò: "E allora?"


Feng Xilin lottò per mantenere la calma e mostrò un sorriso freddo e sprezzante: "L'altroieri hai ucciso il mio Quattordicesimo Fratello, ieri hai ucciso il mio Tredicesimo Fratello e oggi hai agito contro il mio Undicesimo Fratello! Tra tutti i principi loro tre sono i più deboli in termini di coltivazione e sono tutti all'Stadio Imperatore Misterioso. Ahahahah, così alla fine, puoi solo affrontare quelli all'Stadio Imperatore Misterioso! Perché non provi a catturare me invece, uh?!"


Dopo aver detto questo, l'Energia Misteriosa di Feng Xilin divampò e la sua aura al primo livello del Stadio Tiranno Misterioso iniziò a rivelarsi.


Queste parole avevano scioccato tutti quanti e ben presto alcuni Anziani si resero conto della posizione in cui era Feng Xilin. Sussultarono, ma poi cercarono di mantenere un'espressione di preoccupazione e paura."


"Nono Principe, non sprechi parole con lui!" Ruggì un Anziano.


"Uh? Perché avrei paura di lui?!" Feng Xilin rise con disprezzo: "Questo bastardo di Ventoblu è solo al terzo livello dello Stadio Imperatore Misterioso. Inoltre può solo essere arrogante a causa della sua velocità. Fin dall'inizio di questo affare ridicolo, tutto ciò che ha fatto è scappare. Non ha nemmeno avuto il coraggio di scambiare colpi con uno degli Anziani presenti. Ma è davvero un peccato che, non importa quanto è veloce, sarà per sempre un misero cane inseguito dai nemici. Non importa quanto è veloce un cane sconfitto. verrà sicuramente il momento in cui le sue zampe smetteranno di funzionare. Allora, eheh, morirà miserabilmente per mano dei suoi nemici!"


Feng Xilin stese un dito con insolenza verso Yun Che facendogli un invito sdegnoso. "Sei solo della spazzatura all'Stadio Imperatore Misterioso e anche se fossi diecimila volte più veloce, di fronte a me sei solo un misero pagliaccio. Il solo motivo per cui i tre principi sono caduti nelle tue mani era perché anche loro erano spazzatura. Se sono morti, fa lo stesso... Io invece... eheh, voglio vedere se potrai fare la stessa cosa. Finché arriverai entro dieci metri di distanza da me, avrò decine di metodi per farti a pezzi!"


"Tuttavia so che non oserai farlo. Perché un misero cane che sa solo come scappare, anche se avesse un coraggio diecimila volte superiore, non oserà mai attaccarmi! Ahahahahahah!"


Eheheh... Feng Xilin stava ridendo fragorosamente, ma anche Yun Che ridacchiava freddamente. Da quando era arrivato si era chiesto che trucco avrebbe usato la setta della Divina Fenice per farlo entrare nella Formazione Sigillante della fenice.
Tuttavia il tentativo raffazzonato di Feng Xilin gli sembrava un insulto alla sua intelligenza!!
                                


                                



