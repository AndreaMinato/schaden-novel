---
title: Capitolo 707 – Crollo di Certezze
pubDate: 2025-02-03T07:52:46.862Z
tags:
    - atg
---


<em>CAPITOLO SPONSORIZZATO ringraziamo Walter!</em>
<em>27 Capitoli in coda, <strong>0/10</strong></em>
<em>-Schadenfreude</em>


"Dato che vuoi morire così tanto, esaudirò il tuo desiderio." Yun Che quasi scoppiò a ridere a causa della troppa rabbia. Se non avesse saputo della Formazione Sigillante della Fenice, forse sarebbe entrato nel suo dominio accidentalmente, tuttavia dato che Feng Xilin stava facendo un tale baccano, anche uno stupido sarebbe diventato sospettoso e non si sarebbe avvicinato assolutamente... a meno che non fosse stato preso a calci in testa da un asino e il suo cervello avesse smesso di funzionare.
Ovviamente doveva abbassare il livello della sua intelligenza per adeguarsi.


Yun Che si precipitò verso Feng Xilin. Anche se stava ancora tenendo Feng Ximin, era estremamente rapido. Il suo profilo lasciava una scia di ombre simile a quella di una stella cadente mentre sfrecciava per la città.


"Proteggete il Nono Principe!!"


Tutti gli Anziani avanzarono frettolosamente per bloccare Yun Che... Naturalmente stavano solo fingendo di accorrere. Dopo che avevano capito l'intenzione di Feng Xilin, non vedevano l'ora che il nemico andasse da lui. Vedendo che Yun Che si stava dirigendo verso la loro trappola, tutti loro diventarono contenti e avevano rallentato il loro inseguimento.


Yun Che era già estremamente veloce e la sua velocità stava aumentando. Superò la folla come un fulmine seminando tutti gli Anziani che stavano fingendo di cercare di catturarlo...


Sssss!


La fermata brusca di Yun Che aveva provocato un forte sibilo. Feng Xilin arretrò velocemente mentre tremava... Il nemico prima a poche miglia di distanza, ora era solo a dieci passi da lui. Feng Xilin non aveva mai visto questo tipo di velocità scioccante nemmeno nei suoi sogni.


Era impaurito come se avesse visto un fantasma alla luce del giorno.


Ma insieme al terrore c'era anche gioia perché la Formazione Sigillante della Fenice era proprio nascosta sotto. Inoltre il posto in cui era Yun Che era il nucleo dell'incantesimo.


Feng Hengkong e gli altri guardarono il giovane entrare nel dominio della formazione e si rallegrarono. L'imperatore ruggì: "Attivate la formazione!!"


Per farlo sarebbe servita solo la forza di un Anziano, ma sentendo l'ordine di Feng Hengkong, più di trenta Anziani intervennero nello stesso istante. In quel momento la Formazione Sigillante della Fenice prima inattiva si destò in un istante. Apparirono delle rune scarlatte che si estendevano per un raggio di trecento metri e rilasciarono una luce color sangue, un potere sigillante si precipitò verso Yun Che e Feng Xilin che erano all'interno della formazione, pronto a divorarli come un lupo affamato che si era appena svegliato.


Yun Che sentì una sensazione di soppressione provenire dalle sue Vene Misteriose... ma durò solo un secondo per poi scomparire senza traccia. Feng Xilin mostrò un'espressione piena di dolore, impallidì e l'aura della sua Energia Misteriosa scomparì. Tuttavia non solo non si fece cogliere dal panico, aveva perfino riso fragorosamente: "Ahahahah... Yun Che! Anche se hai un'abilità eccezionale, sei comunque nelle mie mani! Questa è la formazione sigillante più potente del mio setta della Divina Fenice. Anche se tu fossi un Monarca... potresti solo attendere la tua morte!"


Ridendo come un folle, Feng Xilin barcollò e cadde su un ginocchio a causa della sua perdita di forza. Tuttavia la sua risata non si spense minimamente.


"Lin'er, ottimo lavoro!!" Feng Hengkong sfogò la sua frustrazione, il suo grido era così potente che aveva fatto tremare lievemente il terreno. Per due interi giorni, la rabbia, l'odio e l'umiliazione avevano quasi distrutto i suoi organi interni. Ora che vedeva il colpevole imprigionato dalla formazione, la sua soddisfazione era diventata indescrivibile.


"Yun Che vedremo dove potrai scappare stavolta!" Ruggì aspramente Feng Ximing mentre si avvicinava velocemente.


"Maestro della setta, lo catturerò di fronte a voi... questo bastardo verrà puntio personalmente dal Maestro della setta per dare conforto agli spiriti del Tredicesimo e del Quattordicesimo Principe!!"


Il Diciottesimo Anziano Feng Yunzhi era il più vicino a Yun Che e aveva già rilasciato la sua Energia Misteriosa mentre piombava su di lui. Era anche uno degli Anziani che controllava questa Formazione Sigillante della Fenice, quindi la sua coltivazione non sarebbe stata bloccata.


Yun Che era rimasto fermo sul posto. Non sembrava ci fosse molta differenza, ma ora i membri della setta della Divina Fenice lo consideravano indifeso come un agnello al macello. Dopotutto era una formazione tramandata da migliaia di anni ed era molto potente! Una volta che un discepolo veniva intrappolato, la sua Energia Misteriosa sarebbe stata sigillata, nessuno avrebbe fatto eccezione... Perfino la principessa Xue che possedeva il potere della Divina Fenice non poteva sfuggire alla sua influenza.


Anche se non sarebbe stata efficace sui praticanti del mistero al di fuori del loro setta, aveva comunque un potente effetto sigillante... Almeno sarebbe stato molto più formidabile delle formazioni normali.


Inoltre era stata creata da più di trenta Anziani, il suo potere era così intenso che avrebbe perfino sigillato i poteri di un Monarca negli stadi intermedi... In termini di sola energia, non sarebbe stata troppo diversa dalla Formazione Heaven's Might Suppressing Potere Celeste della regione della Potente Spada Celestiale.


"Yun Che... accetta la tua morte!" Ruggì con voce profonda Feng Yunzhi.


Pfft... Yun Che allentò la presa lasciando che Feng Ximing, che aveva tenuto in mano, cadesse a terra. In origine la sua Energia Misteriosa era stata già soppressa da Yun Che, ora a causa dell'effetto della Formazione Sigillante della Fenice poté solo cadere a terra senza muoversi più e rilasciare dei deboli gemiti.


"Ahahahah, ti puoi scordare di poter usare la tua forza fisica, non solo quella profound." Vedendo che Yun Che aveva "perso completamente le forze" Feng Yunzhi rise fragorosamente. "Un mostro come te che ha distrutto la Scultura della Divina Fenice e ha ucciso due dei principi, anche se morissi diecimila volte non potresti espirare le tue colpe! Ora che sei nelle nostre mani... anche se morirai, ricorderai per sempre le conseguenze delle tue azioni!!"


"Diciottesimo Anziano, non lo uccida! Sarebbe troppo indulgente nei suoi confronti." Gridò con entusiasmo Feng Xilin.


"Naturalmente dobbiamo rendere la sua vita un inferno!" Feng Yunzhi sporse la mano destra verso la gola di Yun Che.


Quando il suo palmo fu a circa dieci metri da lui, Yun Che si girò lentamente e mostrò un debole sorriso.
In quel momento Feng Yunzhi si raggelò mentre sentiva una sensazione lugubre diffondersi per tutto il corpo... Un momento dopo gli sembrò di vedere un lieve movimento da parte del giovane...


BOOM!!!!


All'improvviso Feng Yunzhi si sentì come se fosse stato colpito da un enorme martello di diecimila tonnellate al petto. Sentì un fragore paragonabile a quello di una valanga risuonare nelle sue orecchie dall'interno del suo corpo... le sue pupille dilatate potevano vedere ancora il lieve sorriso di Yun Che, ma era già molto vicino.


Yun Che ritirò il pugno destro dal petto di Feng Yunzhi per poi scuotere con noncuranza il polso. Quando lo aveva attaccato, il rumore che aveva provocato era stato così forte che l'aveva sentito metà della città della Divina Fenice. Si poteva immaginare quanto fosse stato spaventoso. Anche un enorme macigno sarebbe stato scagliato via per diversi chilometri di distanza, tuttavia Feng Yunzhi era rimasto sul posto.


Non si era ritirato di un solo passo. Anche quando Yun Che aveva ritirato il braccio, l'Anziano era rimasto fermo... Tuttavia la sua Energia Misteriosa si era dissipata completamente non se ne poteva vedere la minima traccia.


Soffiò una brezza fredda e Feng Yunzhi iniziò a cadere all'indietro come un palo di legno che era stato buttato giù... Non ci fu altro movimento, né segno di fluttuazione o sangue. Mostrò solo un viso spaventosamente pallido, gli occhi strabuzzanti e le pupille dilatate.


L'atmosfera ardente era diventata fredda e silenziosa. Le espressioni sollevate ed entusiaste dei membri della setta della Divina Fenice si erano irrigidite. Feng Hengkong, i vari Anziani e principi che si erano avvicinati per condannare Yun Che, rimasero storditi sul posto. Lo fissarono sbalorditi come statue di pietra, stavano guardando un'impresa impossibile.


Quando Fent Yunzhi cadde, fu come se si fossero risvegliati da un sogno. Feng Feilie gridò per la disperazione: "Yunzhi!!"


"Diciottesimo Anziano!!"


"Eheh!" Yun Che diede un calcio a Feng Yunzhi mandandolo verso l'imperatore. Feng Feilie si fece avanti agilmente e lo prese al volo. Nel momento in cui lo toccò, iniziò a tremare mentre esaminava le sue condizioni con l'Energia Misteriosa; dopodiché cominciò a sussultare con violenza.


"Come sta Yunzhi?" Feng Hengkong si avvicinò subito. Mentre parlava, anche lui posò una mano sul petto dell'Anziano... Dopo un breve momento di contatto, ritirò velocemente il palmo. Il suo shock era ancora più intenso di quello di Feng Feilie.


Gli organi interni di Feng Yunzhi erano stati schiacciati, le sue Vene Misteriose erano state distrutte, i suoi meridiani troncati e le sue ossa si erano polverizzati...


L'esterno del suo corpo non aveva alcun danno apparente, ma l'interno era stato completamente ridotto in poltiglia.
E Yun Che gli aveva dato solo un pugno al petto.


Feng Yunzhi era il diciottesimo tra gli Anziani della setta della Divina Fenice e la sua Energia Misteriosa era all'ottavo livello del Stadio Tiranno Misterioso!! Tuttavia era morto in questo modo a causa di un solo pugno!


"Yun Che... tu... tu... tu!!!" Prima sembrava aver sfogato le sue frustrazioni e stava pensando a come torturare Yun Che per calmare il suo odio profondo, tuttavia in un batter d'occhio Feng Hengkong aveva visto Feng Yunzhi morire miserabilmente per mano del giovane.


Sotto i piedi di Yun Che la Formazione Sigillante della fenice stava ancora brillando. Il bagliore color sangue stava ancora avvolgendo tutto il suo corpo. Feng Hengkong sapeva che nemmeno lui stesso sarebbe riuscito ad usare la sua Energia Misteriosa sotto l'influenza di questo incantesimo, ma Yun Che...


"Continuate a ridere, continuate ad urlare, mi piace sentire questi suoni." Yun Che si guardò attorno con un sorriso; si stava godendo le espressioni sbalordite di tutte le persone davanti a lui.


"Impossibile... Impossibile..." Le pupille degli Anziani che avevano creato la formazione si rimpicciolirono. Incapaci di credere ai loro occhi, stavano mormorando con voci tremanti: "Quella è la Formazione Sigillante della Fenice... è la Formazione Sigillante della Fenice..."


Mentre era all'interno dell'incantesimo formato da più di trenta Anziani, Yun Che aveva ucciso con un pugno Feng Yunzhi... ciò che questa azione aveva provocato non era rabbia e umiliazione, ma quasi un crollo delle loro certezze.


Dietro Yun Che, la risata isterica di Feng Xilin si interruppe mentre l'espressione del principe divenne orribile. Cadde a terra tremando. Poi Yun Che stese le braccia e sollevò un'ondata di profound aura. In seguito ad urla miserabili e spaventate, sia Feng Xilin che Feng Ximin furono attirati dalle mani di Yun Che. Il giovane non si degnò nemmeno di guardare Feng Ximing, osservò direttamente Feng Hengkong e alzò lentamente i suoi figli: "Oggi all'inizio avevo intenzione di uccidere solo uno dei tuoi figli. Dopotutto ne hai quattordici, ucciderli tutti troppo presto rovinerebbe il divertimento. Tuttavia non posso farci niente, il tuo nono figlio è stato così cortese e non vedeva l'ora di morire. Perciò posso solo esaudire i suoi desideri."


"Onorabile padre..." Feng Xilin emise un debole suono. La sua voce era soffocata e disperata perché sapeva che Feng Xiluo e Feng Xichen erano morti tra una delle mani che lo stavano afferrando.


"Nobili principi della Divina Fenice, non dovete essere così nervosi, non ho detto che vi ucciderò." Yun Che sogghignò. "Dovreste sapere bene che non sono io a decidere del vostro destino, ma il vostro onorabile padre. Feng Hengkong ti stai preparando a fare come prima e a guardarli morire o ubbidirai? Non importa quale alternativa sceglierai, ti soddisferò immediatamente."


Feng Ximing, Feng Xilin... Stavolta Yun Che aveva in ostaggio due principi.


Non solo la Formazione Sigillante della Fenice per cui avevano speso una grande quantità di energia e tempo aveva fallito, avevano anche consegnato Feng Xilin nelle sue mani... e Fent Yunzhi era morto in modo orribile a causa di questo.


Feng Hengkong puntava gli occhi sui suoi due figli che potevano morire in ogni momento per mano di Yun Che: stava ricordando come Feng Xiluo e Feng Xichen erano morti per mano sua... Non erano passati nemmeno tre giorni dall'arrivo di Yun Che, eppure aveva portato con sé un incubo oscuro.


Feng Hengkong sporse le mani... Di fronte a Yun Che, il suo prestigio, la dignità, la gloria e l'orgoglio... si erano completamente infranti. Rimanevano solo rabbia, umiliazione odio e profonda tristezza.


"Lasciali andare... Prometto... che esaudirò tutte le condizioni di ieri."


Dopo aver detto questo, Feng Hengkong chiuse gli occhi; le sue palpebre stavano fremendo per la sofferenza. Le sue decisioni avevano già fatto morire in modo orribile due dei suoi figli e non poteva più vederli morire così.


Le parole di Feng Hengkong fecero mostrare agli Anziani delle espressioni addolorate, ma nessuno di loro cercò di fermarlo... Per tre giorni, Yun Che era diventato sempre più spaventoso. Sarebbe stato un bene compensarlo... per salvare i due principi e fare finire questo incubo.


"Tutte le condizioni di ieri?" Yun Che non rise con orgoglio di fronte alla risposta di Feng Hengkong, invece mostrò un'espressione confusa: "Non ricordo di averti detto le condizioni per mantenerli in vita. Cos'hanno a che fare le condizioni di ieri... con quelle di oggi?"
                                


                                



