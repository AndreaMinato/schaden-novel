---
title: Capitolo 709 – la setta della Divina Fenice tremante
pubDate: 2025-02-03T07:52:46.862Z
tags:
    - atg
---


<em>CAPITOLO SPONSORIZZATO ringraziamo Walter!</em>
<em>26 Capitoli in coda, <strong>0/10</strong></em>
<em>-Schadenfreude</em>


Quando Yun Che aveva seminato il caos, aveva sempre contato sulla sua velocità impareggiabile, quindi naturalmente tutti avevano pensato che il suo punto di forza fosse soltanto la sua rapidità; non avrebbe avuto il coraggio, né i requisiti per confrontarsi con loro. Ma oggi aveva ucciso Feng Yunzhi con un solo pugno e ora poterono solo rimanere a guardare mentre tre Anziani... venivano tagliati a metà da un solo fendente di Yun Che!


Come se fossero stati spazzati via da un forte vento, i cadaveri volarono via schizzando sei strisce di sangue a diverse decine di metri a mezz'aria.


In quel momento tutti i discepoli strabuzzarono gli occhi per lo shock, mentre gli Anziani rimasero ancora più stupefatti, sembravano aver perso il loro spirito... Non erano persone banali, né discepoli regolari, ma Anziani dalla grande autorità, al picco delle sette nazioni del continente del Cielo Misterioso; la loro potenza era sufficiente a sconvolgere il mondo!


Eppure con un solo colpo, un solo fendente di Yun Che, erano stati tagliati come tre pezzi di legna marcia...


Non si sarebbero mai immaginati di vedere una scena del genere... eppure al momento si stava rivelando proprio di fronte ai loro occhi.


Mentre tutti si stavano ritirando per lo stupore, solo Feng Hengkong che sembrava aver perso la razionalità, non ridusse minimamente la sua velocità mentre caricava verso Yun Che. Quando si avvicinò, rilasciò un ruggito pieno di risentimento mentre delle fiamme si radunarono nel suo braccio destro portando un potere impareggiabile che poteva distorcere lo spazio. Puntò alla testa del giovane mentre ruggiva: "Yun Che!! Ti voglio morto!!"


"Maestro della setta, stia attento!!"


La folla degli Anziani ne fu sbalordita. Avevano appena visto i tre Anziani morire con un solo fendente e, anche se erano ancora increduli, capivano comunque che forza terrificante doveva essere necessaria per compiere un'impresa del genere. Nonostante la forza misteriosa di Feng Hengkong fosse al decimo livello del Stadio Tiranno Misterioso, più potente dei tre Anziani appena uccisi, la sua forza non poteva comunque rivaleggiare con la loro forza combinata. Se Yun Che avesse risposto, allora sarebbe stato un disastro.


Il giovane rivelò un freddo sorriso di fronte alle fiamme della fenice di Feng Hengkong... Tre anni fa poteva solo aspirare ad ottenere una forza paragonabile a quella dell'imperatore, ma oggi si poteva dire che... la situazione si era completamente ribaltata.


Yun Che percorse la lama del suo spadone con il dorso della mano sinistra. Mentre le fiamme bruciavano sul suo braccio destro, scagliò un pugno verso Feng Hengkong... facendo il suo stesso movimento ed usando delle fiamme identiche. Tuttavia la sua espressione era molto più rilassata dell'imperatore, le sue labbra rivelavano perfino un tocco di spietato disprezzo: "Solo tu... non ne sei degno."
Esplodendo, lo spazio attorno collassò tra le ondate di fuoco, come se fosse eruttato un vulcano a mezz'aria. Al centro di questo oceano di fiamme risuonò uno scricchiolio. Il braccio che Feng Hengkong aveva usato per attaccare si spazzò all'indietro per l'impatto. Un istante dopo le sue ossa si frantumarono dall'interno. Un contraccolpo ancora più potente poi impattò sul suo petto facendo disintegrare la sua Armatura della Fenice e scaraventandolo all'indietro come una palla di cannone.


"Maestro della setta!!"


Diversi Anziani si affrettarono a prendere al volo Feng Hengkong. Nel momento in cui uno di loro lo afferrò, prima che potesse sospirare di sollievo, la sua espressione cambiò drasticamente... La forza trasmessa alle sue braccia superava completamente le sue aspettative. In un istante le sue braccia furono schiacciate dal peso dell'impatto contro l'imperatore... Riecheggiarono degli scricchiolii mentre una grande porzione dello sterno si ruppe e affondò, una grossa foschia di sangue schizzò sul corpo di Feng Hengkong. I due si schiantarono pesantemente sul terreno insieme. In seguito ad un'esplosione assordante, formarono un grande cratere di trenta metri.


Questa scena fece sussultare tutti gli Anziani.


Yun Che aveva già stretto la Spada Colpo Celeste Nemesi dei Diavoli ed era disceso dal cielo puntando dritto verso Feng Hengkong. In quel momento risuonò un ruggito alla sua destra: "Non pensare di poter fare del male al mio Maestro della setta!!"


Il secondo Anziano Feng Feiran brandì la sua Spada della Fenice e si affrettò con una velocità incredibile. Per il grande stupore e la paura, le fiamme nel suo corpo divamparono a tutta forza... Non stava caricando verso Yun Che, ma verso Feng Hengkong. Si stava affrettando disperatamente per arrivare di fronte all'imperatore prima che lo facesse Yun Che. Tuttavia in quel momento la traiettoria del giovane cambiò all'improvviso, non si stava più avvicinando a Feng Hengkong, ora stava andando verso di lui.


Feng Feiran che voleva proteggere l'imperatore non si sarebbe mai aspettato che Yun Che rinunciasse all'opportunità di ferire gravemente o rapire Feng Hengkong e improvvisamente cambiò la traiettoria del suo attacco. Insieme alla sua velocità fulminea... nell'istante in cui le pupille di Feng Feiran rimpicciolirono, la sola azione che poté fare fu mettere davanti la sua arma davanti al petto...


Poosh!!


Risuonò il rumore di uno strappo. Il corpo di Feng Feiran che possedeva la protezione dell'Energia Misteriosa al Nono livello del Stadio Tiranno Misterioso fu trapassato dalla Spada Colpo Celeste Nemesi dei Diavoli come un fragile pezzo di cuoio. Sotto questa forza terrificante, il suo sangue schizzò mentre il suo corpo veniva scagliato a diversi chilometri di distanza.


"Uugh..."


Feng Feiran fece il suo ultimo suono; il suo campo visivo che stava offuscando si stava concentrando sull'espressione fredda di Yun Che e l'enorme spada cremisi che aveva infilzato il suo corpo. Il suo sguardo non mostrava alcun odio, solo un profondo stupore e incredulità, come se stesse sognando... Non poteva credere che lui, l'anziano numero due della setta della Divina Fenice, sarebbe morto così... E la persona che lo aveva ucciso... fosse un giovane di soli ventidue anni...


Inoltre non poteva credere che Yun Che avrebbe potuto trapassare istantaneamente il suo corpo... era potente al punto... da aver superato i limiti del Stadio Tiranno Misterioso...


"Secondo... Secondo Anziano..." Tutti stavano strabuzzando gli occhi. Anche le loro grida erano tremolanti come se fossero stati esposti ad una fredda raffica di vento.


"Eheh..." Guardando le espressioni incredule dei membri della setta della Divina Fenice, Yun Che rise freddamente. Le fiamme del Corvo Dorato iniziarono ad ardere sulla Spada Colpo Celeste Nemesi dei Diavoli mentre menava un fendente verso il basso...


"Burning Sun Rupture!!"


Una palla di fuoco che non era ampia nemmeno tre metri, brillò sull'arma e Yun Che la gettò verso il cadavere di Feng Feiran.


Boom!!


Una sfera di fuoco, che sembrava insignificante perfino agli occhi del più normale membro della setta della Divina Fenice, scoppiò creando un mare di fiamme catastrofico, travolgendo diverse decine di discepoli. In un istante... in un mero istante, furono bruciati senza lasciare una sola traccia, incapaci di emettere un solo suono prima di morire.


Era davvero un incubo... allora erano esasperati da come era scappato, ma oggi capirono che... era soltanto una dimostrazione di grazia da parte sua. Dopo aver visto la velocità innaturale del giovane, alla fine avevano assistito alla sua potenza... che non era meno terrificante della sua rapidità.


Gli Anziani si precipitarono verso Feng Hengkong. Erano radunati in un solo posto, eppure non dava loro alcun senso di sicurezza. Avevano tutti sguardi spaventati e nessuno di loro osò attaccare Yun Che.


Il giovane si girò per guardarli e gli Anziani tremarono. Tuttavia Yun Che non caricò. Aggrottò lievemente le sopracciglia e osservò l'imperatore che era al centro di un grande cratere.


"Feng Hengkong, devi davvero ringraziare il cielo per averti donato una buona figlia... Non sei proprio degno di essere suo padre però. Se non fosse per Xue'er, ti avrei strappato tutti gli arti anche se ti avessi risparmiato la vita."


"Anche se hai sprecato le tre opportunità che ti ho dato, per Xue'er, continuerò a darti delle possibilità. Naturalmente puoi continuare a sprecarle. Tuttavia le conseguenze diventeranno solo più gravi... Ho grandi aspettative per domani, ahahahahah!!"


Ridendo fragorosamente, Yun Che si sollevò in volo e in un batter d'occhio il suo profilo fu avvolto dalle nuvole.


In seguito alla sua partenza, l'incubo sembrò essere cessato. Tuttavia la setta della Divina Fenice non riuscì a calmarsi per molto tempo.


"Onorabile padre, sta bene?"


"Maestro della setta..."


Il braccio di Feng Hengkong era spezzato e gli colava sangue dalle labbra, ma il danno che aveva subito non era grave. L'Anziano che lo aveva preso al volo invece era privo di coscienza per le gravi ferite. Tutti i presenti avevano capito che Yun Che aveva mostrato pietà visto che avrebbe potuto uccidere immediatamente Feng Hengkong.


Con lo sguardo spento, l'imperatore fissò il cielo con le labbra tremanti: "Impossibile... come può essere così forte... Impossibile... Questo è impossibile..."


Anche gli altri erano esterrefatti. Tre anni fa, anche se Yun Che aveva scioccato le sette nazioni, era solo ai livelli di un coltivatore all'Stadio Imperatore Misterioso negli stadi avanzati. Anche se era un'esistenza impareggiabile nella giovane generazione, di fronte ai potenti Anziani della setta della Divina Fenice era solo una formica che poteva essere uccisa con il movimento di un dito.


Da allora, erano passati tre anni... Erano passati solo tre anni!!


Uccidere Feng Yunzhi con un pugno, dividere a metà tre Anziani con un solo fendente, ferire gravemente Feng Hengkong e un Anziano con un solo colpo e anche annientare Feng Feiran, il secondo Anziano più potente con un solo colpo. Questo richiedeva almeno la forza di una persona ad un passo dal Stadio Sovrano Misterioso... o anche una persona che era già arrivata a quello stadio!


In tre anni di tempo, come poteva... essere cresciuto in modo così anormale e illogico?!


"Impossibile... Impossibile!!!"


Feng Hengkong si lamentò e poi vomitò una grossa quantià di sangue fresco. Il suo viso divenne mortalmente pallido mentre cadeva a terra.


"Maestro della setta!!"


"Onorabile padre!!!"


In risposta all'imperatore ci furono solo delle grida afflitte.


-----


A diverse centinaia di di metri sotto la città della fenice, in un'area proibita in cui nemmeno i principi e gli Anziani potevano entrare.


Il posto era circondato dalle fiamme formando un mare ardente. Era fuoco di fenice.


In quel momento riverberarono dei passi che sembravano un po' pesanti. In seguito le luci delle fiamme illuminarono il volto di Feng Hengkong. In quanto imperatore, lui che di solito teneva la testa alta, non osò mostrare nemmeno un po' del suo portamento orgoglioso o un'aura da imperatore. Mentre si muoveva stava perfino facendo lo sforzo di abbassare il capo.


I suoi passi rallentarono gradualmente e alla fine, tra le fiamme più profonde, si fermò. Poi si inginocchiò e chinò ancora di più la testa.


Apparì una figura dai lineamenti sfocati tra le lingue di fuoco ardenti. Risuonò una voce calma, ma dal tono solenne: "Hengkong, l'aura della fenice è stata in tumulto negli ultimi giorni, qual è il problem?"


Feng Hengkong si prostrò di fronte a questa persona: "Sono stato un incapace onorabile padre, mi punisca per favore."


"La tua energia e il tuo sangue sono nel caos e perfino il tuo spirito è stato devastato. Chi ti ha spinto fino a questo punto?" Il tono della voce che proveniva dalle fiamme diventò un po' più grave: "È un Luogo Sacro?"


"No." Feng Hengkong non osò alzarsi. "È... Yun Che."


"Quel giovane di tre anni fa, quello che ha sconfitto la giovane generazione della nostra setta e ha anche salvato Xue'er?" La voce portava un po' di stupore.


"Sì... ma non è morto nell'Arca Primordiale Misteriosa tre anni fa e ora è tornato vivo... È venuto per vendicarsi per l'Impero Ventoblu."


"Capisco... chi è l'esperto che lo sta aiutando?" La voce tra le fiamme era ancora solenne e calma.


Feng Hengkong sospirò profondamente: "È... da solo."


Le fiamme bruciarono in silenzio. Feng Hengkong rimase prostrato a terra senza osare fare una sola mossa.


Solo dopo dieci secondi, la voce risuonò di nuovo: "Tianyu, Tianqing andate ad aiutare Feng Hengkong. Dopo che avrete finito, tornate immediatamente."


"Sì."


A diverse decine di chilometri nel mare di fuoco, riecheggiarono due risposte solenni.
                                


                                



