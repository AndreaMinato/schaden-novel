---
title: Capitolo 714 – Fine veloce della battaglia
pubDate: 2025-02-03T07:52:46.863Z
tags:
    - atg
---


<em>Capitolo regolare,</em>
<em>23 Capitoli in coda, <strong>0/10</strong></em>
<em>-Schadenfreude</em>


Con i violenti attacchi della spada Colpo Celeste Nemesi dei Diavoli combinata con l'Ombra del Dio Stellare, una volta che Yun Che fosse passato in vantaggio, l'avversario non sarebbe riuscito a riprendere l'ìiniziativa. In quel momento Feng Tianyu era in questa situazione. Aveva vissuto per diversi secoli e si era scambiato colpi con innumerevoli esperti, ma anche avesse affrontato un avversario più potente di lui, non era mai stato messo alle strette fino a questo punto.


Sotto i colpi di Yun Che intensi come un uragano, Feng Tianyu poté solo parare e ritirarsi disperatamente. In un batter d'occhio fu respinto a diverse decine di chilometri di distanza. Durante l'intero processo, figuriamoci contrattaccare o scappare, anche prendere respiro era diventato un lusso. Non poteva stabilizzarsi mentre si sentiva schiacciato da enormi montagne.


Nello scontro di prima, era riuscito a a prendere una lieve iniziativa, ma nel momento in cui Yun Che aveva brandito la Spada Colpo Celeste Nemesi dei Diavoli, era stato messo alle strette al punto da non avere tregua. Ma vista la sua Energia Misteriosa incredibilmente ricca, doveva ancora ricevere gravi ferite. Sotto le decine di colpi del giovane, la sua energia e il suo sangue entrarono in tumulto, come se stessero ribollendo.


In quel momento arrivò un'onda d'urto da nord-ovest. Non appena apparì, l'espressione disperata di Feng Tianyu mostrò una traccia di sollievo. Feng Tianqing doveva ancora arrivare, eppure una gigantesca sfera di fuoco stava già sfrecciando verso il giovane.


Yun Che si distanziò da Feng Tianyu con un fendente e, con un altro colpo, distorse la gigantesca sfera di fuoco che si stava precipitando verso di lui deviandola alle sue spalle. Nel momento in cui toccò terra, esplose formando diversi pilastri di fuoco di centinaia di metri d'altezza.


Sotto lo splendore della luce ardente, arrivò alla fine un'altra persona accanto a Feng Tianyu. Era d'età simile al vecchio ed era vestito allo stesso modo; naturalmente era Feng Tianqing che si era precipitato a piena velocità. Tuttavia la sua espressione era davvero orribile perché come il suo compagno, poteva sentire l'aura terrificante che proveniva da Yun Che. Era ancora più scioccato e incredulo.


Le braccia di Feng Tianyu stavano sanguinando a profusione. Radunò frettolosamente la sua energia per sopprimere tutte le sue ferite mentre diceva con solennità: "Tianqing, questo ragazzo è un mostro. È dieci, cento volte più forte di quanto ci immaginassimo... Tsk, dobbiamo scatenare tutta la nostra forza insieme... Se questo ragazzo non morirà... il nostro setta non sarà mai in pace!!"


Non c'era bisogno che lo spiegasse. L'aura di Yun Che era sufficiente a fare capire a Feng Tianqing di essersi sbagliato sulla forza del giovane. Era d'accordo con Feng Tianyu. Fece un sospiro profondo e disse: "Non c'è più bisogno di catturarlo vivo... puntiamo solo ad ucciderlo, non dargli spazio per respirare."
"Colpiamo!!"


Feng Tianqing fece mezzo passo avanti... e le sue fiamme si erano già levate a diverse decine di metri di distanza. Nelle sue mani era apparsa una lama fiammeggiante lunga circa cinque pollici. Entrambe le fiamme si erano fuse insieme e, guardando da lontano, sembravano un sole cremisi.


E sotto di esso la superficie sconfinata della terra si trasformò velocemente in lava.


"Dato che si sono coalizzati, più durerà questa battaglia, più la situazione diventerà svantaggiosa. Se ci sono altri eventi imprevisti, allora sarà ancora più difficile per te affrontarli... Finisci velocemente questa battaglia!" Disse con voce solenne Jasmine.


"Lo so!" Yun Che strinse la Spada Colpo Celeste Nemesi dei Diavoli con entrambe le mani. Prima che l'arma si muovesse, un'aura catastrofica aveva già avvolto la terra. Di fronte a due Monarchi, non si era preparato a fare una ritirata cauta, anzi avevo preso l'iniziativa di fare un passo avanti. La fiamma della fenice più intensa si accese sul suo corpo e si manifestò l'immagine di una fenice che spiegava le ali dietro la sua schiena.


"Annientamento Supremo!!"


Allo stesso tempo le fiamme della fenice di Feng Tianqing e Feng Tianyu si avventarono verso Yun Che.


"Phoenix Fire Burning Heaven!!"


Le due fenici portavano un potere distruttivo che una persona ordinaria non si sarebbe mai potuta immaginare. L'enorme luce accecante e infuocata avvolse ogni cosa e iniziò ad avvolgere Yun Che come un diavolo che proveniva dalle profondità dell'inferno.


Tre Monarchi si stavano scontrando e per un momento annullarono ogni suono. Le fiamme sfrecciarono per il cielo divorando ogni cosa nell'area di diverse decine di chilometri. Lo spazio crollò e diverse fessure spaziali inghiottirono il potere esplosivo e le fiamme.


Era una luce abbagliante e Feng Tianyu e Feng Tianqing furono scaraventati via dall'energia violenta. A mezz'aria cercarono di aiutarsi a vicenda, fermandosi solo dopo che tutta l'energia dei loro corpi si era esaurita. Avevano entrambi il viso rosso come il sangue e la loro Energia Misteriosa impattò sui loro meridiani; era caotica al punto da essere insopprimibile. Dalle labbra di Feng Tianqing scorreva un rivolo di sangue, ma le sue condizioni erano leggermente migliori dato che solo le sue braccia avevano subito ferite più serie. Feng Tianyu invece era già mutilato e le sue mani che stavano tenendo la lama avevano perfino rivelato le ossa bianche; almeno metà dei suoi meridiani nelle sue braccia erano stati perfino distrutti. Sembrava non poter più mantenere la presa sull'impugnatura della lama per l'intenso dolore e le gravi ferite.


Ding...


Con un lieve tintinnio, lo spadone fiammeggiante di Feng Tianqing si spaccò. La lama si disperse in frammenti.


Feng Tianyu e Feng Tianqing sussultarono. Feng Tianqing sospirò, non si addolorò per la perdita della sua lama preziosa, invece disse con solennità: "Basta. Con ferite del genere, temo che non basteranno nemmeno dieci anni per recuperare pienamente. Dieci anni dovrebbero essere sufficienti per trovare un'altra spada adatta... Tianyu, come stanno le tue ferite?"


"Sto bene." Nonostante Feng Tianyu avesse già scambiato colpi con Yun Che prima, la sua forza misteriosa dopotutto superava quella di Feng Tianqing di un livello, così le sue ferite non erano molto più gravi di quelle di Feng Tianqing. Disse con voce roca e lo sguardo fisso sulle fiamme tiranniche di fronte a lui: "Durante quell'attacco abbiamo usato tutta la nostra forza. Nonostante abbiamo subito alcune ferite, quel mostro...dovrebbe essere ridotto in cenere."


Feng Tianqing annuì lentamente: "Nonostante le sue abilità siano anormali, possiede solo un fisico all'Stadio Imperatore Misterioso dopotutto, è impossibile che sia sopravvissuto. Aaah, nemmeno nei miei sogni avrei mai pensato che sarebbe apparso un mostro come lui nella piccola Nazione Ventoblu. C'è voluto l'intervento di entrambi..."


Boom boom boom...


Riecheggiarono delle esplosioni impressionanti. Le fiamme della fenice di fronte a loro ondeggiarono in modo irregolare e un momento dopo si divisero con violenza.


Yun Che caricò all'improvviso in avanti con un potente attacco che non era più debole di quello di prima.


"Co... Cosa?!"


Feng Tianyu e Feng Tianqing spalancarono gli occhi. In quel momento per la prima volta nelle loro vite sperimentarono il vero terrore.


Anche se Yun Che non era morto, sarebbero comunque riusciti ad accettarlo se l'avessero visto ricoperto di sangue. Tuttavia lo sguardo del giovane era ancora freddo e feroce e la sua aura non si era minimamente indebolita. Da ciò che vedevano, sembrava che non avesse alcuna ferita. Era un risultato che non avrebbero mai potuto accettare.


Con shock e incredulità, reagirono istintivamente con tacito accordo. Volarono entrambi in due direzioni diverse, uno a sinistra e l'altro a destra. Prima Yun Che aveva scagliato istantaneamente "Annientamento Supremo", evidentemente voleva seguire il consiglio di Jasmine di terminare velocemente la battaglia. Anche se aveva avuto il vantaggio assoluto per tutto questo tempo, i suoi avversari eran comunque due potenti Monarchi; non sarebbero stati facili da battere.


Dato che voleva finire velocemente questo scontro, come poteva permettere loro di fuggire?


Yun Che non li inseguì, invece dopo aver guardato brevemente dove stavano fuggendo, un bagliore brillò nelle sue pupille e sopra la sua testa apparì l'immagine di un gigantesco drago azzurro.


"Dominio dell'Anima del Drago!!"


La pressione spirituale che originava dal Drago Primordiale Azzurro discese dal cielo avvolgendo Feng Tianyu e Feng Tianqing. Dato il loro livello, non avrebbero dovuto subire effetti troppo grandi a causa del Dominio, ma erano già scioccati dalla potenza di Yun Che, quindi sprofondarono istantaneamente in un profondo abisso di paura. Si afflosciarono per l'estremo terrore e caddero direttamente a terra; la loro Energia Misteriosa protettiva ne fu influenzata mentre si disperdeva come onde del mare.


Pfft!


La Spada Colpo Celeste Nemesi dei Diavoli trapassò facilmente la schiena di Feng Tianyu accompagnata dal rumore di uno squarcio. L'energia invase il suo corpo sminuzzando istantaneamente i suoi meridiani, le sue Vene Misteriose e i suoi organi.


A causa dello strato protettivo fatto dai poteri di un Monarca, quando Yun Che aveva usato Annientamento Supremo, aveva solo inflitto loro un po' di ferite, ma sotto il Dominio dell'Anima del Drago, un solo fendente noncurante avrebbe potuto ucciderli come se fossero persone comuni.


Questa era la natura terrificante del Dominio dell'Anima del Drago.


Feng Tianyu si irrigidì mentre sentiva chiaramente la morte che si avvicinava. Con l'ultimo briciolo della sua volontà si volse poco a poco, sembrava voler vedere il volto di Yun Che prima di morire...


"Tu... mo... stro..."


La sua testa si era solo girata per metà per poi abbassarsi senza fare più un solo suono. Pronunciare queste due parole era costato tutta la sua determinazione, tuttavia non contenevano odio o riluttanza, ma stupore e incredulità.


"Umpf, grazie per il complimento." Yun Che rise freddamente. Con un cenno scagliò via il cadavere di Feng Tianyu che cadde nel mare di fiamme di fenice. In un batter d'occhio si era già ridotto in cenere.


Nei diversi secoli per cui Feng Tianyu era vissuto, non si sarebbe mai sognato di morire per mano di qualcuno di circa vent'anni.


Yun Che si girò freddamente verso Feng Tianqing. Il Dominio dell'Anima del Drago di prima era durato per soli due secondi prima che lo richiamasse. Feng Tianqing era ancora a terra, ma non si sapeva perché fosse ancora sotto shock o per il crollo del suo spirito. Non colse questa opportunità per fuggire e il suo sguardo era già diventato spento.


"Tu... chi... sei?" Le labbra di Feng Tianqing stavano tremando. Si era coalizzato con Feng Tianyu, eppure era stato sconfitto da Yun Che in questo modo. Ora era l'unico rimasto e portava anche gravi ferite. Insieme al collasso del suo spirito a causa dell'Anima del Drago, aveva già perso ogni energia per resistere.


"Sono Yun Che, principe consorte della famiglia imperiale di Ventoblu, marito dell'imperatrice di Ventoblu e il genero dell'imperatore precedente ucciso da voi! Un cittadino di una nazione violata e ridotta in un inferno da voi senza alcun motivo! Capisci ora?!" Disse freddamente Yun Che.


"..." Le mani di Feng Tianqing sprofondarono nel terreno mentre mormorava: "È questa la volontà del cielo...?"


"Volontà del cielo?" Yun Che sbuffò freddamente: "Eheh, questa è la punizione che meritate!! Ed è... appena iniziata!!"


"Eheheh... Feng Tianqing rise in modo fiacco: "Nonostante sia stato inutile e non sia riuscito ad ucciderti, le fondamenta di cinquemila anni dietro il nostro setta della Divina Fenice non è qualcosa che qualcuno come te possa scuotere... Dato che siamo morti... non vivrai nemmeno tu molto a lungo."


Boom!!


Risuonò un'esplosione sorda. Il suo corpo tremò mentre il suo sangue schizzava dai sette orifizi del volto. Dopodiché crollò lentamente a terra con gli occhi chiusi.


In quanto Grande Anziano, provava riluttanza nell'essere ucciso da un giovane, ma sapeva che non sarebbe riuscito a sfuggire a Yun Che, quindi si era suicidato distruggendo i suoi meridiani e i suoi organi... Dopo che cadde a terra, anche il sangue della fenice nel suo corpo iniziò a bruciare, riducendo in cenere il suo corpo.


Yun Che si girò, mantenne la presa sulla sua Spada Colpo Celeste Nemesi dei Diavoli e rise freddamente: "Se potrò smuoverlo o no, non è qualcosa che tu possa decidere!"


Quando finì di parlare, si era già levato in volo verso la città della Divina Fenice.


-----


Bang!!


Feng Hengkong tremò all'improvviso come se fosse stato colpito da una saetta divina, barcollò e poi cadde all'indietro.


"Maestro della setta!!"


"Onorabile padre!!"


Gli Anziani e i principi attorno ne furono scioccati. Lo sostennero e chiesero con ansia: "Maestro della setta, cosa le è successo?"


Le labbra di Feng Hengkong stavano ancora tremando e aveva strabuzzato gli occhi. Questa era un'intensa paura e sorpresa.


"L'Anziano Tianyu... è morto."
                                


                                



