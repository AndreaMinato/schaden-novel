---
title: Capitolo 72 – La battaglia che scosse la città (9)
pubDate: 2024-05-25T14:27:25.190Z
tags:
    - atg
---


“Ahah, bene! Ad essere sinceri improvvisamente ho lo strano desiderio che mio Fratello Minore Yun mi sconfigga. Detto questo posso assicurarti che non mi tratterrò!”
Tie Hengjun rise rumorosamente, il suo sguardo era già tornato freddo e calmo. Fece oscillare orizzontalmente la sua lancia d’argento e gridò: “Preparati a ricevere questo mio attacco… Dragon of the Rising Sun!!”
Un’enorme ondata di pressione si raccolse sopra la lancia. Quando Piercing Cloud iniziò a danzare, tutti i presenti udirono chiaramente le deboli grida di un drago e sui loro volti, uno dopo l’altro, apparvero espressioni di incredulità. E a quel punto, Piercing Cloud colpì orizzontalmente verso Yun Che… quella mossa avrebbe potuto essere sia una spazzata che un affondo; l’affondo avrebbe potuto perforare qualsiasi cosa, e la spazzata avrebbe potuto far cadere migliaia di avversari. Il fatto che Tie Hengjun scelse di usare la spazzata dimostrava la sua profonda conoscenza della lancia; se avesse scelto di usare un affondo, Yun Che avrebbe potuto rimanere gravemente ferito, se non fosse riuscito a schivare per colpa dell’aura opprimente di quell’arma; ma con una spazzata, non solo sarebbe stato più facile colpire Yun Che, ma sarebbe anche stato poco probabile infliggere ferite letali.
Mentre si avvicinava, la lancia portava con sé una forza impressionante, come quella di uno tsunami che si stesse per abbattere durante una tempesta. Quella potenza, veicolata da Piercing Cloud, superava di gran lunga quella di ognuno dei precedenti attacchi di Tie Hengjun.
Tuttavia, ciò che sbalordì Tie Hengjun, così come chiunque altro, fu che, di fronte a quella forza terrificante, Yun Che non scelse affatto di schivare usando la sua strana Tecnica Profound di Movimento; al contrario rimase fermo e alzò il braccio destro per accogliere Piercing Cloud, che stava spazzando orizzontalmente verso di lui.
“C*zzo! È impazzito!!” esclamarono subito molti degli allievi presenti nel Palazzo Principale.
“Schivalo, svelto!!” urlarono tutti e quattro gli Anziani del Palazzo Profound New Moon. In quanto praticanti esperti, che sorpassavano di gran lunga quei ragazzi, ovviamente sapevano bene che razza di enorme potere accompagnasse la lancia di Tie Hengjun.
Tuttavia, Yun Che non li ascoltò minimamente; piuttosto, il suo braccio accelerò e si scontrò violentemente con Piercing Cloud, che portava con sé quella forza spaventosa.
CLANG!!
All’interno del Palazzo Principale risuonò un assordante rumore metallico.
Nel momento in cui il braccio di Yun Che colpì Piercing Cloud, Tie Hengjun si sarebbe aspettato che quel colpo lo avrebbe scagliato a qualche dozzina di metri di distanza. Tuttavia, in quell’istante, le sue pupille si contrassero improvvisamente fino a raggiungere le dimensioni di uno spillo; infatti, si era sentito come se la sua lancia avesse incontrato sul suo percorso una piastra d’acciaio, indistruttibile e incredibilmente spessa e un’onda d’urto attraversò Piercing Cloud, fino a raggiungerlo…
Tie Hengjun all’improvviso provò dolore al petto. Fu respinto all’indietro con una singola capriola in aria e fu a malapena in grado di fermarsi dopo aver indietreggiato di altri cinque o sei passi. Le sue braccia, che stringevano Piercing Cloud, si indebolirono leggermente. Se non fosse stato per il suo controllo della lancia, che aveva interiorizzato e gli era penetrato fin nelle ossa, il rinculo di poco prima sarebbe stato più che sufficiente a disarmarlo.
Eppure, Yun Che fece solo due o tre passi indietro, prima di riuscire a stare in equilibrio. Scosse le braccia, che sentiva deboli, e sorrise lievemente.
“Co… Cosa!!” il padre di Tie Hengjun, il Maestro del Clan dell’Iron Spear Clan, Tie Zhancang, si alzò in piedi di colpo. Il Maestro del Clan di una dei sette Maggiori sect, che avrebbe potuto far tremare New Moon City, era davvero rimasto così scioccato dalla scena da perdere il controllo! In quanto Maestro del Clan dell’Iron Spear Clan, sapeva quanto terrificante fosse la potenza di quella mossa, “Dragon of the Rising Sun”, meglio di chiunque altro. Persino degli avversari di tre livelli di Profound Strength più in alto di Tie Hengjun non sarebbero necessariamente riusciti a parare quell’attacco affrontandolo frontalmente.
Ma Yun Che, un banale allievo al primo livello del Nascent Profound Realm, era per davvero… per Davvero!!!
Siccome Tie Zhancang era già così sbalordito, non serve menzionare in che stato fossero tutti gli altri; le mandibole degli studenti dell’Iron Spear Clan erano spalancate praticamente al punto da toccare terra, e persino gli occhi dei quattro Anziani del Palazzo Profound New Moon stavano per schizzare fuori dalle loro orbite. In breve tempo, Yun Che li aveva lasciati senza parole, una volta dopo l’altra; e questa volta erano sorpresi quasi al punto da perdere il controllo, avrebbero quasi potuto scoppiare a urlare da un momento all’altro.
Dopo essersi difeso dall’attacco, lo sguardo di Yun Che divenne ancora più calmo; infatti, sapeva che quel duello si sarebbe sicuramente concluso con la sua vittoria. Anche se “Evil Soul” era solo il primo e più debole dei livelli delle Art del Dio Malvagio, la grandezza del suo terrificante potere superava già di molto le aspettative di Yun Che. Guardò Tie Hengjun, che aveva un volto strabiliato, e disse, sorridendo: “Fratello Tie, ora è il mio turno di attaccare!”
Yun Che fece un passo in avanti e si avvicinò a Tie Hengjun in un battito di ciglia, come un drago famelico. La condizione mentale di Tie Hengjun era esattamente quella che si sarebbe aspettato; era praticamente incomparabile a tutti gli atri geni della sua età; infatti, superò immediatamente lo stupore e riacquistò la calma. Piercing Cloud si alzò come una fulmine e si diresse verso Yun Che, che ormai era già molto vicino.
CLANG!!
Quando Piercing Cloud colpì il pugno destro di Yun Che, il rumore di una collisione tra pezzi di metallo risuonò ancora una volta. Il corpo di Tie Hengjun si piegò all’indietro, la sua mano si indebolì e quasi fece cadere la lancia. Era sorpreso fin nel profondo del suo cuore… la sua Profound Strength era al quarto livello del Nascent Profound Realm e sebbene fosse abbinata alla forza di una lancia, era stata davvero bloccata così facilmente con un solo pugno; come poteva una forza come quella appartenere davvero a qualcuno al primo livello del Nascent Profound Realm!
Nuovamente senza parole, Tie Hengjun inspirò ferocemente e rilasciò senza trattenersi tutta la Profound Energy che aveva in corpo. Il suo controllo della lancia fu spinto al limite; Piercing Cloud lasciava dietro di sé immagini residue che coprivano il cielo, intrappolando tra di esse l’intero corpo di Yun Che.
Clang!
Clang!
Clang!
Clang…
Clang!
Piercing Cloud continuò a scontrarsi con i pugni di Yun Che per una dozzina di volte, emettendo un suono incredibilmente intenso di metallo vibrante. Prima dell’ultimo impatto, lo sguardo di Yun Che si fece solenne; entrambi i suoi pugni sfrecciarono verso la lancia, colpendola simultaneamente.
CLANG!!!
“Ugh!”
Tie Hengjun si lasciò scappare un gemito soffocato e si ritirò barcollando, come se fosse travolto da una tempesta inarrestabile. Solo dopo essere arretrato per più di dodici o più passi, finalmente riuscì a fermarsi e a ritrovare l’equilibrio; entrambe le sue mani, ancora strette intorno a Piercing Cloud, tremavano senza sosta.
Yun Che abbassò le braccia e guardò Tie Hengjun con uno sguardo tranquillo, ma non continuò ad attaccare.
Tie Hengjun emise un lungo sospiro di sollievo e rimise Piercing Cloud all’interno del suo Anello Spaziale. Dopo aver raddrizzato la propria postura, mostrò a Yun Che un sorriso pieno di gratitudine, e disse: “Fratello Yun, ho perso e sono sinceramente convinto che non avrei mai potuto batterti.”
Gli altri non potevano saperlo, ma Tie Hengjun aveva chiaramente capito che l’ultimo colpo era molto al di sopra delle sue capacità; era abbastanza forte da fargli immediatamente cadere Piercing Cloud dalle mani. Ma un’istante prima che Piercing Cloud sfuggisse alla sua presa, quella soverchiante Profound Energy si era ritratta all’improvviso… Siccome l’Iron Spear Clan aveva addirittura inserito la parola “Spear”, lancia, nel proprio nome, era ovvio quanto per loro fosse importante quell’arma. Prima della battaglia, Tie Hengjun aveva anche detto a Yun Che che Piercing Cloud era per lui come una compagna; sembrava essere importante quanto la sua stessa vita ed era sempre stata al suo fianco. Per persone come lui, essere disarmati sarebbe stata un’umiliazione tremenda, ancora più inaccettabile della morte stessa.
“Se è possibile, vorrei davvero diventare tuo amico, Fratello Yun.” disse Tie Hengjun.
“Con le parole che hai pronunciato, siamo già diventati amici.” rispose Yun Che, sorridendo.
Tie Hengjun non sapeva cosa dire. Sollevò un pugno in segno di amicizia e, sorridendo sinceramente, tornò con calma al suo posto.
“Padre ho perso; ho perso senza avere possibilità di vittoria, e mi sono arreso, eppure è stata una sconfitta molto felice.” affermò tranquillamente Tie Hengjun, dopo essersi seduto a fianco di suo padre, Tie Zhancang.
“Che duello splendido.” esclamò sinceramente Tie Zhancang: “I tuoi progressi mi hanno sorpreso e gratificato. Anche se hai perso, sono sicuro che non sia stato perché sei debole; al contrario, i tuoi miglioramenti hanno superato di gran lunga le mie aspettative. Tuttavia, quel ragazzo di nome Yun Che…” diede un’occhiata a Yun Che con uno sguardo imperscrutabile: “Quel ragazzo, in futuro diventerà sicuramente un drago che volerà tra le nuvole. Ma quest’oggi, ha provocato quasi tutte i grandi Sect di New Moon City in una volta sola; ora che sai a quale calamità potrebbe star andando incontro, sei ancora sicuro di voler diventare suo amico?”
Tie Hengjun non ci pensò nemmeno per un istante e annuì immediatamente.
“Bene! È così che si comporta un vero uomo, sei davvero un figlio degno di me, Tie Zhancang.” Tie Zhancang rise compiaciuto.
Grida di incredulità attraversarono il Palazzo Principale.
“Ha davvero battuto Tie Hengjun! Cielo! Che in realtà io stia sognando?”
“È davvero solo al primo livello del Nascent Profound Realm? Sss– come diavolo è possibile! Troppo terrificante… troppo terrificante!”
Tie Hengjun era un genio, degno di questo titolo… ma Yun Che, era semplicemente un mostro!!
A questo punto era difficile che Yun Che non avesse attirato l’attenzione degli Anziani e dei Maestri del Clan dei sette Maggiori Sect. Il Palazzo Profound New Moon, che avevano sempre guardato dall’alto in basso, aveva inaspettatamente portato alla luce una persona del genere. Sconfiggere Xuan Yu del Profound Heart Sect, Yan Ming del Cloudy Sun Sect, Feng Guangyi del Palazzo Profound Stormy e persino il Giovane Maestro del Clan dell’Iron Spear Clan, Tie Hengjun, con una Profound Strength solamente al primo livello del Nascent Profound Realm… se non l’avessero visto di persona, nessuno ci avrebbe mai creduto!
Il loro piano iniziale era di mostrare la propria forza in presenza del nuovo Capo Palazzo, ma era stato mandato in pezzi da Yun Che, che da solo aveva catturato tutta l’attenzione. Questo aveva anche permesso al Palazzo Profound New Moon di vantarsi in loro presenza e un paio di volte quel ragazzo li aveva anche umiliati, come se li avesse presi a schiaffi.
“Cognato… quello è davvero mio cognato?” Xia Yuanba spalancò gli occhi, fissando la persona al centro del Palazzo Principale, che attirava gli sguardi di tutti, facendosi ammirare. Non riusciva a collegare quell’immagine a Yun Che, invalido, che aveva dovuto sopportare di essere disprezzato e ridicolizzato in ogni modo, e che aveva anche avuto bisogno della sua protezione.
Tutti gli alunni maschi del Palazzo Profound New Moon stavano stringendo i pugni, con gli occhi brillanti di gioia, senza sapere come esprimere le emozioni che stavano provando. E gli occhi delle ragazze, che guardavano Yun Che, erano già come quelli di chi guarda una stella. Specialmente Ye Hongling, che aveva parlato con Yun Che poco prima; ripensando a quello che gli aveva detto, “Se in futuro dovessi avere qualche problema, vieni pure da me”, non poté fare altro che arrossire dall’imbarazzo… perché ora sapeva che quelle parole erano completamente insensate.
Ovviamente c’erano anche persone invidiose, che lo stavano odiando gelose; come per esempio… Murong Ye.
Sebbene tutti gli altri intorno a lui stessero mentalmente facendo il tifo per Yun Che, Murong Ye continuava a sbuffare, e avvertiva nel cuore una sensazione estremamente spiacevole. Infatti, Yun Che era rimasto sotto ai riflettori per fin troppo tempo e aveva permesso agli studenti del Palazzo Profound New Moon di avere il coraggio necessario a restare a testa alta; si poteva facilmente immaginare quanta popolarità avrebbe avuto da ora in poi, all’interno del Palazzo Profound New Moon… avrebbe persino potuto superare lui, che era sempre stato il più popolare del Palazzo.
Guardando Lan Xueruo, si accorse che stava fissando Yun Che e che i suoi occhi brillavano di uno splendore inusuale; un bagliore che a lui non era mai stato mostrato. Immediatamente il fuoco della gelosia divampò violentemente nel suo cuore e i suoi denti si strinsero con forza, quasi automaticamente… Sei solo un moccioso selvaggio al primo livello del Nascent Profound Realm, proveniente da una piccola e sperduta città! Hai ricevuto abbastanza attenzione per oggi; in futuro ti farò capire chi è il vero numero uno qui nel Palazzo Profound New Moon!
“Contando mio Fratello Maggiore Tie, siamo a quattro… Chi vuole essere il prossimo?”
Yun Che restò in piedi al centro del Palazzo Principale, e affrontò i sette Sect, rinnovando ancora una volta la sua sfida.
La sconfitta di Feng Guangyi aveva già terrorizzato i discepoli di sedici anni così tanto che nessuno di loro avrebbe osato raccogliere la sfida; ora che aveva anche sconfitto Tie Hengjun, avevano paura persino di fare rumore. Anche dopo più di mezzo minuto, nessuno dei membri dei sette Maggiori Sect aveva ancora risposto. A quel punto, una voce piena di sdegnò risuonò con forza: “Per quanto riguarda gli allievi di sedici anni, né il loro numero né la forza di quelli che abbiamo portato sono soddisfacenti. Quindi nella categoria dei sedici anni, questa conterà come una nostra sconfitta. Eheh, oseresti permettere agli studenti del tuo Palazzo che hanno già compiuto diciassette o diciotto anni di farsi avanti e duellare con noi?”
Quando quelle parole furono pronunciate, immediatamente ricevettero il sostegno dei sette Maggiori Sect. Tuttavia, Yun Che rise freddamente: “Volete sfidare gli studenti del mio Palazzo che hanno più di sedici anni? Va bene; ma prima dovreste almeno battere me, che sono solo un sedicenne, giusto? Altrimenti, come potreste avere i requisiti per sfidare i miei Fratelli e Sorelle Maggiori… Eheh, tu che hai appena parlato, Fratello mio, sembreresti avere… diciotto, diciannove anni? Che ne dici di affrontare me, un allievo del Palazzo Profound New Moon di soli sedici anni? Se riesci a battermi, potrai sfidare qualsiasi mio Fratello o Sorella Maggiore, senza restrizioni. Ma se non riesci nemmeno a battere un ragazzo di sedici anni come me, eheh…”
La folla guardò in direzione della persona che aveva parlato. Quando sollevò le mani, tutti strabuzzarono gli occhi. I discepoli, che stavano tutti per mettersi a urlare, si zittirono all’improvviso, e persino gli Anziani del Palazzo Profound New Moon si allarmarono.
Quella persona… quella persona è…
Quel ragazzo di diciotto o diciannove anni aveva un volto un po’ pallido. Diede un’occhiata inespressiva a Yun Che, con uno sguardo indifferente simile a una pozza di acqua stagnante, e rise con disprezzo, come se avesse sentito una battuta volgare e per nulla degna del suo interesse: “Stai dicendo che.. vorresti sfidarmi?”



