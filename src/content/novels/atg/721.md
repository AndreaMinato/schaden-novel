---
title: Capitolo 721 – Finalmente si Ritrovano
pubDate: 2025-02-03T07:52:46.864Z
tags:
    - atg
---


<em>CAPITOLO SPONSORIZZATO ringraziamo Marco!</em>
<em>16 Capitoli in coda, <strong>0/10</strong></em>
<em>-Schadenfreude</em>


Yun Che non si girò.


Da quando era entrato nell'impero della Divina Fenice, la persona che temeva di vedere di più era Feng Xue'er.


Non che non desiderasse incontrarla, ma non poteva... né osava farlo.


Inoltre ogni volta che uccideva un altro membro della setta della Divina Fenice, diventava sempre più incapace di affrontarla.


Non solo apparteneva a questo setta, era anche la figlia di Feng Hengkong. Inoltre era la prediletta dell'intero impero... Allo stesso tempo aveva anche lui un debole per lei. Durante il suo viaggio... era stata il più grande "ostacolo".


"Xue'er..." Mormorò piano Yun Che. Il suo animo che prima non era stato minimamente scosso, né aveva provato paura di fronte al nemico, ora era sconvolto.


I vestiti bianchi di Feng Xue'er fluttuavano a causa delle onde di calore mentre la ragazza si stava coprendo la bocca con le mani. La sua bellezza assoluta che poteva fare impallidire perfino le fate del paradiso ora era soffocata dalle sue lacrime.


Il mormorio di Yun Che era stato debole come una brezza mentre il giovane non riusciva più a trattenere le sue emozioni. Tuttavia questo fece scatenare tutte le emozioni che Feng Xue'er aveva trattenuto fino ad ora, così la ragazza singhiozzò e si precipitò da lui, le sue lacrime continuavano a scorrere lucenti come stelle nel cielo notturno.


In quel momento il purgatorio fiammeggiante nel cielo, le anormalità nella città e la minaccia che incuteva su tutta la città... era stato tutto dimenticato da lei. Nei suoi occhi velati dalle lacrime era tutto svanito eccetto Yun Che...


"principessa Xue..."


"Xue'er, non ti avvicinare a lui!!"


L'arrivo di Feng Xue'er aveva colto tutti di sorpresa. Tuttavia le sue azioni incomprensibili li scioccò e li confuse ancora di più mentre impallidivano per l'orrore.


Risuonarono diverse migliaia di grida scioccate, ma non riuscirono a fermare minimamente i movimenti di Feng Xue'er. Mentre i suoi abiti bianchi fluttuavano, si precipitò verso Yun Che come una falena verso la luce e lo abbracciò da dietro premendo con forza il suo viso singhiozzante sulle spalle del giovane. Chiuse gli occhi mentre si immergeva nell'aura e nell'odore che solo Yun Che possedeva e mormorò: "Fratellone Yun... non sto davvero... sognando... fratellone Yun..."


"..." Il giovane si irrigidì. L'aura diabolica che aveva avvolto l'intera città scomparì. Era scoppiata come una bolla. Anche la sua rabbia, il suo risentimento, l'odio e il desiderio di vendetta furono avvolte da questa sensazione di calore.


"Principessa... principessa Xue..."


"Cosa... Cosacosacosa..."


"Cosa... cosa sta succedendo? Cos'è appena successo?"


.....
Erano rimasti tutti sbalorditi. Alzavano le teste fissando con stupore Yun Che e Feng Xue'er che si abbracciavano. Avevano spalancato le bocche e strabuzzato gli occhi.


Feng Xue'er. Era la prediletta della setta della Divina Fenice, il sacro tesoro e la sola principessa dell'impero. Inoltre era la sola erede dello Spirito della Divina Fenice e la seconda Divina Fenice della setta!


Il suo talento, la sua posizione, la sua stirpe e la sua bellezza... erano tutti impareggiabili. Una persona come la principessa Xue, era un'esistenza irreale che aveva ricevuto la massima cura e protezione dall'intero setta. Prima che compiesse tredici anni, era stata protetta personalmente dalla Divina Fenice Ancestrale in persona. Era stato difficile perfino per Feng Hengkong incontrarla. Dopo che aveva compiuto tredici anni perfino i principi e gli Anziani non potevano avvicinarsi a lei.


Tuttavia ora... quella principessa Xue così importante per loro stava abbracciando un estraneo. Inoltre aveva preso l'iniziativa di farlo e stava anche piangendo per lui.


"Xue'er allontanati da lui!!" Gli occhi di Feng Ximing si iniettarono di sangue mentre iniziava ad ansimare così tanto che sembrava stare per esplodere. Il ritorno improvviso di Feng Xue'er non era stato una grande sorpresa per lui. Dopotutto un trambusto del genere era stato sufficiente per raggiungere la Valle della Fenice. Tuttavia non si sarebbe mai immaginato che la prima cosa che avrebbe fatto una volta tornata sarebbe stato abbracciare Yun Che.


Feng Ximing si sentì quasi esplodere. Un senso di rabbia indescrivibile... e gelosia sembrò averlo sconvolto. Nemmeno quando Yun Che aveva minacciato di annientare tutto la setta il suo odio era stato così estremo.


Perché anche se lui era il fratello maggiore di Xue'er e anche il principe ereditario... non era riuscito nemmeno a toccarle il mignolo.


Feng Ximing rilasciò un ringhio gutturale e selvaggio, poi si sollevò in volo.


Feng Tianwei si incupì mentre faceva un cenno e fece schiantare a terra Feng Ximing con una forte ondata di Energia Misteriosa: "Vuoi davvero morire così tanto!!"


"Ming'er, non essere fonte di imbarazzo!" Ringhiò Feng Hengkong mentre dava un'occhiataccia a Feng Ximing che si stava rialzando a stento con una smorfia. Tuttavia anche i suoi pugni e il suo viso erano tesi. L'intensità della sua reazione non impallidiva in confronto con suo figlio.


Quando Feng Xue'er si era svegliata, le lacrime che aveva versato per Yun Che avevano confuso Feng Hengkong. Quindi quando aveva scoperto all'improvviso che il giovane non era morto, il suo intento omicida era aumentato in un istante.


Oggi ciò che temeva di più era accaduta... Inoltre la situazione era ancora peggiore di quanto si era aspettato.


"Che diavolo... sta succedendo?" Feng Tianwei si incupì in modo spaventoso. Qualcuno che era vissuto secoli e che un tempo era stato imperatore di una nazione avrebbe sicuramente capito... che le azioni di Feng Xue'er andavano ben oltre una semplice gratitudine!


Non poteva credere che avrebbe versato lacrime per un uomo e avrebbe preso l'iniziativa di abbracciarlo.


Era Xue'er... il futuro "dio" della setta della Divina Fenice!!


"..." Feng Hengkong si afferrò la testa mentre rispondeva con dolore: "Questo era il motivo... per cui dovevo uccidere Yun Che..."


"Xue'er dev'essere stata stregata da lui... Uccidilo... Nonno... deve uccidere quel bastardo di Yun Che. Lo uccida!!!" Feng Ximing afferrò l'orlo degli abiti di Feng Tianwei. Sia il suono della sua voce che la sua espressione sembravano colti da un dolore immane.


"..." Le sopracciglia di Feng Tianwei fremettero mentre sospirava profondamente. Si accigliò lievemente e mormorò: "L'aura di Xue'er... perché è cambiata così tanto..."


Nel mondo non esisteva una sola persona che poteva sopportare di vedere Feng Xue'er piangere. Mentre singhiozzava le sue lacrime continuavano a colare sulle spalle di Yun Che, inumidendo i suoi abiti e commuovendolo profondamente.


Dopo essere rimasto immobile per molto tempo, Yun Che aveva finalmente deciso di girarsi. Allungando la mano, sollevò il viso singhiozzante di Feng Xue'er e le asciugò le lacrime... la Feng Xue'er che era accanto a lui sembrava proprio uguale a quella di tre anni fa. La sua bellezza radiosa era ancora splendente al punto da sembrare irreale.


"Xue'er... Tu e Chan'er siete state bene negli ultimi tre anni?"


Le lacrime inondavano gli occhi di Feng Xue'er mentre fissava stordita il giovane. Voleva ridere di cuore, ma allo stesso tempo voleva abbracciarlo e piangere: "Finché potrò vedere il fratellone Yun... starò per sempre bene... io... pensavo... che non ti avrei mai più rivisto..."


"Devo ancora rispettare la mia promessa, perché non potevi vedermi più? In questi tre anni ho solo fatto un viaggio sull'Arca Primordiale Misteriosa." Sorrise gentilmente Yun Che.


"Sì..." Feng Xue'er sorrise con le lacrime agli occhi. Il suo sorriso sembrò fare perdere colore al resto del mondo.


Il purgatorio ardente continuò ad incombere sulla città, tuttavia le sensazioni di melanconia di Yun Che e la passione di Feng Xue'er avevano messo in ombra tutto il calore. Gli Anziani e i discepoli erano esterrefatti. Feng Ximing stava stringendo i denti così tanto da farseli sanguinare mentre faceva del suo meglio per non perdere il controllo.
Tuttavia non poté trattenersi dal ruggire come una bestia mentre gridava come un folle: "Yun Che... LASCIA ANDARE MIA SORELLA!"


"Xue'er, allontanati da lui, sbrigati e allontanati da lui! Ti ucciderà!" Feng Ximing sembrava essere impazzito.


Il ruggito del principe ereditario fece riprendere dal loro stupore i praticanti del mistero della Divina Fenice, anche Feng Tianwei gridò con un tono severo: "Xue'er, sbrigati e allontanati da quella persona. Torna da tuo nonno! È troppo pericoloso!!!"


Le mani nivee della principessa si asciugarono gentilmente le lacrime mentre rivelava un sorriso sincero e diceva: "Nonno, fratello, non dovete preoccuparvi. Il fratellone Yun non farebbe mai del male a Xue'er."


"No! Xue'er non capisci!" Feng Hengkong alzò le braccia e gridò con voce tremante: "Non è lo Yun Che di tre anni fa! Ora è un lunatico, un demone spaventoso! Negli ultimi giorni ha ucciso il quattordicesimo, il tredicesimo e anche il nono e l'undicesimo fratello... Sono stati tutti uccisi da Yun Che!"


"E le loro morti sono state incredibilmente tragiche, non ha lasciato nemmeno un cadavere!"


"Inoltre anche il Grande Anziano e il secondo Anziano... perfino Tianqi e Tianyu, due dei Grandi Anziani, sono stati uccisi da lui!" Gridò Feng Ximing con tutte le sue forze mentre aggiungeva: "Anche l'onorabile padre è stato ferito gravemente da lui! Voleva perfino distruggere tutta la città della fenice... Stava per usare quel dominio di fuoco nel cielo per distruggere la nostra città! Xue'er sbrigati e allontanati da lui! È davvero un demone e il nemico mortale del nostro intero setta!"


Feng Xue'er non aveva mai visto Feng Hengkong e Feng Ximing urlare in questo modo prima d'ora. Con la sua intelligenza impareggiabile, come può non aver notato cos'era accaduto qui? Tuttavia tutto questo era passato in secondo piano a causa della comparsa di Yun Che. Ora, mentre sentiva queste grida, il suo sguardo divenne annebbiato mentre scuoteva la testa: "Non... non può essere. Il fratellone Yun non farebbe mai cose del genere." 


Yun Che: "..."
                                


                                



