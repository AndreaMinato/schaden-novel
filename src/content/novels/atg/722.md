---
title: Capitolo 722 – Crudele
pubDate: 2025-02-03T07:52:46.864Z
tags:
    - atg
---


<em>CAPITOLO SPONSORIZZATO ringraziamo Marco!</em>
<em>15 Capitoli in coda, <strong>0/10</strong></em>
<em>-Schadenfreude</em>


"Xue'er, non vedi cosa sta facendo?!" Il viso di Feng Tianwei assunse una sfumatura verde. Non aveva cambiato espressione di fronte alla minaccia di annientamento di prima, eppure dopo l'arrivo di Feng Xue'er stava iniziando a mostrare segni di sconvolgimento. Puntò il dito verso Yun Che: "Se non ci credi puoi chiederglielo personalmente!"


"Non ti hanno mentito." Subito dopo che Feng Tianwei finì di parlare, la voce calma del giovane era già risuonata: "Negli ultimi giorni ho già ucciso quattro dei tuoi fratelli, molti dei membri del tuo clan... e ho creato questo dominio di fuoco per distruggere la città della fenice."


"No, non ci credo ancora." Feng Xuer' continuò a scuotere la testa mentre si girava verso Feng Hengkong. "Onorabile padre, cos'è successo? Avete fatto qualcosa di brutto al fratellone Yun?"


Queste parole fecero ansimare Feng Hengkong mentre rispondeva con voce piena di panico: "Xue'er... che... sorta di incantesimo ti ha fatto... Ha ucciso i tuoi fratelli e ha anche distrutto il nostro intero setta. È diventato da tempo nemico mortale della nostra setta... L'ha anche ammesso lui stesso! Perché... insisti a difenderlo?!"


"Preferiresti credere a qualcuno che ha ucciso i tuoi fratelli e vuole distruggere il tuo setta invece che a tuo padre?!"


Sentendo la confessione di Feng Xue'er non mostrò lo shock che avrebbe dovuto provare, né si allontanò da Yun Che. La sua prima reazione invece era stata di questionare le azioni di suo padre. Questo era stato un colpo enorme per Feng Hengkong... e per tutti i membri della setta della Divina Fenice.


"L'onorabile padre è la persona più fidata per me. Crederei ad ogni singola parola dell'onorabile padre." Poi scosse la testa con tono ferito: "Tuttavia credo anche che il fratellone Yun non sia il 'lunatico' e il 'demonÈ di cui parla l'onorabile padre. L'onorabile padre si è dimenticato che allora è stato il fratellone Yun ad avermi salvato la vita sacrificandosi e rimanendo nell'Arca Primordiale Misteriosa? Un fratellone così gentile che provava così tanto affetto per me non ucciderebbe i miei fratelli e i membri del mio clan senza motivo."


"Inoltre il fratellone Yun è come Xue'er. Non solo ha ereditato il sangue della Divina Fenice, ma anche il suo spirito. Qualcuno di malvagio non potrebbe mai ricevere l'eredità della Divina Fenice. Deve avere un motivo per aver fatto tutto questo... altrimenti non avrebbe mai... mai fatto una cosa del genere!"


"..." Feng Hengkong aprì bocca, ma non riuscì a parlare. Sapeva meglio di chiunque altro il motivo per cui Yun Che aveva attaccato il suo setta.


Tutti i presenti e perfino gli abitanti della città della Divina Fenice lo sapevano.


Forse nell'intera nazione solo Feng Xue'er era l'unica persona che non ne era a conoscenza.


La confessione di Yun Che non l'aveva scioccata, tuttavia l'improvviso silenzio l'aveva agitata. Afferrò il braccio di Yun Che e disse: "Fratellone Yun, preferirei credere che l'intero mondo stia mentendo piuttosto che credere che tu sia una persona malvagia. So che ci dev'essere un motivo... fratellone Yun, cos'è accaduto? Puoi dirmelo..."


Yun Che la guardò. La sua espressione sembrò addolcirsi istintivamente mentre la guardava. Sospirò e disse gentilmente: "Alla fine... non potrò mai sconfiggere il mio cuore."


Il giovane sollevò un dito e diede un colpetto sulla fronte di Feng Xue'er. Questa azione scioccò Feng Hengkong al punto da perdere la compostezza: "Yun Che, cosa stai facendo?!"


Quando Yun Che atterrò sulla fronte della ragazza, una grande porzione dei suoi ricordi dal momento in cui era arrivato nel continente del Cielo Misterioso fu trasmessa direttamente nella mente di Feng Xue'er.


Yun Che ritirò la mano, Feng Xue'er si era già immobilizzata sul posto con un'espressione stordita. Tutte le scene che il giovane aveva visto e sentito entrarono nella sua mente. Il vuoto sconfinato e la desolazione, gli specchi d'acqua fatti evaporare dal fuoco, l'esercito che marciava per schiacciare la città imperiale, i fiumi di sangue fresco e le quantità di cadaveri... Ricevette anche tutte le emozioni di Yun Che di allora... il suo shock, la sua paura, la sua rabbia e il desiderio di vendetta...


Feng Xue'er iniziò a tremare, il suo sguardo perse la sua luce e sembrò quasi stare per accasciarsi mentre le lacrime le scorrevano per le guance... pareva che avesse perso il suo spirito.


Nel momento in cui Yun Che aveva toccato la fronte di Feng Xue'er, Feng Hengkong si era inquietato. Vedendo la reazione della ragazza, cominciò a provare paura: "Xue'er, cosa succede..."


"Perché l'avete fatto?! Perché... perché... PERCHÉ!!!"


Ancora prima che Feng Hengkong potesse finire di parlare, la voce della ragazza infilzò il suo cuore come un ago. Aveva un tono particolarmente afflitto e conteneva un'emozione incontrollabile che non aveva precedenti. Il suo viso di solito tutto sorrisi era cosparso di lacrime... Tuttavia le sue lacrime erano diverse da quelle di prima di quando aveva visto Yun Che. Ogni rivolo era pieno di dolore straziante.


"Xue'er, non ti arrabbiare. L'onorabile padre ha le sue ragioni. Tutto ciò che ha fatto è stato per il nostro Impero della Divina Fenice e il nostro intero clan!" Spiegò frettolosamente Feng Ximing.


"Perché avete fatto una cosa del genere... PERCHÉ?!!"


Ogni sua parola conteneva un dolore travolgente. Aveva pensato che ci doveva essere un motivo per cui Yun Che aveva attaccato la setta della Divina Fenice, ma non si sarebbe mai aspettata che la realtà sarebbe stata così crudele. Inoltre non poteva credere che il padre che rispettava e in cui riponeva la sua fiducia avrebbe agito in quel modo.


Da una parte c'era suo padre e dall'altra il suo fratellone Yun... Da quando era giovane era sembra vissuta in un ambiente protetto e non aveva mai sperimentato la dura realtà.


"Xue'er, io..."


"Il fratellone Yun ha usato la sua vita per salvarmi... Perché hai fatto una cosa del genere!" Continuò a gridare Feng Xue'er mentre piangeva: "Mi hai promesso che... avresti trattato con gentilezza la Nazione Ventoblu, che avresti trattato bene e ripagato tutti coloro che avevano un rapporto con il fratellone Yun... Ma perché in realtà... hai ucciso così tanti cittadini della Nazione Ventoblu... Perché hai ucciso l'onorabile padre del fratellone Yun... Perché... Perché..."


Le parole di Feng Xue'er contenevano un tono sempre più triste. La sua voce tremante fece stringere il cuore a tutti coloro che la sentivano, rendendo difficile respirare.


Feng Hengkong tremò; gli doleva il cuore così tanto che gli sembrava fosse stato infilzato da un milione di lame. Quando riuscì finalmente ad alzare la testa, non osò incontrare lo sguardo della ragazza. Proprio quando stava per parlare, all'improvviso vide... che dalle labbra di Feng Xue'er stava colando un rivolo di sangue e sembrava particolarmente appariscente sul suo viso color giada.


Feng Hengkong perse la sua compostezza: "Xue'er, cos'hai?!"


Feng Tianwei, Feng Ximing... e anche Yun Che avevano notato il rivolo di sangue. Tutti loro ne furono scioccati, Yun Che afferrò la vita di Feng Xue'er e disse con ansia: "Xue'er..."


Nel momento in cui la toccò, sentì che la sua aura era diventata caotica e anche il suo respiro era diventato irregolare... Numerose ondate di Energia Misteriosa stavano attaccando le vene del suo cuore.


"Xue'er!!" Scioccato, Feng Hengkong sfrecciò nel cielo senza preoccuparsi della situazione. Allo stesso tempo lo spazio sembrò tremare mentre riecheggiavano dei rimbombi attorno. L'aria già incredibilmente messa sotto pressione iniziò a vorticare nel caos e un gran numero di discepoli più deboli caddero a terra.


"Non avvicinarti!!!" Feng Tianwei intervenne subito e afferrò Feng Hengkong. Mentre guardava verso l'alto, tutte le vene nel suo corpo sembrarono gonfiarsi...


"Me**a!!" Feng Ximing mostrò un'espressione spaventata: "Nonno, cosa dovremmo fare ora..."


Il dominio distruttivo stava tremando e i confini stavano cadendo velocemente... ovviamente l'intero dominio stava perdendo il controllo.
Se fosse caduto avrebbe decretato la fine della setta della Divina Fenice.


"Fratellone Yun..." Per Feng Xue'er nessun altro posto poteva provvedere più conforto e calore delle braccia di Yun Che, tuttavia il suo panico la rendeva incapace di guardarlo direttamente. Si appoggiò alla spalla di Yun Che, chiuse gli occhi e disse: "Puoi lasciare andare il mio onorabile padre e gli altri solo per questa volta... per favore... So che non ho il diritto di farti una richiesta del genere... ma sono comunque il mio onorabile padre e i membri del mio clan... e questo è comunque il posto che dovrò proteggere in futuro..."


"Ti assicuro che ripagherò personalmente il fratellone Yun e la Nazione Ventoblu... va bene...?"


"Va bene!!" Rispose Yun Che senza la minima esitazione.


Feng Xue'er alzò lo sguardo, le sue lacrime brillavano nei suoi occhi meravigliosi.


Yun Che si separò da lei e alzò entrambe le braccia. La sua Energia Misteriosa già esausta era stata spinta al limite mentre cercava di controllare le Storie del Mondo Ardente del Corvo Dorato... A mezz'aria l'espansione di Yellow Spring Ashes continuava, ma stava convergendo gradualmente verso il suo centro.


Chiunque altro nella stessa situazione, anche se avesse avuto il sangue del Corvo Dorato e le sue arte misteriosa, non sarebbe riuscito ad usare la sua Energia Misteriosa rimasta per supportare e ritirare l'enorme dominio distruttivo. Tuttavia il giovane possedeva il Seme del Fuoco del Dio Malvagio e aveva un controllo impareggiabile sul fuoco. Sotto la sua guida, il dominio si stava ritirando lentamente e la pressione spaventosa si stava riducendo rapidamente.


Allo stesso tempo la temperatura si era abbassata di molto.


I praticanti del mistero della Divina Fenice, che prima si erano disperati, ora stavano sospirando di sollievo. Sicuramente una volta ritratto questo dominio, Yun Che non avrebbe potuto rilasciarne un altro una seconda volta. Allo stesso tempo aveva già esaurito tutte le sue energie e non era più una minaccia... Questo significava che il pericolo era cessato.


...Questa era l'opportunità migliore per eliminare Yun Che perché non poteva più scappare!


Mentre il dominio si rimpiccioliva, la temperatura dell'aria si abbassava sempre di più. Il vento che soffiava a causa delle increspature sembrava un po' freddo... fu allora che tutti si resero conto di essere fradici di sudore.


Feng Tianwei continuò a guardare il cielo senza muoversi mentre sospirava di sollievo. Non si era mai sentito così sollevato prima d'ora. la setta della Divina Fenice si era salvato proprio all'ultimo momento.


In seguito alla ritirata del dominio, Feng Tianwei guardò Yun Che con un inquietante intento omicida.


"Nonno!" La voce sommessa di Feng Ximing risuonò da dietro Feng Tianwei.


"Non devi parlare!" Feng Tianwei sbuffò freddamente, ondeggiò il braccio e una luce profound spuntò dalle sue dita. I dardi puntarono dritti verso Yun Che.


Credeva fermamente che il giovane non avrebbe mai potuto evitare il suo colpo anche perché stava usando tutte le sue energie per controllare il dominio... questa luce era sufficiente per decapitarlo.
                                


                                



