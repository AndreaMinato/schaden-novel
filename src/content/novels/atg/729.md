---
title: Capitolo 729 – Grande Trasformazione
pubDate: 2025-02-03T07:52:46.865Z
tags:
    - atg
---


<em>Capitolo regolare,</em>
<em>10 Capitoli in coda, <strong>0/10</strong></em>
<em>-Schadenfreude</em>


"Cos'ha detto?!!"


Queste parole fecero subito cambiare l'espressione di Feng Hengkong. I mattoni di pietra sotto i suoi piedi si riempirono di crepe ed esplosero dopo il suo ruggito. L'intera sala tremò con violenza sollevando polvere. Anche se Yun Che era ancora seduto tranquillamente, la sua tazza da tè sobbalzò e cadde a terra riducendosi a pezzi.


Tutti coloro che stavano aspettando all'esterno della sala rimasero sbalorditi. Senza dire una parola Xia Yuanba stava per precipitarsi dentro, ma fu fermato da Numero Uno Al Mondo che scosse la testa e disse: "Non essere imprudente, il fratello Yun è dentro."


"Dato che ha avuto questa reazione, intende dire che non è disposto a rispettare questa condizione?" Cang Yue non si fece affatto prendere dal panico; il suo sguardo rimase completamente impassibile... Solo questo era qualcosa che una persona ordinaria non sarebbe riuscita a fare assolutamente. Feng Hengkong non era soltanto un imperatore, era anche un Signore al decimo livello! Quell'improvviso sbalzo di energia sarebbe stata sufficiente a fare svenire un Trono dalla paura.


"Questo è oltraggioso!" Feng Hengkong aveva appena menzionato che non avrebbe permesso assolutamente che Feng Xue'er fosse coinvolta, eppure la condizione di Cang Yue aveva superato di gran lunga il suo limite. Se non fosse per questa situazione, avrebbe già attaccato per la furia e ucciso chiunque avesse detto parole del genere... chiunque avesse osato dirlo.


"All'inizio ero impressionato dalla grazia e dalla compassione dell'Imperatrice Cang Yue, ma non credevo che dietro questa facciata gentile, avrebbe davvero puntato al tesoro più prezioso della nostra setta!!" Feng Hengkong strinse i pugni mentre diceva pieno di rabbia: "Xue'er non solo è la mia unica figlia, ma è la sola erede del divino spirito del continente del Cielo Misterioso e la futura Divina Fenice della setta! Come può un mero Yun Che essere degno di lei! E vuole davvero che diventi la sua concubina, è oltraggioso! Vorrei chiederle di smettere di sognare ad occhi aperti!!!"


"Probabilmente la sorella Xue'er è la donna più incredibile dell'intero continente del Cielo Misterioso. Chiunque l'abbia vista non lo negherebbe." Disse impassibile Cang Yue. "Ma anche mio marito è un erede della stirpe della Divina Fenice. Ha iniziato a coltivare a sedici anni, si è fatto un nome all'età di diciassette anni, è diventato il numero uno di Ventoblu a diciannove anni e ha sconfitto le sei nazioni del torneo da solo... questo naturalmente ha incluso il suo impero! Ora ha solo ventidue anni, eppure ha messo sotto pressione il suo setta della Divina Fenice e l'ha costretta a sopportare questa umiliazione per venire personalmente a Ventoblu per espiare le sue colpe!"


"Tra i suoi coetanei, i suoi risultati sono senza precedenti nella storia di Ventoblu e non ci sarà nessun altro capace di eguagliarli! Come può non essere degno di sua figlia?!"


La voce di Cang Yue era piena di orgoglio. Ai suoi occhi c'erano solo persone indegne di Yun Che in questo mondo!


"Lo dirò di nuovo... smetta di sogna ad occhi aperti!" Disse con voce profonda Feng Hengkong; usò tutta la sua pazienza per reprimere la rabbia.


"Allora chiedo al Maestro della setta della Divina Fenice di darmi un motivo che possa convincermi!"


"...Se dico che non è abbastanza degno, allora non è abbastanza degno!" Disse con voce fredda Feng Hengkong, sembrava poter perdere il controllo della sua ira in ogni momento: "Solo in base al fatto che mia figlia è la futura Divina Fenice, non esiste nessuno in questo mondo che sia degno di lei!!"


"Che scusa semplice!" Cang Yue sorrise lievemente fronteggiando Feng Hengkong. In termini di forza misteriosa erano completamente diversi e c'era una differenza di un secolo di esperienza, tuttavia non era minimamente intimorita da lui. "Invece io ho diversi motivi per cui Feng Xue'er deve sposare Yun Che."


Non "dovrebbe", ma "deve".


Cang Yue aveva enfatizzato pesantemente la parola "deve".


"Umpf!" Feng Hengkong si girò senza disturbarsi a rispondere. Sembrava che anche se avessero provato a persuaderlo all'infinito, si sarebbe comunque opposto.


"Primo, da ciò che so il sangue della fenice di Feng Xue'er è stato dato direttamente dallo Spirito e così ha la stirpe più pura della fenice. Nel suo setta, a parte lei non c'è nessun altro che lo possiede! Tuttavia anche il sangue della fenice di Yun Che è stato dato direttamente dallo Spirito della Fenice, quindi anche lui ha la stirpe più pura! Lo so meglio di chiunque altro perché quando Yun Che stava affrontando la prova della fenice, ero insieme a lui!"


"Quindi in base alla sua stirpe, nemmeno un membro del suo setta della Divina Fenice è degno di lei. E solo quella di Yun Che è adatta a quella di Feng Xue'er!"


Feng Hengkong si accigliò e non disse una parola... Sapeva già tutto questo.


"Secondo, il Maestro della setta della Divina Fenice non dovrebbe dimenticarsi che oggi è venuto qui per espiare le sue colpe! Il mio odio è bruciato per tre anni consecutivi e, se non fosse stato per i centinaia di milioni di cittadini di cui sono responsabile, avrei usato questa opportunità per darle la punizione più crudele... al punto da ucciderla come tributo per l'onorabile padre!" Le sue parole erano molto calme, ma il profondo odio e rabbia che aveva accumulato erano evidenti: "Tuttavia ho fatto una decisione del genere alla fine... perché se Feng Xue'er sposerà mio marito, potrebbe calmare i cittadini. Potranno contare sulla protezione della Divina Fenice, non aver paura di guerre e potranno godersi un lungo periodo di pace."


"Il vostro impero invece non dovrà scusarsi di fronte al mondo, né avrà bisogno di cedere territorio, pagare compensazioni ed essere umiliato. Non deve perdere il suo rispetto e la sua dignità, non sarete derisi e la vostra gente non dovrà allarmarsi. La sua nazione potrà mantenere la sua dignità e la sua stabilità e lei potrà rimanere vivo e libero! Allo stesso tempo sua figlia troverà la migliore casa al mondo!"


"Questa è la proposta più compassionevole che posso fare io... una donna che serba odio per l'assassinio di suo padre e la distruzione del suo paese! Se accettasse, entrambe le nazioni sarebbero soddisfatte. Se non lo farà... allora mi riprenderò tutta la mia grazia e la mia pietà!!"


Feng Hengkong: "..."


"Terzo!" Cang Yue non si fermò, i suoi occhi da fenice continuarono a fissare l'imperatore: "Dato che continua a dire che mio marito non sarebbe degno di sua figlia, allora può dirmi chi, nell'intero continente del Cielo Misterioso, è più degno di Yun Che?!"


"..." Feng Hengkong mosse le labbra, ma rimase senza parole.


Stavolta non perché non si degnasse di rispondere, ma perché si era davvero ammutolito.


Ciò che Cang Yue aveva detto prima non lo aveva davvero influenzato, ma in quel momento si era reso conto all'improvviso che non poteva davvero trovare una persona paragonabile a Yun Che.


Lo Yun Che che aveva ridotto la setta della Divina Fenice fino a questo punto aveva solo ventidue anni... A questa età i suoi coetanei, a parte Feng Xue'er, non sarebbero stati nemmeno degni nemmeno di lustrargli le scarpe!!


I più potenti coltivatori al mondo erano tutti radunati nel setta della Divina Fenice e nei Quattro Grandi Luoghi Sacri. Perfino i Luoghi Sacri non avevano una persona paragonabile a Yun Che nelle generazioni successive fino ai sessant'anni.


Ultimamente era così preso dal disastro portato dal giovane che aveva ignorato il fatto che questo caos... era stato portato dallo Yun Che, che era "morto" e tornato tre anni dopo e che probabilmente era... il numero uno della giovane generazione del continente del Cielo Misterioso!


Allora se esisteva una persona abbastanza degna di Feng Xue'er... sarebbe stato indubbiamente Yun Che!


"Sembra che il Maestro della setta della Divina Fenice non possa nominarne uno." Notando che Feng Hengkong sembrava essere rimasto colpito, Cang Yue sorrise lievemente: "Questo significa che anche il mio terzo punto è valido!"


"Quarto!" Continuò: "Ho sentito che la sorella Xue'er è cresciuta sotto la protezione della Divina Fenice fino a tredici anni e dopo è stata sotto la custodia della setta della Divina Fenice. Non è mai entrata in contatto con il mondo vero, così non deve sapere molto riguardo ai rapporti tra gli uomini e le donne. Perciò la sorella Xue'er potrebbe non capire che emozioni prova per Yun Che, ma credo che con la sua esperienza e la sua saggezza deve aver capito... che le emozioni della sorella Xue'er vanno oltre la semplice gratitudine!"


"Sss..." Queste parole fecero stringere i denti a Feng Hengkong che iniziò a tremare con violenza.


Sì... come poteva non essersene reso conto!!


Questo era il motivo per cui era rimasto sconvolto quando aveva sentito che Yun Che era ancora vivo; aveva perso il controllo delle sue emozioni e aveva deciso di ucciderlo a tutti i costi... per questo, quando aveva sentito la richiesta di Cang Yue di far sposare Feng Xue'er con lui, aveva quasi perso la calma...


Cang Yue era sempre stata curiosa di vedere la principessa Xue, la bellezza numero uno del continente del Cielo Misterioso, per cui Yun Che aveva rischiato la vita. Ora che l'aveva vista, non solo era stata impressionata dal suo aspetto divino, aveva anche visto l'espressione con cui Feng Xue'er guardava Yun Che e aveva sentito un'emozione particolare nella sua voce mentre diceva "Fratellone Yun"... Anche se erano passati solo trenta minuti da quando l'aveva incontrata, Cang Yue si era resa già conto di molte cose.


Mentre guardava Feng Xue'er, le sembrava di rivedere se stessa quando aveva incontrato Yun Che. Allora non poteva contenere la sua gioia, la sua felicità e il suo calore; aveva abbassato le sue difese e aperto completamente il suo cuore.


"Ha finito di dire ciò che voleva dire?!" Feng Hengkong strinse con forza i pugni.


"No!" Cang Yue scosse la testa. "So che il Maestro della setta della Divina Fenice ha rifiutato questa proposta per il suo affetto e il suo istinto protettivo nei confronti di sua figlia, quindi è normale che non possa tollerare di sacrificare sua figlia in cambio di un compromesso. Tuttavia dopo aver detto questo, credo che abbia un motivo per riconsiderare se questo sia davvero un sacrificio! Le emozioni della sorella Xue'er vanno oltre una semplice gratitudine, dato che è suo padre deve averlo capito molto più chiaramente di me! E anche se mio marito ha sempre avuto un debole nei confronti delle donne, non rischierebbe sicuramente la vita per qualsiasi bella donna!"


"Trovare qualcuno che lei adora che è anche disposta a proteggere con la vita... Sa che per una donna è la sua più grande fortuna e felicità? Eppure la sorella ha già trovato una persona simile... una persona del genere è indimenticabile!"


"Il Maestro della setta della Divina Fenice ha detto che per lei la sorella Xue'er è più importante della sua vita e perfino dell'impero! Se la separassi da Yun Che, dato il suo cuore puro, le infliggerai un dolore infinito. Alla fine lei, che dice di ritenerla più importante di ogni cosa, le darà personalmente una vita di dolore a causa del suo egoismo!"


"Lei..." Feng Hengkong barcollò. Ciò che Cang Yue aveva detto gli aveva dato un grosso colpo.


"Così le mie condizioni non sono minacce, né umiliazioni o sacrifici... ma compassione e appagamento!!" Prima che Feng Hengkong dicesse un'altra parola, Cang Yue lo aveva già interrotto: "Naturalmente può scegliere ancora di rifiutare. Se lo farà allora può fingere che non abbia detto nulla prima. Mi riprenderò tutta la mia pietà... e non le darò alcun margine d'azione!!"


L'ultima frase dell'imperatrice era così maestosa che perfino Yun Che sentì la sua gravità per un attimo.


Quando Cang Yue aveva chiesto che Feng Xue'er lo sposasse come sua concubina, Yun Che era rimasto molto sorpreso. Dopodiché guardò Cang Yue senza dire nulla, ma nel suo cuore c'era già un po' di turbamento.


Allora, la sua YuÈer, la sua Sorella Maggiore Xueruo, era indipendente e forte, ma allo stesso tempo molto docile e delicata. Quando era con lui, avrebbe mostrato la sua debolezza senza alcuna riserva. Dopo il loro matrimonio, aveva cambiato i suoi abiti, cucito per lui e gli aveva preparato tre pranzi al giorno... Aveva fatto tutto meticolosamente. Si era quasi dimenticata di essere una principessa perché voleva diventare la moglie più perfetta. Lo considerava il suo mondo e non chiedeva altro.


La donna di fronte a lui che indossava una corona di fenice, abiti dorati e mostrava una dignità incredibile ed era capace di affrontare la pressione di Feng Hengkong senza mostrare debolezza. Il suo sguardo intenso a volte era caloroso, altre volte gelido e scaltro. La sua voce era piena di spirito e i suoi discorsi erano incredibilmente astuti. Era intelligente, calma, impeccabile e le sue parole avevano quasi disperso l'ira di Feng Hengkong...


Tre anni, erano passati solo tre anni, eppure era cambiata tremendamente.


Qualcun altro non sarebbe riuscito a cambiare così tanto in trent'anni o in tre secoli... Tuttavia Yun Che non era sorpreso da tutto questo; provava solo dolore.


Assumersi la responsabilità di un'intera distruzione sull'orlo della distruzione... forse non c'era nient'altro di peggiore che potesse indurre una persona a cambiare così tanto.


Nessuno poteva immaginarsi il suo peso... ciò che doveva aver sopportato in questi tre anni doveva essere molto più duro di ciò che aveva passato la piccola Imperatrice Demoniaca sotto l'ombra del Duca Huai.
                                


                                



