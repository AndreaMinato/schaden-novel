---
title: Capitolo 733 - L'intento omicida di Jasmine
pubDate: 2025-02-03T07:52:46.866Z
tags:
    - atg
---


<em>CAPITOLO SPONSORIZZATO ringraziamo Da' Zangetsu!</em>
<em>7 Capitoli in coda, <strong>0/10</strong></em>
<em>-Schadenfreude</em>


Il mattino del giorno dopo, prima che il sole sorgesse, uno spesso strato di nebbia avvolgeva clan della Nuvola Vagante, Yun Che salutò Xiao Lingxi e Xiao Lie per poi entrare nell'Arca Primordiale Misteriosa con Feng Xue'er e dirigersi verso la Regione del Ghiaccio Estremo. Prima aveva intenzione di volare insieme a Feng Xue'er per farle vedere i paesaggi della Nazione Ventoblu, ma in quel momento si ricordò delle duemila discepole di Asgard Nuvola Gelida e della questione in sospeso che aveva con loro. Aiutarle a diventare più potenti prima che iniziasse la Conferenza della Spada Diabolica era già un'impresa monumentale, così alla fine aveva scelto di usare l'Arca Primordiale Misteriosa.


"Il mio clan ha trascorso gli ultimi millenni a cercare di svelare i segreti dell'Arca Primordiale Misteriosa e ogni volta che appariva, ci avremmo riversato tutte le nostre energie e i nostri sforzi per indagare. Ogni volta che arrivava, sia la sala della Terra Spirituale che la Divina Fenice avrebbero individuato un'energia di alto livello e si erano convinti che doveva esserci qualche enorme tesoro nascosto qui, ma chi avrebbe pensato che il tesoro fosse l'Arca Primordiale Misteriosa stessa, davvero inimmaginabile."


Feng Xue'er scorse con lo sguardo l'intero dell'arca. Al momento lei e Yun Che erano nell'antica fortezza. La ragazza ricordava bene questo posto. Tre anni fa, quando Ye Xinghan la stava inseguendo, Yun Che l'aveva presa tra le braccia e si era precipitato qui... e anche se la sua Energia Misteriosa era sigillata allora, non si era mai dimenticata una sola scena di quel giorno.


"Ho sempre sentito che la questione fosse piuttosto misteriosa. Anche se appartiene a me ora, non ho alcun indizio sulla sua storia o le sue origini. Dev'esserci qualche mistero nascosto all'interno, ma non ho ancora le idee chiare al riguardo... ma Xue'er, non puoi assolutamente dire a nessuno di quest'Arca Primordiale Misteriosa, nemmeno a tuo padre."


"Sì, capisco." Disse Feng Xue'er mentre era piena di gioia. "Fratellone Yun, il posto in cui stiamo andando davvero è pieno di neve?"


"Una volta che chiuderai gli occhi lo scoprirai." Disse con un lieve sorriso. L'arca aveva bisogno di una sola frazione di secondo per arrivare alla Regione del Ghiaccio Estremo. Erano già arrivati a destinazione.


"Chiudere... gli occhi?" Feng Xue'er mormorò gentilmente per poi chiudere gli occhi.


Immediatamente l'aria attorno a loro divenne gelida e un'aura fredda li assalì da ogni lato. Il freddo di questa regione superava il limite di sopportazione di una persona normale, ma per Feng Xue'er che era all'ottavo livello del Stadio Sovrano Misterioso non era niente. Comunque era la prima volta che entrava in contatto con un clima freddo.


L'aria che avvolgeva il suo corpo era stata purificata dal ghiaccio e dalla neve per diecimila anni e non aveva alcuna traccia di impurità. Il vento che soffiava per le sue orecchie emetteva un suono peculiare... Feng Xue'er aprì gli occhi mentre fissava il mondo di ghiaccio con le palpebre tremolanti.


La neve cadeva nella Regione del Ghiaccio Estremo per la maggior parte dell'anno e in quel momento era ricoperto da uno strato di neve fresca. La terra, le vette delle montagne, i ghiacciai e perfino il cielo erano bianchi, non si poteva nemmeno distinguere l'orizzonte. Feng Xue'er stese le mani che in questo mondo puro sembravano brillare ancora di più della neve.


Un gruppo di fortunati fiocchi di neve atterrarono sul palmo della sua mano ma dopo un breve istante si sciolsero a causa del potere delle sue fiamme. Feng Xue'er trattenne la sua Energia Misteriosa frettolosamente subito dopo i fiocchi di neve iniziarono a radunarsi ubbidientemente nelle sue mani. Non passò molto tempo prima che la neve coprisse i suoi palmi, i suoi abiti e i suoi lunghi capelli.


Le sue braccia danzarono lievemente e il velo di neve sembrò seguirla. La gioia e la meraviglia nei suoi occhi si rifletteva chiaramente su ogni cristallo.


"Mi sento come se stessi sognando... E pensare che esiste davvero un posto così meraviglioso." Mormorò debolmente Feng Xue'er. L'anno in cui aveva compiuto tredici anni era anche quello in cui la città della Divina Fenice aveva nevicato per la prima volta, era stata la scena più bella che avesse mai visto in tutta la sua vita ed era qualcosa che non avrebbe mai potuto dimenticare. Prima di incontrare Yun Che, il suo più grande desiderio era danzare di nuovo tra la neve.


E il mondo sconfinato che era di fronte ai suoi occhi per lei era proprio un paradiso.


"Wow!!"


Feng Xue'er non poté più contenere il suo entusiasmo mentre emetteva un grido di pura contentezza. Fluttuò tra la neve che cadeva mentre si immergeva tra le le correnti fredde mentre rideva con gioia.


Evocò la sua Fenice delle Nevi e danzò nel cielo insieme a lei. era così felice che sembrava fosse entrata nel regno delle sue fantasie. "Piccola Bianca, il fratellone Yun ha detto che sei nata qui, dato che sei tornata a casa devi essere molto felice, vero?"


"Scree..." La Fenice delle Nevi rilasciò un grido acuto mentre sbatteva le ali e sollevò un'enorme tenda di neve di fronte a Feng Xue'er, facendola ridere contenta.


Yun Che sorrise di fronte a questa scena. Tuttavia non stava guardando la neve, ma la ragazza. Chiunque avesse visto Feng Xue'er avrebbe detto che nel continente del Cielo Misterioso non ci sarebbe stato uno spettacolo più bello di lei. Dal momento in cui l'aveva incontrata fino ad oggi, quando stava viaggiando insieme a lui, Yun Che si era sentito come se si trovasse in una meravigliosa illusione.


"Tre anni fa pensavo che non sarei mai riuscito a rispettare la mia promessa." Mormorò Yun Che.


"Umpf, uno di questi giorni morirai davvero a causa di una donna!" Esclamò freddamente Jasmine, aveva già detto una cosa del genere tre volte. Stava diventando sempre più convinta che, se Yun Che fosse andato incontro ad una disgrazia, probabilmente... no, sarebbe stato assolutamente a causa di una donna!


Yun Che fece una smorfia, ma in quel momento la voce di Jasmine risuonò di nuovo. Tuttavia il suo tono era più sommesso: "Proprio come... il fratellone.,.."


Le sue parole erano state dette in un tono bassissimo, così basso che anche stando vicino a lei, sarebbe stato difficile sentirle. Tuttavia Jasmine condivideva un corpo con lui, quindi la voce della sua anima sarebbe sempre risuonata con chiarezza per Yun Che. Il giovane disse subito con voce sbalordita: "Tuo fratello?"


"..."


Yun Che sentì l'aura di Jasmine tremare con violenza mentre il suo umore diventava estremamente freddo, ma non continuò a parlargli. era chiaro che non volesse parlarne e che le parole che aveva appena detto erano state pronunciate per sbaglio.


Yun Che rifletté per un momento per poi dire: "In realtà... visto che non sei un uomo, naturalmente non capiresti. Per la maggioranza degli uomini, poter conquistare il cuore della donna che desideri è più importante che conquistare il mondo intero. Anche se un uomo fosse davvero impareggiabile e potesse guardare con sdegno il resto del mondo, se non può conquistare il cuore della donna che ama sarebbe ancora un fallito. Lui stesso sentirà lo stesso. Inoltre proteggere la propria donna è qualcosa di istintivo per ogni uomo; anche a costo di morire non..."


"Chiudi la bocca!" Jasmine lo interruppe freddamente: "Credi che siano tutti come te?! Mio fratello ha amato solo una donna in tutta la sua vita ed era serio e devoto nei suoi confronti. Non guardava nemmeno le altre donne, non assomiglia a te... uno stupido manico che può rischiare la vita per qualsiasi donna finché è bella!"


"Oh..." Yun Che aveva sempre accettato con gioia l'etichetta di stupido maniaco che Jasmine gli aveva affibiato, ma dopo un po' gli chiese con cautela: "Hai appena detto che la morte di tuo fratello... è stata per proteggere la donna che amava?"


"Proteggere?" Jasmine rise freddamente ed emanò un intento omicida improvviso. In un istante riempì completamente il cuore e l'anima di Yun Che raggelandolo come un intenso dolore che nasceva dalle profondità della sua anima.


Yun Che si allarmò... non era la prima volta che aveva sentito intento omicida da Jasmine, ma nei sette anni che avevano trascorso insieme, tutto l'intento omicida che aveva mostrato non equivaleva a quello che stava emanando in quel momento. Yun Che poteva definirsi un esperto in intento omicida, quindi sapeva bene che l'intento omicida che Jasmine stava mostrando era qualcosa nato da un odio così estremo al punto da essere inciso nell'anima.


"Il fratellone era disposto a sacrificarsi per lei, ma tutto ciò che ha ottenuto da quella donna sono state trame velenose e manipolazioni. Il fratellone era una persona potente ed intelligente ma a causa di quella donna..." Si sentì un lieve tremito nella voce di Jasmine mentre continuava: "Uno dei motivi per cui ho corso un così grande rischio e ho pagato un enorme prezzo per ottenere il sangue indistruttibile del Dio Malvagio era per uccidere quella donna!!"


"Ma alla fine sei stato tu a beneficiarne!" La voce di Jasmine era ancora gelida, ma era già riuscita a trattenere la sua aura e il suo intento omicida. "Non me la sento di parlarne e nemmeno tu puoi parlarne... non puoi assolutamente paragonarti a mio fratello mai più, pervertito!!"


"Ah... tuo fratello era così potente da essere considerato la persona perfetta ai tuoi occhi. Così la donna che lo ha reso così devoto non dev'essere da meno, vero?" Chiese Yun Che mentre si toccava il mento.


Jasmine non rispose.


Ma Yun Che era più preoccupato da qualcos'altro... Jasmine aveva appena detto che uno dei motivi per cui aveva cercato il sangue indistruttibile del Dio Malvagio era per uccidere quella donna.


Cioè... lei stessa non era in grado di sconfiggere quella donna?!


"Sss..." Yun Che sussultò. Una persona più potente di Jasmine e perfino una donna...


"Mancano due mesi prima del tuo duello con Fen Juechen." Jasmine cambiò argomento, era chiaro che non volesse che Yun Che insistesse al riguardo: "In circostanze normali, se vuoi batterlo potresti avere una possibilità se usassi i tuoi metodi spregevoli, ma se lo affrontassi direttamente, non potresti mai vincere. Ora però potrebbe esserci un modo per vincere."


"Oh? Quale?" Chiese stupito Yun Che. aveva pensato a dei modi per affrontare Fen Juechen ogni giorno e aveva ideato dei piani... ma nessuno di essi includeva uno scontro diretto.


"Il metodo riguarda proprio Feng Xue'er!" Yun Che guardò Feng Xue'er, che stava giocando con la Fenice delle Nevi.


Yun Che rimase sbalordito, ma poi decise di indagare ulteriormente: "Stai dicendo che..."


"È molto semplice, devi solo ottenere il suo Yin vitale della fenice!" Disse con calma Jasmine. "Anche se non sei un suo avversario, chiaramente non prova repulsione nei tuoi confronti, quindi con i tuoi vari modi spregevoli e lascivi non sarebbe affatto difficile per te."


"#@!£%..." E pensare che Jasmine, che lo chiamava ripetutamente maniaco, che lo aveva disprezzato e rimproverato avrebbe davvero preso l'iniziativa di dirgli di prendere lo yin vitale di una ragazza! Questa era la prima volta che era accaduto e fece rimanere di stucco Yun Che. La sua reazione fece sbuffare Jasmine che disse con voce strana: "Io... voglio solo che non muori per mano di Fen Juechen, tutto qui!"


"Questo... non credo sia possibile." Disse debolmente Yun Che: "Il potere della Divina Fenice di Feng Xue'er non si è risvegliato completamente. Inoltre ora è in uno stadio cruciale in cui il suo potere si risveglierà velocemente. Se perdesse il suo yin vitale durante questo periodo, si risveglierà più lentamente e potrebbe perfino fermarsi. Questo influenzerà il suo futuro. Inoltre ho già promesso a Feng Hengkong... che anche se Xue'er fosse disposta a farlo, mi tratterrei."


"Stiamo parlando della bellezza numero uno del continente del Cielo Misterioso, un enorme pervertito come te può davvero resistere alla tentazione?" Sbuffò freddamente Jasmine per poi dire: "Se fosse qualcun altro nel continente del Cielo Misterioso a farle perdere il suo yin vitale, allora finirebbe proprio come hai descritto. Ma solo tu sei in una condizione particolare... che non solo non causerà effetti negativi, ma potrebbe fare risvegliare il potere della fenice ancora più velocemente!"


"Ah? Davvero?!" La voce di Yun Che era piena di stupore.


Jasmine disse lentamente: "Ci sono tre stirpi di bestie divine nel tuo corpo e il sangue del Dio Drago è quella principale. Questo sangue ti ha dato un corpo estremamente potente e una vita lunga, mentre quello della Fenice e del Corvo Dorato ti hanno dato delle fiamme devastanti. A causa dell'esistenza del midollo del Dio Drago e gli innumerevoli cicli di distruzione e rinascita che hai attraversato nell'Arca Primordiale Misteriosa, la densità del tuo sangue del Dio Drago è davvero alta, ma anche se sommassi tutto il sangue che hai ricevuto non sarebbe paragonabile a quello di Feng Xue'er, perché ha ricevuto l'eredità completa di una degli spiriti della Fenice!"


"E questo è il motivo per cui la sua forza è così ridicola all'età di diciannove anni. A parte questo, visto che l'Anima della Fenice può esistere solo in forma spirituale, non potrà mai mostrare la sua piena potenza. Ma una volta che Feng Xue'er avrà ereditato completamente i suoi poteri, supererà completamente l'Anima della fenice!"


"...Così forte?!" Disse sbalordito Yun Che. Superare lo Spirito della fenice?! Lo spirito della setta della Divina Fenice era potente come la piccola Imperatrice Demoniaca, entrambi erano ad un passo dal Stadio Divino Misterioso e, se fosse come aveva detto Jasmine... allora in questo mondo nessuno avrebbe potuto rivaleggiare con Feng Xue'er!


Inoltre ci sarebbero volute solo poche decadi e non pareva avere alcun effetto collaterale come quello che la piccola Imperatrice Demoniaca aveva dovuto sopportare.
                                


                                



