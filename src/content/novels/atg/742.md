---
title: Capitolo 742 – Il Giorno del Duello
pubDate: 2025-02-03T07:52:46.867Z
tags:
    - atg
---


<em>CAPITOLO SPONSORIZZATO ringraziamo Da' Zangetsu!</em>
<em>0 Capitoli in coda, <strong>5/10</strong></em>
<em>-Schadenfreude</em>


"Va bene!" Jasmine incrociò le braccia al petto e annuì. Sapeva già che Yun Che avrebbe chiesto subito di usare il suo potere per trovare Chu Yuechan. Questo era il motivo per cui era apparsa di fronte a lui.


Sapeva chiaramente che quella donna era sempre stata come una spina nelle profondità del suo animo. Ogni volta che la toccava, avrebbe provato dolore. Dato che il suo veleno era stato purificato, Jasmine l'avrebbe aiutato a togliersi questa spina.


"Nonostante sia in una forma spirituale e posso usare solo un millesimo del mio potere completo, è sufficiente per coprire il tuo misero continente del Cielo Misterioso."


Jasmine posò una mano sulla manica di Yun Che. Prima che il giovane potesse reagire, vide un bagliore nei suoi occhi e una regione bianca apparì di fronte a lui. Sembrava che fosse già a trecento metri d'altezza.


Yun Che sussultò per poi capire che era arrivato lì in un istante. Aveva davvero viaggiato così velocemente.


O forse... questo era stato un teletrasporto.


"Ho bisogno di duecento secondi, non disturbarmi. Inoltre... la risposta della Gilda dei Mercanti Luna Nera dovrebbe averti fatto già preparare mentalmente. Devi accettare il risultato qualunque esso sia!"


Jasmine allungò le braccia e chiuse lentamente gli occhi. Rilasciò uno strato di potere invisibile che circondò l'area... e l'intero continente del Cielo Misterioso.


In un batter d'occhio la ragazza sentì l'aura di ogni creatura vivente nel continente del Cielo Misterioso; non poteva sfuggirle nulla.


Yun Che ritrasse la sua Energia Misteriosa e trattenne il respiro senza osare fare alcun suono. Allo stesso tempo ebbe difficoltà a calmarsi per lo shock e l'entusiasmo. ciò che lo scioccava era che Jasmine aveva detto che la sua forma spirituale poteva usare solo un millesimo del suo potere originale!


Questo significava che il potere che Jasmine aveva mostrato fino a questo punto era sotto una grande limitazione, quanto doveva essere terrificante il suo vero potere?!


E quanto doveva essere spaventoso il mondo in cui era cresciuto?!


Era inimmaginabile!


Yun Che non poteva capire come avrebbe potuto avvolgere l'intero continente con la sua percezione. Poteva solo sentire che Jasmine si stava concentrando, così fece del suo meglio per trattenersi.


Piccola Fata... sarai sana e salva!


No... Devi esserlo! Stai vivendo in un posto che la Gilda dei Mercanti Luna Nera non può raggiungere. Andrò subito a trovare te... e il nostro bambino.


Stavolta, anche se il mondo intero obiettasse, non ti lascerò assolutamente da sola.


Ad ogni secondo che passava, Yun Che si agitò sempre di più. Quando quasi non riusciva a trattenersi, vide che Jasmine stava aprendo lentamente gli occhi e stava abbassando le braccia.


Yun Che sussultò mentre tratteneva il respiro e chiese con ansia: "L'hai trovata? Dov'è la piccola fata? Inoltre, hai trovato Qingyue?"


Jasmine lo guardò impassibile. Dopo un momento disse: "No, ho sottovalutato il numero di esseri viventi nel continente del Cielo Misterioso. Inoltre al momento sono in questa forma, quindi il potere che posso usare è di gran lunga inferiore al previsto. Sembra che dovrò aspettare di ricostruire il mio corpo prima di poterti aiutare a trovare la tua piccola fata."


Yun Che mostrò un'espressione delusa, ma si rilassò velocemente: "Va bene... tra due mesi andremo nel Palazzo Supreme Ocean e otterremo quel Fiore Netherworld Udumbara!"


"Lo spero. Tuttavia il Fiore Netherworld Udumbara fiorisce solo una volta ogni ventiquattro anni. Il posto che Zi Ji ha descritto sembra molto strano, quindi non ho molte speranze." Disse Jasmine mentre distoglieva lo sguardo da Yun Che.


"Uh?" Yun Che la fissò brevemente poi sorrise: "Strano, non vedevi l'ora di ricostruire il tuo corpo. Ora che ci manca solo un Fiore Netherworld Udumbara, perché non sembri così impaziente? Non può essere... che tu provi riluttanza nel lasciarmi, vero?"


Jasmine lo guardò di sbieco e rise freddamente: "È l'opposto. Vorrei lasciarti, il super maniaco spregevole, spudorato, così smetterai di inquinare i miei occhi e le mie orecchie. Umpf!!"


Con uno sbuffo, Jasmine smise di ascoltarlo. Si trasformò in una luce rossa e tornò nella Perla del Veleno Celeste. Tuttavia gli ricordò: "Dovresti andare nell'Oceano Orientale per combattere contro Fen Juechen, non mi hai ascoltato e non hai rubato lo yin vitale di Feng Xue'er. Vorrei proprio vedere come sconfiggerai Fen Juechen visto che è diventato molto più forte rispetto a tre mesi fa!"


....


Dopo essere tornata nel mondo della Perla del Veleno Celeste, Jasmine si accigliò e non rilassò la sua espressione per molto tempo. Sembrava cupa. Dopo aver gridato quell'ultima frase a Yun Che, sospirò.


"Crunch..." Hong'er stava mangiando contenta una spada che aveva preso chissà dove. Quando vide l'espressione di Jasmine, smise di masticare e si avvicinò: "Sorellona Jasmine, cosa succede? Prima eri felice, perché sembri scontenta ora? Il maestro ti ha maltrattata... Oh, no, non importa. Sei sempre stata tu a maltrattare il maestro, lui non oserebbe provocarti." Disse.


Jasmine si appoggiò al letto di Hong'er e si sedette, poi chiuse gli occhi mentre mormorava: "Non ho potuto trovarla..."


"Trovarla? Oh? Trovare cosa? È qualcosa di delizioso?" Hong'er sembrava attenta.


"Una persona molto importante per il tuo maestro." Ogni volta che Jasmine pensava alla reazione di Yun Che quando si parlava di Chu Yuechan, si sarebbe accigliata sempre di più. Capiva chiaramente che Yun Che provava un amore profondo e molta preoccupazione per Chu Yuechean...


Vederlo soffrire per mano di una donna sarebbe stata la più grande gioia di Jasmine; se un giorno fosse stato pugnalato diverse volte da una donna su cui avrebbe voluto posare le sue grinfie, avrebbe gongolato. Tuttavia ora dato che si trattava di Chu Yuechan, non poteva sopportare di dirgli la verità.


"Persona... importante? Oh!" Sentendo che non era qualcosa di delizioso, Hong'er perse tutto il suo interesse e smise di chiedere. Afferrò la spada che brillava di luce viola e la morse. Un piccolo marchio di denti apparì sulla lama.


"Sembra che possa nasconderlo solo temporaneamente." Mormorò tra sé e sé Jasmine: "Ma perché non sono riuscita a trovare nemmeno l'aura di Xia Qingyue?"


"Che la formazione di teletrasporto nella Sala Frozen End Divine...?"


.....


Era già mezzogiorno e stava per arrivare il momento dell'incontro tra Yun Che e Fen Juechen.


Non solo l'Energia Misteriosa di Fen Juechen era già diventata incredibilmente terrificante, odiava anche fino all'osso il giovane. Il suo più grande desiderio era di ucciderlo. Tuttavia Yun Che non era minimamente nervoso. Solo quando mancò meno di un'ora al duello, usò l'Arca Primordiale Misteriosa per andare a clan della Nuvola Vagante con Feng Xue'er.


L'arca non arrivò sopra la città, ma nelle periferie ad est.


Dopo essere usciti dal loro mezzo, Feng Xue'er, prese l'orlo degli abiti di Yun Che e disse con un'espressione affettuosa: "Fratellone Yun, non posso davvero venire con te? Sono... ancora davvero preoccupata."


"Te l'ho già detto, starò bene." Yun Che sorrise con noncuranza: "Gli ho detto che sarebbe stata una lotta uno contro uno, quindi non dovrebbero esserci altre persone lì. Inoltre, anche se non potessi batterlo, avrei comunque l'Arca Primordiale Misteriosa, quindi potrei scappare in ogni momento. Per questo non devi preoccuparti... Inoltre sono assolutamente sicuro di poterlo sconfiggere."


"Sì... Naturalmente credo nel fratellone Yun." Feng Xue'er annuì, ma il suo sguardo mostrò profonda preoccupazione.


"Va bene, vai dal nonno e dalla zietta. Potrei non tornare fino a tardi, quindi dì loro di non preoccuparsi affatto. Proverò ad allontare il luogo dell'incontro il più lontano possibile, ma l'impatto residuo potrebbe comunque colpire clan della Nuvola Vagante, quindi avrò bisogno che li protegga." Yun Che diede una pacca alle mani della ragazza. Dall'inizio non aveva intenzione di andare a trovare Xiao Lie e Xiao Lingxi prima dello scontro visto che avrebbe solo aumentato la loro preoccupazione.


"Inoltre, se la zietta volesse andare a trovarmi, non puoi permetterglielo." Ricordò Yun Che.


"Sì, lo so. Non ti preoccupare fratellone Yun, non accadrà nulla a loro visto che sono qui." Disse Feng Xue'er.


Con la sua forza di Monarca all'ottavo livello, anche se Yun Che, Fen Juechen e Xia Yuanba si coalizzassero, non potrebbero batterla. Naturalmente Yun Che non doveva preoccuparsi per lei.


"Allora vado... tornerò sicuramente prima che si faccia buio. Aspettami ubbidientemente."


Yun Che tenne il viso di Feng Xue'er tra le mani e la baciò. Dopodiché attivò il Fulmine Illusorio diventando un raggio di luce che sfrecciò verso est.


"Fratellone Yun..." Mentre lo guardava andarsene, Feng Xue'er si strinse nervosamente le mani. Solo dopo un po' si girò e volò lentamente verso clan della Nuvola Vagante.


Data la sua forza, insieme al Fulmine Illusorio, una distanza di diverse centinaia di chilometri non era niente per lui. Yun Che volò oltre il territorio di clan della Nuvola Vagante e attraversò un pezzo di terreno acquitrinoso, poi arrivò alla costa dell'oceano orientale. Yun Che accelerò sempre di più allontanandosi da clan della Nuvola Vagante.


Entro mille miglia il cielo sembrava privo di nuvole o correnti d'aria, l'Oceano Orientale era molto calmo. C'era solo un'increspatura sulla superficie dell'acqua. Mentre la costa si avvicinava, Yun Che sentì l'odore del mare, chiuse gli occhi ed inspirò; quando li riaprì si trovava di fronte all'oceano.


Era arivato.


In quel momento decelerò fino a fermarsi. C'era una figura nera e solitaria che fluttuava di fronte a lui; non si sapeva per quanto tempo fosse rimasta lì. Il suo corpo rilasciava un'aura mortale e gelida. A parte questo sembrava non possedere l'energia vitale che una persona avrebbe dovuto avere... come se sul mare stesse fluttuando un cadavere.


Anche l'acqua sotto di lui era completamente silenziosa e priva di increspature, come se fosse morta anch'essa.


"Sembra che tu sia arrivato molto presto." Yun Che si fermò a diverse centinaia di metri dietro di lui e sorrise debolmente. L'aura di Fen Juechen era estremamente oscura e malvagia; era sufficiente a terrorizzare chiunque gli si avvicinasse, ma non aveva alcun effetto sul giovane.


Quando la figura nera si girò, i suoi occhi neri fissarono Yun Che. La sua espressione era rigida e il suo colorito pallido, il suo sguardo sembrava spento. In solo un istante, un'aura omicida e selvaggia si concentrò su Yun Che. I suoi occhi rilasciarono una luce così cupa che sembravano formare due spade che avrebbero fatto a pezzi il nemico.


"Hai davvero osato venire da solo!" Disse Fen Juechen. Non c'erano ostacoli qui, quindi poteva rilasciare tutto il suo odio e il suo intento omicida quanto desiderava.


"Come avrei potuto portare qualcuno?" Yun Che aveva le braccia incrociate al petto, la sua espressione era sdegnata: "Quando ho massacrato il tuo intero clan del Cielo Ardente, ero da solo. Ora devo solo affrontare te, un pietoso insetto che ho lasciato andare misericordiosamente. Perché avrei bisogno di un aiutante?"


"Tu vuoi... morire!!!"


Le parole di Yun Che lo avevano fatto indubbiamente infuriare. Ruggì come una bestia selvaggia mentre stendeva il braccio destro. Una grossa mano nera cercò di afferrare Yun Che dal cielo. Nell'area che copriva, il livello del mare si abbassò di diversi metri.


Yun Che strizzò gli occhi, schivò il colpo con l'Ombra del Dio Stellare. Dopodiché rise freddamente. "Ti sei infuriato per una semplice frase. Sembra che, nonostante la tua Energia Misteriosa sia aumentata negli ultimi anni, la tua mente non abbia fatto molti progressi. Che diritto avresti di sconfiggermi?"


Boooooom!


Sotto Yun Che emerse un enorme turbine che sollevò una potente corrente d'aria.


Gli occhi di Fen Juechen sembravano simili a quelli di un demone mentre la sua aura diventava ancora più violenta: "Tu..."


"Non siamo ancora così lontani da clan della Nuvola Vagante. Non vuoi che il nostro incontro influenzi clan della Nuvola Vagante, vero?" La frase di Yun Che lo zittì. "Non vuoi che gli altri lo notino e vengano a disturbare il nostro scontro all'ultimo sangue, vero? Scegliamo un posto più adatto."


Così Yun Che volò si allontanò ulteriormente dalla costa senza aspettare la risposta del suo avversario.


Fen Juechen continuò a tenere d'occhio Yun Che, tuttavia non attaccò di nuovo. Si limitò a seguirlo e a volare verso est. La sua velocità non era inferiore a quella del Fulmine Illusorio di Yun Che.


"Jasmine a che livello è ora? Posso sentire chiaramente che la sua aura è molto più potente rispetto a tre mesi fa." Chiese con cautela Yun Che.


"Sesto livello del Stadio Sovrano Misterioso!" Disse freddamente Jasmine. "È allo stesso livello del Feng Tianwei che ti ha fatto fuggire miseramente dal setta della Divina Fenice! Nonostante la sua Energia Misteriosa non sia densa come la sua, ha una arte misteriosa speciale. Potrebbe essere perfino lievemente più potente di Feng Tianwei! Vediamo come lo affronterai!"


"Wow... pazzesco!!" Nonostante si fosse preparato mentalmente, Yun Che sussultò.


Tre mesi fa Fen Juechen era solo al quinto livello del Stadio Sovrano Misterioso!


Anche con un'organizzazione dalle mole risorse come un Luogo Sacro o una Famiglia Guardiana, per un aumento di livello nel Stadio Sovrano Misterioso sarebbero stati necessari cento anni o perfino diversi secoli. Anche con un talento assurdo sarebbero stati necessari dei decenni.


Tuttavia Fen Juechen aveva usato solo tre mesi!


"Cosa sta succedendo con il suo potere e il suo ritmo di crescita assurdo?!" Mormorò debolmente Yun Che.


"Quando combatti, prova a costringerlo a sforzarsi il più possibile. finché userà la fonte del suo potere, potrei capire cosa succede... e comprendere perfino con che tipo di anima si è fuso!"
                                


                                



