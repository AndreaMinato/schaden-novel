---
title: Capitolo 748 – Notte Eterna, Yellow Spring Ashes
pubDate: 2025-02-03T07:52:46.868Z
tags:
    - atg
---


<em>Capitolo regolare, 0 Capitoli in coda,</em>
<em><strong>5/10</strong>: nel caso non si fosse capito questo numero significa che sono stati donati 5 euro (da ZioGianni) su 10, quindi altri 5 e c'è un capitolo sponsorizzato.</em>
<em>-Schadenfreude</em>


Yun Che aveva sentito che Fen Juechen aveva smesso di affondare. Anche se era gravemente ferito, la sua aura si stava ancora espandendo con velocità sorprendente... In un batter d'occhio aveva superato il picco della forza misteriosa che aveva prima e stava continuando ad aumentare.


Allo stesso tempo aveva un'atmosfera estremamente cupa che si stava diffondendo silenziosamente nel mondo, come se stesse arrivando una terrificante tempesta che poteva portare la fine del mondo.


Yun Che si accigliò sempre di più. Il primo colpo che aveva inferto a Fen Juechen aveva rotto tutte le ossa del suo petto e la forza del secondo gli aveva distrutto tutto il corpo. Qualcun altro sarebbe morto istantaneamente. Anche se era gravemente ferito, Fen Juechen era vivo. Tuttavia, quando era stato scagliato nell'oceano, la sua vitalità e la sua aura erano diventate incredibilmente deboli... ma era stato in quel momento che era apparso un improvviso scoppio di energia.


Che... a causa della sua amarezza avesse attivato qualche tipo di potere proibito?


Mentre rimaneva sorpreso, Yun Che vide che la regione sotto di lui stava diventando tutta nera come la pece... questo cambiamento non accadde gradualmente, invece era successo in un istante. L'enorme regione oceanica che arrivava a vista d'occhio era diventata buia come l'inchiostro. Prima che potesse reagire, Yun Che non riuscì a vedere più nulla.


A centinaia di chilometri di distanza, Feng Xue'er aveva portato Xiao Lingxi fino al limite della regione oceanica. Proprio quando arrivarono al limite della costa dell'oceano, videro un mondo buio come la pece di fronte a loro.


"Ah!!" Feng Xue'er e Xiao Lingxi esclamarono allo stesso tempo.


L'oscurità era a duecento chilometri di distanza, ma era proprio davanti ai loro occhi. La regione sembrava un buco nero inciso sul mondo. Tutto ciò che vi era all'interno era stato completamente inghiottito, era scomparso ridotto nel nulla.


Feng Xue'er fu investita da un'emozione cupa. Entrò immediatamente in allerta e usò la sua Energia Misteriosa per proteggere il suo cuore. Allo stesso tempo trasferì una grande quantità di energia per proteggere Xiao Lingxi. Feng Xue'er non aveva mai visto un'aura così terrificante. La sensazione di inquietudine che provava aumentò ancora di più. Tenne Xiao Lingxi stretta e disse frettolosamente: "Sbrighiamoci."


Il corpo di Feng Xue'er iniziò a bruciare con le fiamme della fenice, la sua velocità aumentò all'improvviso mentre si precipitavano verso le regione nere.


Yun Che vedeva solo oscurità, inoltre non era una normale assenza di luce, il giovane si sentiva come se fosse caduto in una palude viscosa e nera. Anche per muovere un dito era necessaria più forza rispetto al normale. Delle auree opprimenti, spettrali e gelide cercarono di erodere la sua mente. Questo tipo di attacco era davvero terrificante, altri coltivatori sarebbero già stati consumati da queste emozioni negative e forse sarebbero diventati pazzi, tuttavia, grazie all'Anima del Dio Drago, Yun Che non aveva bisogno di temerle per ora.


"Questa Notte Eterna è uno dei domini di alto livello del Tomo Illusorio Diabolico di Eternal Night!" Disse con un tono serio Jasmine. "Al suo livello, Fen Juechen può attivarlo a stento. Potrebbe perfino dover pagare un enorme prezzo."


"Notte Eterna?" Yun Che iniziò a provare inquietudine, un'aura agghiacciante aveva iniziato ad assalirlo. Ebbe sempre più la sensazione che fosse stato inghiottito nello stomaco di un mostro gigantesco e sarebbe stato fatto a pezzi in ogni momento.


"Ogni cosa coperta da questo dominio verrà divorata senza lasciare una sola traccia... inclusa la luce!" Disse a bassa voce Jasmine. "Ora che questo dominio ha coperto settantacinque chilometri, anche se usassi tutta la tua forza, non riusciresti a scappare prima che ti divori completamente... l'unica cosa che puoi fare ora è squarciarlo."


Yun Che non riusciva a percepire i confini del dominio nemmeno con la sua percezione spirituale, sembrava estendersi all'infinito. Mentre i dintorni diventavano sempre più oscuri e viscosi, il raggio di percezione del giovane continuò a diminuire e la quantità di sforzo per fare ogni respiro raddoppiò. Arrivò al punto che Yun Che iniziò a sentire un po' di disperazione intrappolato in questo sconfinato buco nero.


"Yun... Che!!" Una voce indemoniata risuonò dalle profondità del dominio. Non era nient'altri che Fen Juechen, che era stato condizionato completamente dal suo immenso odio e ostilità: "Scompari... per sempre!!!"


Poteva sentire la voce di Fen Juechen, ma non poteva capire dov'era perché sembrava provenire da ogni angolo del Dominio dell'Oscurità. In quel momento Yun Che si sentì quasi soffocare e non poteva respirare. L'energia divorante aveva avvolto il suo corpo e il mondo intero e la sua Energia Misteriosa protettiva stava arrivando al limite.


In questo momento di crisi, l'espressione di Yun Che si irrigidì, ma la luce nei suoi occhi divenne sempre più gelida e tranquilla. In quel momento una traccia di luce apparì all'improvviso.


Una luce che non sarebbe dovuta apparire in questo dominio.


Yun Che guardò sotto di sé... la luce non era un'allucinazione o un'illusione. Nonostante fosse debole, era reale. Inoltre conteneva un colore vermiglio unico!


Yun Che era incredibilmente familiare con questa tinta di rosso... era il colore della Spada Colpo Celeste Nemesi dei Diavoli!


In un batter d'occhio Yun Che condensò tutta la sua Energia Misteriosa sull'arma. Un momento dopo la Spada Colpo Celeste Nemesi dei Diavoli fu avvolta da fiamme ardenti. Usando l'arma come catalizzatore, le fiamme del Corvo Dorato iniziarono ad ardere con ferocia. Il bagliore del fuoco emerse tra l'oscurità di questo dominio oscuro che aveva divorato ogni luce.


Le fiamme del Corvo Dorato bruciavano sulla Spada Colpo Celeste Nemesi dei Diavoli illuminando la sua lama. Aveva completamente disperso l'oscurità attorno a lui nel diametro di tre metri. Aveva fatto apparire un'area lucente.


Una strana luce brillò negli occhi di Yun Che mentre si concentravano e menò un fendente di fronte a sé.


BOOM!!


Ci fu un ruggito mentre strappava lo spazio. Apparì una fessura lunga diversi metri e le fiamme ardenti iniziarono a bruciare l'oscurità di fronte a lui, scomparendo solo dopo un bel po' di tempo.


"Un'aura estremamente forte e dal momento terrificante. Tuttavia sembra... che non siano così speciali dopotutto."


La pressione che lo aveva oppresso diminuì all'improvviso. La sensazione di prima era stata davvero terrificante. Non era riuscito a liberarsene ed era stato ancora più incapace di distruggerla, aveva perfino sentito chiaramente l'aura della morte... Non avrebbe mai pensato che questo dominio oscuro sarebbe stato così vulnerabile contro le fiamme del Corvo Dorato. Poteva sembrare spaventoso all'esterno, ma all'interno era come una tigre di carta che si rompeva al minimo tocco!


Jasmine: "..."


In tal caso...


Yun Che strinse l'impugnatura della Spada Colpo Celeste Nemesi dei Diavoli. Mentre le fiamme bruciavano, due fuochi scarlatti e con tracce dorate emersero nelle pupille del giovane. Dietro di lui apparì l'immagine di un gigantesco Corvo Dorato che espanse un'ondata di calore attorno.


"Dominio della Distruzione del Corvo Dorato, Yellow Spring Ashes!"


BOOM BOOM BOOM BOOM BOOM BOOM!


Il profilo del Corvo Dorato gridò facendo tremare l'aria e distruggendo la terra. Le fiamme che originavano da un vero dio primordiale erano estremamente calde e portavano un potere inceneritore che squarciò uno strato dopo l'altro del Dominio Oscuro. l'Energia Misteriosa che aveva divorato tutta la luce bruciò e il suo bagliore divenne accecante.


Risuonarono dei gemiti spettrali mentre l'oscurità cercava di attaccare le fiamme del Corvo Dorato nella speranza di avvolgerle e divorarle. All'inizio era in grado a stento di contendere con il fuoco. Tuttavia, mentre il dominio veniva squarciato sempre di più, le fiamme del Corvo Dorato divennero una forza inarrestabile mentre faceva apparire migliaia di squarci e centinaia di buchi nel mondo avvolto dall'oscurità.


"Ah!!!"


Di fronte a questo calore, Feng Xue'er si fermò all'improvviso. L'oceano prima fresco era diventato caldo come il fuoco e si stavano sollevando onde di diverse centinaia di metri che costrinsero Feng Xue'er a rimanere ad un'altezza di tremila metri. Mentre guardava in avanti, vide che la gigantesca area oscura era cambiata drasticamente mentre scie di fiamme stavano infilzando il dominio.


In un batter d'occhio era stato già fatto a brandelli.


L'oscurità si dimenava mentre le fiamme la divoravano. Sembrava che due enormi bestie stessero lottando, una creatura scarlatta e una nera che si stavano squarciando la gola a vicenda.


Tuttavia la bestia nera chiaramente non poteva opporsi alle fiamme. Prima di non molto tempo crollò e si disperse in innumerevoli frammenti che si dissiparono senza che il fuoco inceneritore li toccasse. Mentre le fiamme continuavano ad ardere, divennero sempre più intense. Avevano tinto il cielo di rosso e aveva sollevato un denso strato di vapore lungo centinaia di metri sull'oceano.


Le raffiche di vento non erano più soppresse e divennero sempre più violente e calde. Per proteggere Xiao Lingxi, Feng Xue'er sollevò un gigantesco scudo scarlatto. Dopodiché affrontarono le raffiche e le usò per aumentare la loro velocità mentre volavano ad est.


Fratellone Yun... fa che non gli sia accaduto niente...
Nel cielo rimanevano solo le fiamme del Corvo Dorato.


Grazie allo Yellow Spring Ashes di Yun Che, la Notte Eterna di Fen Juechen era stata completamente sconfitta.


Sembrava non avesse nemmeno il potere di resistere.


Yun Che abbassò il braccio mentre ritirava la Spada Colpo Celeste Nemesi dei Diavoli nella Perla del Veleno Celeste. Una volta che l'arma lo lasciò, sentì una sensazione di oppressione incredibile. Anche se aveva distrutto completamente il Dominio Oscuro di Fen Juechen, non significava che potesse rilassarsi. Aveva consumato molta Energia Misteriosa per rilasciare Yellow Spring Ashes. Il motivo per cui aveva ritirato la Spada Colpo Celeste Nemesi dei Diavoli era perché non sarebbe riuscito a sollevarla per dieci secondi nelle sue attuali condizioni.


Ma se non altro la sua condizione era di gran lunga superiore a quella di Fen Juechen.


Le fiamme che riempivano il cielo iniziarono a cadere nel mare... Se Yun Che avesse rilasciato un po' più di potere, non avrebbe nemmeno lasciato del vapore, avrebbe bruciato l'acqua distruggendola completamente.


Fiuu...


Yun Che sospirò lentamente, poi stese la mano. Rilasciò una scia di Energia Misteriosa.


Bang!!!


La superficie dell'oceano esplose e un profilo umano volò verso la presa di Yun Che.


Anche se era rimasto nell'oceano per molto tempo, le macchie di sangue di Fen Juechen non erano state lavate via dal suo corpo. C'erano almeno decine di ferite esterne sul suo corpo. Il sangue sul suo corpo aveva un anormale colore nero.


La forza vitale di Fen Juechen e la sua aura era incredibilmente debole. Riusciva a sopravvivere a stento. Tutti i suoi arti penzolavano mentre era stato afferrato per la schiena da Yun Che. Nonostante non potesse più usare nemmeno un briciolo della sua forza, non era ancora svenuto. Con voce debole e roca, mormorò...


"Perché... è andata così..."


"Com'è possibile... che abbia perso..."


"Come posso...aver perso..."


Yun Che non disse una sola parola. Sollevò il braccio e usò il manico profound per entrare nella mente di Fen Juechen attaccando il suo spirito.


Voleva sapere da dove proveniva il suo strano potere. Voleva anche sapere esattamente cosa fosse il "Tomo Illusorio Diabolico di Eternal Night" che Jasmine aveva menzionato.


Dopo un po' di secondi, Yun Che cambiò lievemente espressione. Dopo un po' ritirò il Manico Profound.


"Che volontà tenace." Mormorò sbalordito il giovane. "Può davvero resistere alla Sonda Spirituale in questo stato."


"Non solo la sua forza misteriosa è aumentata in modo incredibile, anche la sua anima è cambiata qualitativamente. Insieme alla sua determinazione, anche se è mezzo morto, non riusciresti a condurre una Sonda Spirituale." Disse con indifferenza Jasmine, non era sorpresa da questo risultato.


"..." Yun Che scorse con lo sguardo la superficie dell'oceano, scese e lanciò Fen Juechen verso un banco di scogli.


"Non lo ucciderai?" Disse freddamente Jasmine. Non sentiva alcun intento omicida provenire da Yun Che. E ovviamente lo stava lasciando andare: "Sai bene quali sono le conseguenze quando non elimini un potenziale problema. Vuoi fare lo stesso errore con la stessa persona?"


"Vorrei davvero ucciderlo." Yun Che sospirò con un'espressione esasperata. Era stato problematico lasciarlo vivo. Con il ritmo di crescita terrificante di Fen Juechen, lasciarlo vivere avrebbe causato una calamità ancora maggiore in seguito.


Ma...
                                


                                



