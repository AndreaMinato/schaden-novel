---
title: Capitolo 75 – Xiao Luocheng
pubDate: 2023-07-21T13:58:46.331Z
tags:
    - atg
---

Lu Zhannan si rialzò da terra, ferito ed esausto; il suo volto era pallido come quello di un fantasma e sul suo abito, all’altezza del petto, si era già formato un buco attraverso il quale si poteva vedere la sua pelle, quasi carbonizzata e completamente annerita. Con la protezione della sua Profound Energy, la fiamma di Yun Che non era riuscita a ferirlo gravemente; tuttavia, il dolore causato dal fuoco che si era acceso all’interno del suo corpo era così terribile che se lo sarebbe ricordato per tutta la vita, lasciando una cicatrice incurabile nel profondo del suo cuore. In quel momento, il suo sguardo, diretto verso Yun Che, era pieno di terrore. Abbassò la testa, riprese la sua spada e, trascinandola, si diresse verso gli altri membri del Seven Deadly Sword Pavilion senza dire una parola.
Sapeva che, quel giorno, era davvero diventato una delle “banali pietre lungo la strada della vita” di cui aveva parlato Yun Che. Ora, ripensandoci, tutto lo sdegno e gli insulti che poco prima aveva rivolto a Yun Che, non erano altro che un mucchio di barzellette, e gli si erano ritorti contro.
“Lu Zhannan… ha davvero… perso!!”
“È spaventoso! Lu Zhannan è davvero fortissimo! Eppure, anche lui è stato sconfitto da Yun Che!”
“Sedici anni… al primo livello del Nascent Profound Realm, ma la sua Profound Strength è profonda e densa a livelli allarmanti; la sua tecnica Profound di Movimento è persino ancora più strana e imprevedibile. E in più, conosce persino una Profound Art di attributo Fuoco di livello così alto! Quella Profound Art che ha appena usato, sembra diversa da quelle del Cloudy Sun Sect e del Burning Heaven Sect, eppure è così spaventosamente forte… e ha davvero solo sedici anni!”
“Un talento del genere, anche se non può competere con Xiao Luocheng, non è nemmeno poi così lontano dal suo livello! Forse, potrebbe essere al pari di Fen Ziluan del Burning Heaven Sect! All’interno della nuove generazione, qui a New Moon City, è abbastanza talentuoso da essere tra i migliori cinque… no, tra i migliori tre!”
Dagli studenti agli Anziani, tutti i membri del Seven Deadly Sword Pavilion avevano il morale a terra, perché erano quelli che conoscevano meglio le abilità di Lu Zhannan; ma nonostante la sua grandissima forza, era davvero stato battuto da un allievo del Palazzo Profound New Moon di soli sedici anni. Una tale delusione era fin troppo amara, così tanto che non riuscivano a credere che fosse realmente accaduto.
Xuan Yu, Yan Ming, e Feng Guangyi, che erano già stati sconfitti da Yun Che, rimasero con lo sguardo perso nel vuoto molto più degli altri e le loro gole si seccarono… quando erano stati battuti, ognuno di loro non era riuscito ad accettarlo; ma ormai, avevano capito senza alcun dubbio che le loro sconfitte erano tutt’altro che ingiustificabili! Quando Yun Che li aveva affrontati, evidentemente non aveva usato tutta la sua forza; forse non ne aveva usata nemmeno metà! Altrimenti, le loro sconfitte sarebbero state ancora più rapide e schiaccianti. Ripensandoci, l’arroganza con cui prima avevano deriso Yun Che… era semplicemente come quella di uno stupido cucciolo che abbaia furiosamente di fronte a un branco di leoni.
“Un talento del genere è estremamente raro persino nei sette Sect, anche con la loro grande eredità di tradizioni e materiali, ma un allievo del genere si è inaspettatamente presentato al nostro Palazzo Profound New Moon! Forse, il nostro Palazzo Profound New Moon, che è rimasto in silenzio per tutti questi anni, potrebbe davvero risollevarsi grazie a lui.” disse Sikong Han, sospirando con emozione.
Anche i due Anziani accanto a lui annuirono lentamente, trovandosi pienamente d’accordo.
Era impossibile che i giovani di talento fossero troppi o che non ce ne fosse bisogno, e non ne sarebbero neppure mai apparsi molti contemporaneamente. Crescerne uno era sufficiente a portare prestigio alla sua famiglia. E all’interno del Palazzo Profound New Moon, l’unico fondato a New Moon City dalla Famiglia Imperiale, solo gli dei sapevano da quanto tempo non era apparso un genio di prima categoria, in grado di competere con quelli dei sette Sect. Questo era anche il principale motivo per cui il Palazzo Profound New Moon non aveva mai potuto camminare a testa alta in loro presenza. E quella “maledizione”, forse era stata rotta dall’arrivo di Yun Che… No! Era certamente già stata infranta! Quella sera soltanto grazie a Yun Che, il Palazzo Profound New Moon aveva finalmente potuto erigersi con orgoglio di fronte ai sette Sect, che erano venute per vantarsi della propria forza, lasciandole con l’amaro in bocca. Ciò aveva anche fatto in modo che gli sguardi dei discepoli dei sette Sect non contenessero più la fierezza e il disprezzo di quando erano entrati nel Palazzo Principale.
Per tutto il tempo, gli studenti del Palazzo Profound New Moon erano rimasti a bocca aperta. Nel su scontro con il fortissimo Lu Zhannan, Yun Che, che aveva solo sedici anni, aveva vinto ancora una volta! Era impossibile descrivere a parole quanto fossero scossi da quel risultato. Una persona al primo livello del Nascent Profound Realm che era riuscita a batterne un’altra al settimo; che razza di terrificante bravura bisognava avere per riuscirci! Era anche la prima volta in cui avevano immaginato che qualcuno al primo livello del Nascent Profound Realm potesse davvero essere così forte! Duello dopo duello, quasi ogni battaglia si era conclusa con una vittoria che andava contro ogni previsione; era come se fossero in un sogno.
“Ho sempre pensato che, col mio talento, potessi essere considerato un genio, ma in confronto al Fratello Minore Yun… *Sigh* non sono nemmeno degno di attenzione.” Tra le file di sedie del Palazzo Profound New Moon, parecchi allievi sospirarono tra sé e sé. Per essere in grado di partecipare al banchetto di quella sera, senza dubbio dovevano essere i migliori del Palazzo Profound New Moon e naturalmente sarebbero stati orgogliosi dei propri risultati. Ma dopo aver assistito alle cinque vittorie consecutive di Yun Che, il loro orgoglio era svanito senza lasciare nessuna traccia; i loro cuori erano pieni di rispetto e ammirazione per quel loro Fratello Minore che si era appena unito al Palazzo Profound New Moon.
“Quello è… è davvero mio cognato…?” Era impossibile sapere quante volte Xia Yuanba avesse mormorato queste parole e i suoi occhi erano rimasti spalancati fin dall’inizio, ogni momento.
“Lui e Yun Che vengono entrambi dalla piccola Floating Cloud City, a est. In quel luogo, di sicuro non ci sono risorse di alto livello e in quelle condizioni, Yun Che è davvero riuscito a diventare così forte. Se fosse nato in uno dei Maggiori Sect, i suoi attuali risultati sarebbero sicuramente stati molto più conosciuti e scioccanti…” pensò Lan Xueruo, silenziosa.
“Lui… non è forse la persona che ho cercato così a lungo!?”
Non appena ci pensò, i graziosi occhi di Lan Xueruo si agitarono violentemente, emettendo un bagliore incomparabilmente toccante. Da un momento all’altro anche il modo in cui stava guardando Yun Che cambiò. Yun Che, ovviamente aveva consumato una grande quantità di energia dopo aver combattuto cinque battaglie consecutive; anche se esteriormente sembrava non essere minimamente indebolito, la sua fronte si era già ricoperta di gocce di sudore e anche il suo respiro si era fatto indubbiamente affannato. Sul suo braccio sinistro, il profondo taglio insanguinato era uno spettacolo agghiacciante e il sangue che ne sgorgava aveva già tinto metà della sua manica di un rosso scarlatto.
Lan Xueruo si alzò immediatamente; prese in mano tutti gli oli medicinali di vario genere che aveva con sé, camminò velocemente fino a giungere a fianco di Yun Che, e chiese preoccupata: “Fratello Minore Yun, il tuo braccio è ferito, quanto grave è la situazione?”
Yun Che sorrise e rispose: “Sto bene, è solo un graffio, non ha nemmeno raggiunto l’osso. E poi, ha già smesso di sanguinare. Sorella Maggiore, ti ringrazio per esserti preoccupata.”
“Smetti di fare il duro, vieni qui, lascia che tua Sorella Maggiore ti dia un’occhiata.” Lan Xueruo distese le sue mani di giada e sollevò con attenzione il braccio di Yun Che, controllando le sue ferite. Dopodiché, sul suo viso apparve un’espressione sbalordita. Anche se la ferita sul braccio di Yun Che era molto profonda in effetti, come lui aveva assicurato, non aveva raggiunto le ossa. Quello era senza dubbio un attacco di Lu Zhannan, eppure aveva causato solo una ferita come quella, che poteva essere considerata come niente di serio!
Per non parlare di qualcuno al primo livello del Nascent Profound Realm, anche se qualcuno al settimo livello avesse subito un colpo del genere da parte di Lu Zhannan, non se la sarebbe affatto cavata con così poco! In quanto praticante al primo livello del Nascent Profound Realm, come poteva avere una Profound Energy protettiva così potente?
Vedendo la sorpresa sul volto di Lan Xueruo, sul viso di Yun Che apparve lentamente un sorriso orgoglioso: “Mi credi ora, Sorella Maggiore? Il mio corpo è duro come il ferro, sai; come potrei essere ferito gravemente con così tanta facilità?”
Lan Xueruo rise dolcemente: “Come fa il tuo corpo ad essere duro come il ferro se sei così pallido e delicato? Sembreresti più un toy boy.”
(Nota traduzione: toy boy vuol dire amante giovane)
“Eh… un toy boy?” Yun Che sollevò le sopracciglia per un momento, poi guardò il volto di Lan Xueruo, bianco come la neve e rise con gioia: “Solo gli uomini che vengono custoditi e preservati per una donna bellissima possono essere chiamati toy boy e io non ho nessuna ragazza che si prenda cura di me… e se mi custodissi tu, Sorella Maggiore?”
“Pff… le tue parole sono davvero scandalose.” a Lan Xueruo scappò una risata, e lo guardò con occhi insofferenti: “Sono pur sempre una tua Sorella Maggiore, va bene? Se oserai stuzzicarmi ancora dovrai fare attenzione, perché questa tua Sorella Maggiore potrebbe parlare a qualcun altro del tuo matrimonio. Se lo facessi, non riusciresti più a conquistare nemmeno una ragazza.”
Il volto di Yun Che si fece immediatamente sconsolato.
(Nota: l’autore scrive che fa una faccia tipo “囧”)
Vedendo che Lan Xueruo aveva preso l’iniziativa di avvicinarsi a Yun Che perché preoccupata e che inoltre mentre parlava e rideva con lui, entrambi sembravano star flirtando un po’… in un istante, Murong Ye si fece verde in volto e i suoi denti quasi andarono a pezzi da quanto li digrignava. Lui e Lan Xueruo erano riconosciuti pubblicamente come la coppia d’oro del Palazzo Profound New Moon. Serviva solo un altro passo e sarebbero stati riconosciuti da tutti come una coppia. Tuttavia, sapeva quanto difficile fosse compiere quel passo; in fin dei conti, Lan Xueruo non lo aveva mai trattato come stava trattando Yun Che.
“Dannato moccioso!” lo sguardo di Murong Ye si fece improvvisamente sempre più inquietante.
Come se avesse avvertito quegli occhi puntati su di lui, pieni di odio e gelosia, Yun Che ruotò leggermente la testa in direzione di Murong Ye; un angolo delle sue labbra si sollevò, formando una curva impossibile da notare.
*Clap! Clap! Clap! Clap!*
A quel punto, il tagliente e limpido suono di un battito di mani risuonò nel Palazzo Principale, attirando lo sguardo di tutti i presenti. La persona che stava battendo le mani si era già alzata dalla sua sedia.
“Meraviglioso! Davvero brillante oltre ogni immaginazione! Inizialmente, ero venuto in veci di mio padre per congratularmi con il Capo Palazzo Qin, ma inaspettatamente ho potuto apprezzare una dopo l’altra stupende battaglie tra tigri e draghi. E mi reputo ancor più fortunato di poter assistere all’avvento di una nuova brillante stella, qui a New Moon City.”
Subito dopo aver iniziato a parlare, il ragazzo camminò verso Yun Che, ghignando gioiosamente con un sorriso che andava da orecchio a orecchio. Sembrava abbastanza giovane, doveva avere sedici o diciassette anni. Ma sul suo volto non c’era la minima traccia di immaturità; al contrario si poteva avvertire la presenza di un’aura intangibile, nobile e orgogliosa. La sua voce era squillante e gentile, eppure era accompagnata da una pressione soffocante.
Vedendo quel giovane che si era lentamente fatto avanti, l’intero palazzo cadde immediatamente in silenzio.
Xiao Luocheng!
Colui che era senza ombra di dubbio il numero uno della nuova generazione di New Moon City!
Quando Xiao Luocheng era entrato nel Palazzo Principale, tutti gli sguardi si erano posati su di lui. Tuttavia, dopo non erano stati in molti ad avergli nuovamente prestato attenzione; anche quando Yun Che aveva sfidato apertamente tutti i sedicenni dei sette Sect e nessuno gli aveva risposto, nessuno aveva nemmeno pensato a Xiao Luocheng… Perché il suo livello aveva già sorpassato di gran lunga quello di ogni altro ragazzo di New Moon City; il suo talento terrificante non era qualcosa a cui New Moon City o gli allievi dei sette Sect potessero aspirare. Tie Hengjun aveva raggiunto il quarto livello del Nascent Profound Realm a diciassette anni, Lu Zhannan aveva raggiunto il settimo livello a diciotto, entrambi erano riconosciuti come i più grandi geni di New Moon City.
Ma Xiao Luocheng… a soli sedici anni, era al decimo livello del Nascent Profound Realm!
Xiao Luocheng non aveva mai partecipato alle battaglie tra i discepoli più giovani dei sect di New Moon City; perché tra tutti loro, non c’era nessuno in grado di competere con lui e nemmeno nessuno che lui ritenesse degno di testimoniare la sua forza.
Anche se era il Giovane Maestro della Frazione Esterna dello Xiao Sect collocata a New Moon City, tutti sapevano che, una volta compiuti vent’anni, sarebbe stato impensabile che restasse in quella città; piuttosto sarebbe tornato al quartier generale dello Xiao Sect; con il suo incredibile talento, avrebbe avuto una posizione sufficientemente prestigiosa persino nel Sect Principale. Il Sect Principale dello Xiao Sect, un colosso che New Moon City non era neppure degna di ammirare da lontano! Era uno dei Maggiori Sect, che persino la Famiglia Imperiale dell'Impero Ventoblu doveva compiacere per ottenerne il favore. Era quello il posto di Xiao Luocheng; infatti, New Moon City semplicemente non era degna di ospitare quel genio eccezionale di nome Xiao Luocheng.
Ma ora, non solo Xiao Luocheng si era alzato personalmente ma stava anche camminando verso Yun Che.
I cuori di tutti i presenti iniziarono a battere all’impazzata. Possibile che volesse…


