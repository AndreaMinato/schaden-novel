---
title: Capitolo 752 – Antica Arte Diabolica
pubDate: 2025-02-03T07:52:46.868Z
tags:
    - atg
---


<em>Capitolo regolare, 0 Capitoli in coda,</em>
<em><strong>5/10</strong>: nel caso non si fosse capito questo numero significa che sono stati donati 5 euro (da ZioGianni) su 10, quindi altri 5 e c'è un capitolo sponsorizzato.</em>
<em>-Schadenfreude</em>


"E poi? Dove sono andate la Spada Ancestrale della Punizione Celeste e la Ruota della Calamità dell’Infante Diabolico?" Chiese Yun Che.


Jasmine scosse lentamente la testa: "Non ne ho la minima idea. Il Dio Malvagio è stato l'ultimo a morire, quindi probabilmente sapeva dov'erano. Eppure questo non è menzionato nei frammenti dei ricordi che ha lasciato. Forse le ha nascoste prima di morire... per impedire che quegli oggetti, le fonti dell'annientamento degli dei, gettassero di nuovo il mondo nel caos. Potrebbe averle nascoste in un posto dove le future generazioni non potrebbero trovarle."


"Ma il Drago Primordiale Azzurro mi ha detto che sua figlia era sigillata nella Spada Ancestrale della Punizione Celeste, cosa sarà successo? Voleva che la trovassi." Yun Che si accigliò quando ripensò alle parole che il Dio Drago gli aveva detto nella Terra Desolata... poteva essere considerata perfino una richiesta.


"Che ne so." Jasmine arricciò lievemente le labbra. "La Spada Ancestrale della Punizione Celeste è malapena menzionata sia nei ricordi che ho ereditato che nelle note del clan degli Dei Primordiali. Cercarla... Umpf, è completamente ridicolo."


"Non è passato molto tempo dall'annientamento degli dei, probabilmente solo un milione di anni circa. Durante questo periodo di tempo, innumerevoli creature e razze hanno cercato questo tesoro. Anche se gli dei sono stati annientati, la Spada Ancestrale della Punizione Celeste non può essere scomparsa... Niente a questo mondo è capace di distruggerla, eppure in questo milione di anni nessuno ha visto nemmeno la sua ombra, figuriamoci una traccia."


"Molte persone la stanno ancora cercando. Tutti coloro che ne hanno sentito parlare desiderano possederla. Per quanto riguarda la figlia del Dio Drago, non ho mai ricevuto una notizia del genere. Chissà, potremmo essere gli unici due nell'universo a saperlo... anche se è un'informazione inutile."


"Allora... la Ruota della Calamità dell'Infante Diabolico?" Chiese Yun Che.


"Anche quell'arma diabolica e malvagia non può essere stata distrutta, ma nessuno tenterà di cercarla. Umpf... a parte lo spreco di energie nel cercarla, anche se apparisse di fronte a qualcuno, chiunque si allontanerebbe per il terrore. Una persona che la usa dovrebbe andare all'inferno!"


La voce di Jasmine era gelida, come se fosse stata influenzata dai resti di un ricordo che le facevano temere la Ruota della Calamità dell'Infante Diabolico. "Dopo l'annientamento degli dei, anche la Ruota della Calamità non è apparsa per un milione di anni. Sicuramente è stata nascosta da qualche parte durante il caos. Nell'arco di un milione di anni... l'energia usata per annientare gli dei che prima era dormiente, dovrebbe essersi risvegliata."


"Allora il Sigillo Primordiale della Vita e della Morte? Anche quello è stato perso per un milione di anni?" Chiese con impazienza Yun Che. Il Sigillo Primordiale della Vita e della Morte... era la sola speranza che poteva salvare la piccola Imperatrice Demoniaca.


"Naturalmente!" Rispose senza esitare Jasmine. "In base alle note riguardo al Sigillo Primordiale della Vita e della Morte, in origine apparteneva ad uno dei tre dei della creazione, una dea di nome Li Suo. Portava il sigillo con sé e quindi le era garantita l'immortalità. Non sarebbe morta, né invecchiata, ma durante la terribile battaglia tra gli dei e i diavoli, è morta dopo essere stata circondata da alcuni diavoli. Il Sigillo Primordiale della Vita e della Morte è caduto nelle mani della razza dei diavoli. Alla fine, dato che la razza dei diavoli ha usato la Ruota della Calamità dell'Infante Diabolico, gli dei non sono mai riusciti a riprendersi il sigillo."


"Perciò è stato perso nel caos in seguito all'annientamento della razza dei diavoli. Durante questo milione di anni, il numero di persone che ha sognato di possedere il Sigillo Primordiale della Vita e della Morte non è sicuramente inferiore a quelli che desiderano la Spada Ancestrale della Punizione Celeste. Quella spada può garantire una forza impareggiabile, ma il sigillo può rendere immortali a meno che non si venga uccisi."


"Se una persona li possedesse entrambi..." Jasmine socchiuse gli occhi. "...allora sarebbe un maestro immortale e invincibile."


"Eppure, come ho detto, è possibile che sia stato già trovato. Dopotutto uno deve solo portarlo per attivarne il potere. Nasconderlo sarebbe semplice e la persona che lo possiede farebbe di tutto per nascondere il suo potere e assicurarsi che nessun altro sappia della sua esistenza... nemmeno i suoi parenti."


Yun Che ponderò per un po' per poi sospirare, quasi stringendo i denti, e chiese: "Tutto questo che mi hai detto... cosa c'entra con Fen Juechen esattamente?!"


"Naturalmente c'entra!" Jasmine gli scoccò un'occhiata, la sua espressione divenne cupa: "La arte misteriosa che usa è il 'Tomo Illusorio Diabolico di Notte Eterna', cioè... una delle arti diaboliche della razza primordiale dei diavoli!"


"Razza primordiale... dei diavoli?" Yun Che sussultò. "Non si è già estinta?"


"Per questo sono rimasta scioccata quando Fen Juechen ha rilasciato il suo potere di fronte alla tua provocazione." Disse aggrottando le sopracciglia Jasmine.


Yun Che si accigliò e chiese: "Che... abbia ottenuto un'eredità della razza primordiale dei diavoli? Se gli dei sono capaci di lasciare le loro anime e il loro sangue in eredità, allora i diavoli non dovrebbero essere capaci di fare lo stesso dato che erano al loro livello?"


"No!" Jasmine scosse la testa: "Nonostante i diavoli e gli dei abbiano lo stesso livello divino di forza, le loro anime e le loro fonti di potere sono differenti. Anzi, sono diametralmente opposte! Prima che gli dei scomparissero, erano furiosi all'idea di svanire così semplicemente, così fusero il loro potere e le loro anime per formare uno spirito. Questo spirito iniziò a proteggere il loro sangue e la loro volontà, donando il loro potere agli altri affinché la loro eredità continuasse ad esistere nel regno del Caos Primordiale. Lo spirito e il sangue divino che hanno lasciato è straordinariamente potente, al punto che non può essere eliminato naturalmente. Hanno un'affinità con questo mondo e perciò ne ricevono la protezione."


"Eppure i diavoli sono completamente diversi! I diavoli possiedono un tipo di potere contrario all'energia pura di questo mondo. Molti diavoli temono la luce. Anche se lasciassero spiriti o sangue demoniaco, il potere del mondo li rifiuterebbe e si dissiperebbero velocemente. Probabilmente non durerebbero per un paio di millenni, figuriamoci un milione. Quando l'Era degli Dei finì, la maggior parte delle eredità che gli dei avevano lasciato sono state scoperte, creando un nuovo 'Regno degli Dei'. Per quanto riguarda l'eredità dei diavoli, in effetti sono apparse, tuttavia ogni eredità è durata meno di dieci generazioni prima che il potere del mondo la purificasse. In soli trentamila anni sono scomparse e non sono mai state più riviste per millenni.


Yun Che: "..."


"E ora, dopo essere svanito per un milione di anni, il potere della razza primordiale dei diavoli che perfino il Regno degli Dei ha quasi dimenticato, è apparso in un misero umano. È davvero strano." Jasmine si accigliò ancora di più. La sua comprensione degli dei, dei diavoli, delle antiche razze e dei loro poteri superava di gran lunga quella di Yun Che. Lo shock di Jasmine era incomprensibile per lui.


"Dato che la forza della razza primordiale dei diavoli è svanita da così tanto tempo, perché sei riuscita a riconoscerla?" Chiese pensosamente Yun Che.


Jasmine rispose: "Quando ho ereditato questo potere, ho ricevuto anche i frammenti dei ricordi dello spirito primordiale. In essi ci sono memorie riguardo l'Energia Misteriosa oscura o anzi, dovrebbe essere chiamata arte diabolica, che Fen Juechen possiede. Questo tipo di arte diabolica si chiama 'Tomo Illusorio Diabolico di Notte Eterna' e apparteneva ad un clan di diavoli di alto livello che si chiamava 'clan diabolico Notte Eterna' nell'antica era degli dei. Per usare un'arte diabolica bisogna avere del sangue o dello spirito diabolico... simile alla tua Ode della Fenice che richiede del sangue della fenice per attivare certe abilità."


"Questo significa che Fen Juechen ha ereditato il sangue o lo spirito diabolico di quel clan!"


"Questa eredità non si è dissipata in un milione di anni!"


"Questo..." Yun Che era sempre più perplesso, era qualcosa di incomprensibile al suo livello. Il cambiamento sbalorditivo di Fen Juechen aveva un motivo insolito... ma non si aspettava che fosse così straordinario.


Sentì che stava per avere mal di testa solo ascoltando la descrizione di Jasmine.


Yun Che rifletté sulla reazione della ragazza e disse: "Sei riuscita a leggere i ricordi di Fen Juechen, così dovresti sapere come ha ottenuto il suo potere, vero?"


"Lo so già ed è molto più interessante di qualsiasi altro metodo a cui possa pensare." L'espressione di Jasmine si indurì. "La sua arte diabolica e il suo potere provengono da... suo padre."


"Suo padre?" Yun Che la fissò con gli occhi spalancati e disse con un'espressione incredula: "Non può essere! Ho ucciso suo padre, Fen Duanhun, con le mie mani. Non può essere ancora vivo. Anche se lo fosse, la sua forza misteriosa è solo allo Stadio del Cielo Misterioso. Non può..."


"Non ho detto che suo 'padrÈ era Fen Duanhun!" L'espressione di Jasmine sembrava pensosa.


"..." Yun Che mostrò un'espressione perplessa e disse: "Allora Fen Juechen non è il figlio di Fen Duanhun? Fen Duanhun era cornuto?"


"Fen Duanhun era davvero il padre biologico di Fen Juechen, ma Fen Juechen ha un altro padre... anche lui è il suo padre biologico."


Yun Che: "%[CONTENT]@#..." (espressione esterrefatta).


"Anche due uomini... possono... avere figli?" La voce del giovane tremolò mentre deglutiva.
                                


                                



