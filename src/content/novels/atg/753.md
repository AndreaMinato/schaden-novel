---
title: Capitolo 753 – Tecnica Proibita della Reincarnazione
pubDate: 2025-02-03T07:52:46.868Z
tags:
    - atg
---


<em>Capitolo regolare, 0 Capitoli in coda,</em>
<em><strong>5/10</strong>: nel caso non si fosse capito questo numero significa che sono stati donati 5 euro (da ZioGianni) su 10, quindi altri 5 e c'è un capitolo sponsorizzato.</em>
<em>-Schadenfreude</em>


"..." Jasmine gettò uno sguardo duro riservato agli idioti: "Naturalmente no! Fen Juechen è come te, una persona che ha vissuto due vite!"


"C-coosa?!" Yun Che sussultò.


"Ma c'è una differenza." Aggiunse velocemente Jasmine. "Tu hai avuto due vite, nel continente del Cielo Misterioso e nell'continente Nuvola Azzurra..." Jasmine fece una pausa per poi correggersi: "No, dovrebbero essere tre perché hai attivato il potere dello Specchio del Samsara due volte. Mentre il potere di reincarnazione dello Specchio del Samsara è attivo, altererà... potresti dire che può alterare causa ed effetto. Eppure questa abilità innaturale non arresta le leggi di causa ed effetto. Inoltre lo specchio del Samsara ha molti aspetti formidabili, delle caratteristiche con cui nemmeno il cielo può interferire."


"Per quanto riguarda Fen Juechen... avevo i miei sospetti quando ho percepito la sua forza e la sua anima all'inizio. Tuttavia non ho badato a questa sensazione, ho pensato che la sua arte diabolica derivasse dalle emozioni ostili che influenzavano la sua forza e avevano dato origine ad una forza misteriosa diabolica. Quando ho letto i suoi ricordi, mi sono resa conto che in realtà aveva colto nel segno... è l'effetto di un tipo di tecnica proibita di reincarnazione!"


"Tecnica proibita di reincarnazione? Cos'è?" Chiese con curiosità Yun Che. Era la prima volta che sentiva queste parole.


"Dato che è una tecnica proibita, non può essere tollerata da questo mondo ed è destinata ad essere condannata... sconvolge perfino il processo di reincarnazione." Rise freddamente Jasmine. Nel suo tono c'era un po' di pietà nei confronti di Fen Juechen. "Ma la tecnica proibita di reincarnazione nel suo corpo è ad un livello più alto rispetto a quello con cui ho familiarità. Nonostante siano passati mille anni, è rimasto almeno il settanta per cento dello spirito. Questo dev'essere a causa delle arti proibite dell'antico clan dei diavoli... o più accuratamente, al Tomo Illusorio Diabolico di Notte Eterna!"


Yun Che si sentiva sempre più stordito... se gli fosse stato detto che Fen Juechen aveva ereditato l'eredità di un particolare diavolo primordiale sarebbe stato più semplice da accettare per lui.


"Nonostante sia intatta al settanta per cento, è comunque un'anima incompleta. Questo ha reso il temperamento di Fen Juechen diverso rispetto agli altri. Sarà più eccentrico, irritabile e perderà facilmente il controllo." Di fronte all'espressione perplessa di Yun Che, Jasmine alzò un sopracciglio. Sapeva che la sua spiegazione era ad un livello di gran lunga superiore alle capacità di comprensione del giovane. Doveva metterla in termini più semplici: "Vabbè, te lo dico direttamente. Il nome precedente di Fen Juechen era Ye Huang. Suo padre nella sua vita precedente si chiamava Ye Mufeng e sua madre era Ye Jianxi!"


"Ye Huang... Ye? Questo cognome non appartiene solo alla Sala Sun Moon Divine? Che sia..."


"No!" Jasmine lo interruppe. "Al momento è così, ma mille anni fa c'era un'altra organizzazione con questo cognome... quel clan era completamente diverso dalla Sala Sun Moon Divine!"


"Aspetta!" A Yun Che venne in mente un'informazione all'improvviso. Da qualche parte nelle profondità della sua anima c'era un senso di familiarità nei confronti di quei nomi. Si calmò velocemente e seguì le pulsazioni della sua anima. Cercò nei ricordi ancestrali dell'Anima Celeste Frozen Cloud...


Dopo un momento sussurrò sorpreso: "Famiglia reale... Notte Eterna?!"


A parte i Quattro Grandi Luoghi Sacri, le note più dettagliate riguardo alla famiglia reale Notte Eterna che era stata decimata mille anni fa appartenevano a Asgard Nuvola Gelida. Nei ricordi ancestrali dell'Anima Celeste, l'ultimo re della famiglia reale Notte Eterna si chiamava Ye Mufeng!


E l'ultima regina... la benefattrice di Mu Bingyun di Asgard Nuvola Gelida si chiamava Ye Jianxi!


"Esatto!" Jasmine mormorò. "Ye Mufeng è stato l'ultimo re della famiglia reale Notte Eterna che i Quattro Grandi Luoghi Sacri hanno annientato, Ye Jianxi era la regina e Ye Huang era il loro unico figlio e anche l'ultimo principe del clan... e le "Divine Storie Illusorie Notte Eterna", la arte misteriosa principale della famiglia reale Notte Eterna in realtà è il "Tomo Illusorio Diabolico di Notte Eterna" del clan primordiale dei diavoli Notte Eterna! Anche il nome della famiglia reale deriva dal clan dei diavoli!"


"Esiste... una cosa... del genere?" Yun Che ora era stravolto. Se Jasmine non gliel'avesse detto, anche se aveva una conoscenza di due vite, non avrebbe mai collegato Fen Juechen, che chiaramente era il figlio del capo del clan del Cielo Ardente con la famiglia reale Notte Eterna decimata mille anni fa. Inoltre non si sarebbe mai aspettato che una persona di soli vent'anni sarebbe stato un principe di mille anni fa!


"Allora cos'è esattamente questa tecnica proibita di reincarnazione? Che l'anima di Fen Juechen sia lo Ye Huang di mille anni fa? Se hai saputo tutto questo da lui, non significa che ha recuperato i ricordi della sua vita precedente? Da dove proviene la arte misteriosa della famiglia reale Notte Eterna?" Yun Che era pieno di domande e ognuna di esse era un grande mistero di cui non poteva immaginarsi la risposta.


Jasmine non rispose direttamente, ma continuò: "Mille anni fa la famiglia reale Notte Eterna è stata annientata dai Quattro Grandi Luoghi Sacri. Il principe Ye Huang è stato brutalmente ucciso. Per salvare suo figlio, la regina Ye Jianxi ha disubbidito agli ordini dei suoi antenati e ha usato una tecnica proibita. Ha confinato l'essenza di sangue e l'anima che stava svanendo di Ye Huang e ha usato il venti per cento dell'anima di Ye Mufeng in sacrificio per attivare la tecnica proibita di reincarnazione che violava le leggi della natura. Facendo così l'anima e l'essenza di sangue di Ye Huang non si sarebbe mai dissipata e in circostanze particolari si sarebbe potuta reincarnare nel corpo di un'altra persona.


"Era evidente che il re e la regina avessero già previsto la crisi che avrebbe travolto la loro famiglia... altrimenti non avrebbero mai disubbidito agli ordini dei loro antenati."


Yun Che: "..."


Jasmine sapeva che Yun Che non poteva rendersi conto di cosa significava perdere parte della propria anima. Disse direttamente: "Per dirla in modo semplice, Ye Huang è morto. Con l'aiuto del venti per cento dell'anima di Ye Mufeng, Ye Jianxi ha attivato la tecnica proibita di reincarnazione del clan dei diavoli e ha usato la sua anima per resuscitare quella di suo figlio. Poi ha attivato la tecnica, impedendo all'anima e all'essenza di sangue di Ye Huang di dissiparsi. Se avesse incontrato un bambino morto entro sei ore dalla nascita, l'anima e la stirpe di Ye Huang si sarebbero reincarnate in quel corpo."


"Questo significa che il vero Fen Juechen è morto subito dopo che è nato. L'attuale Fen Juechen è il terzo figlio di Fen Duanhun, ha una stirpe mista del clan del Cielo Ardente e della famiglia reale Notte Eterna, ma ha l'anima di Ye Huang che stava vagando da mille anni?" Disse confuso Yun Che.


Che diavolo, è ancora più complicato della mia reincarnazione!


In questo universo esiste davvero di tutto!


"Esatto. Ma non c'è solo l'anima di Ye Huang, ma una fusione di Ye Huang e Ye Mufeng, con il precedente come fonte principale. Sotto la protezione della tecnica proibita di reincarnazione, si è dissipato solo il trenta per cento dell'anima dopo mille anni di vagabondaggio." Spiegò Jasmine.


Nonostante Yun Che non sapesse del processo e della tecnica proibita, se non altro capiva il risultato. Mormorò lentamente: "Allora, il cambiamento improvviso di Fen Juechen è stato perché la stirpe e la sua anima dormienti da vent'anni si sono risvegliate?"


"Il suo sangue esisteva già in lui, quindi non si può dire che si sia svegliato. Anche se è la tecnica proibita di reincarnazione è formidabile, il suo sangue non rimarrà ugualmente potente. Per quanto riguarda l'anima, dato che è incompleta, ricordo che ci avrebbe dovuto mettere trent'anni per risvegliarsi ammesso che non altri fattori non interferissero. Ma è successo qualcosa. Con gli occhi socchiusi, Jasmine continuò: "Quattro anni fa, una volta che hai lasciato il clan del Cielo Ardente, Fen Yijue ha usato il suo ultimo respiro per affidare una chiave nera a Fen Juechen."


"Una chiave nera? Perché?" Chiese dubbioso Yun Che.


"Quando Fen Yijue gliel'aveva consegnata, aveva detto che era un oggetto proibito tramandato dai loro antenati. In essa c'era un segreto terrificante e doveva essere usata solo quando il clan del Cielo Ardente sarebbe stato sull'orlo dell'annientamento. Tuttavia sembrava che nemmeno lui sapesse cosa fosse questo segreto. Fen Juechen ha seguito le indicazioni di Energia Misteriosa sulla chiave e ha viaggiato per la Nazione del Demonio Nero, dove il sole e la luna non brillano da diecimila anni. Ha usato la chiave e ha aperto... una Bara Sigillo dell'Anima, ciò che teneva dentro era... il resto dell'anima di Ye Mufeng!"


"Uh?" Yun Che rimase ancora una volta sbalordito... che assurdità! Il più grande scherzo che avesse mai sentito in tutta la sua vita non poteva essere paragonato a questo evento!


I ricordi di Yun Che tornarono al primo giorno in cui si era unito ufficialmente a Asgard Nuvola Gelida come discepolo. Mentre ci ripensava disse lentamente: "Allora, la Gran Signora Feng Qianhui mi aveva detto della famiglia reale Notte Eterna di mille anni fa e menzionato dello stato del re. Ha detto che sua moglie e suo figlio avevano incontrato una morte tragica e il suo intero clan era stato annientato. A causa dell'estremo odio e della tristezza, era diventato un diavolo. È diventato il primo nell'intero continente del Cielo Misterioso a diventare un diavolo. Dopo la sua trasformazione, la potenza del re è aumentata incredibilmente, ma non è riuscito comunque a difendersi dall'alleanza dei Quattro Grandi Luoghi Sacri e alla fine è stato ucciso da loro. Nonostante il suo corpo fosse stato distrutto, la sua anima è durata per molto tempo... come se la sua Energia Misteriosa diabolica avesse cambiato completamente la sua anima."


"Così i Quattro Grandi Luoghi Sacri poterono solo sigillarlo in una bara... Feng Qianhui aveva detto anche che l'anima ormai si sarebbe dovuta dissipare nell'arco di mille anni."


"Ciò che Fen Juechen ha trovato era la Bara Sigillo dell'Anima?!"


"Se non fosse stato per quella bara, l'anima di Ye Mufeng si sarebbe davvero dissipata. Ironicamente la imprigionava e al tempo stesso la proteggeva! Ciò che era ancora più ironico è che la Bara Sigillo dell'Anima era nascosta nella Nazione del Demonio Nero del continente del Cielo Misterioso dov'è presente l'energia Yin più densa che non solo ha rallentato la dissipazione dell'anima, l'ha anche prevenuta fino ad un certo punto. Così il 40% della sua anima è riuscito a resistere in questi mille anni."


"..." Yun Che si accigliò.


Fen Juechen aveva preso in prestito un corpo e si era reincarnato nel clan del Cielo Ardente... la chiave della Bara Sigillo dell'Anima era proprio nel clan del Cielo Ardente invece che in uno qualunque dei Quattro Grandi Luoghi Sacri... anche se erano coincidenze, non era un po' troppo fortuito?


La Bara Sigillo dell'Anima era chiusa, ma allo stesso tempo 'protetta'... nella terra con l'energia yin più densa del paese... impedendo che l'anima del re si dissipasse dopo mille anni...


Alla fine era stato Fen Juechen ad ottenere la chiave e aprire la Bara Sigillo dell'Anima...


Tutte queste coincidenze sembravano più un piano ben congegnato!


Ma ho annientato il clan del Cielo Ardente io stesso ed è stato a causa della richiesta della mia zietta che ho risparmiato Fen Juechen che poi ha trovato la chiave della bara... allora non dovrebbe essere un piano ben congegnato.


Che ci fossero delle coincidenze del genere nel mondo...


O che il cielo avesse provato compassione per il tragico fato della famiglia reale Notte Eterna?


Mentre stava mormorando, gli venne in mente un'altra cosa e si accigliò: "Le Divine Note Illusorie di Notte Eterna sono il Tomo Illusorio Diabolico, ma dovrebbe essere un'arte diabolica primordiale estinta... in tal caso, significa che mille anni fa Ye Mufeng non è diventato un diavolo normale, ma..."


"Esatto!" Jasmine annuì: "Ciò che ha rilasciato è il sangue di diavolo che era sempre stato in lui!"


Yun Che: "..."


"Una volta che il sigillo sulla stirpe diabolica viene sciolto, la forza misteriosa innata di Ye Mufeng e il potere del Tomo Illusorio Diabolico hanno superato tutti i capi dei Luoghi Sacri. Tuttavia solo la famiglia reale Notte Eterna può rilasciarlo, altrimenti non sarebbe stata annientata così facilmente. Poi, a giudicare dalle condizioni dell'anima di Ye Mufeng, una volta che il sigillo del sangue di diavolo viene sciolto, causerà un cambiamento drastico e permanente nel temperamento. Inoltre non c'è modo di sigillare nuovamente quel sangue... ma sono solo mie congetture. La porzione di ricordi di questa parte purtroppo manca."


L'anima di Fen Juechen si era fusa con quella di suo padre e naturalmente anche i loro ricordi lo avevano fatto. Quindi, quando Jasmine aveva tentato di leggere i ricordi di Fen Juechen, aveva letto sia i suoi che quelli di suo padre. Tuttavia, visto che l'anima di Ye Mufeng si stava dissipando lentamente da mille anni, i ricordi rimasti erano vaghi e incompleti.
                                


                                



