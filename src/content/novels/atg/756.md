---
title: Capitolo 756 – Condanna
pubDate: 2025-02-03T07:52:46.869Z
tags:
    - atg
---


<em>CAPITOLO SPONSORIZZATO, ringraziamo Abes e ZioGianni!
0 Capitoli in coda, <strong>0/10</strong></em>.
<em>-Schadenfreude</em>


"Questa distesa di terra è stata conferita alla Villa della Spada Celestiale dalla famiglia reale mille anni fa. Da allora è stata rinominata Catena Montuosa della Spada Celestiale. La cima della montagna più alta si chiama "Spada che Trafigge il Cielo" ed è anche il picco più alto della Nazione Ventoblu."


Mentre volava, Yun Che descrisse nel dettaglio l'area a Feng Xue'er. Quando era arrivato nella Villa della Spada Celestiale anni fa, era rimasto impressionato dall'aura di spada del territorio. Insieme alla reputazione della setta, naturalmente allora aveva provato riverenza.


Tuttavia ora si sentiva solo sprezzante. Questa sensazione non era nata dalla sua potenza, ma dallo sdegno!


Quando era stato nel setta sei anni fa, non gli sarebbe mai venuto in mente che avrebbe ignorato la disgrazia che aveva travolto la Nazione Ventoblu e Asgard Nuvola Gelida!


"Fratellone Yun, vorrei sapere una cosa, come ha intenzione di trattare con la Villa della Spada Celestiale stavolta?" Chiese gentilmente Feng Xue'er, le sue parole erano piene di preoccupazione. "Hai intenzione di dare loro una piccola lezione o andare... andare..."


Prima era stato capace di seminare caos nella città della Fenice. la Villa della Spada Celestiale... se avesse voluto demolirla, non sarebbe stato molto difficile per Yun Che.


Il giovane fu leggermente sorpreso dalla domanda. Alzò lo sguardo e osservò la catena montuosa attorno. Disse con rimpianto: "Forse sono qui solo per sfogare la mia rabbia. Nonostante la Villa della Spada Celestiale abbia commesso un tradimento, sono riusciti a preservare le loro fondamenta. Inoltre l'egoismo sta nella natura umana. Pensando questo, ho tentato di perdonarli durante questo periodo, ma alla fine... non ci riesco.
Dato che hanno scelto di tradire la fiducia riposta in loro, naturalmente dovranno sopportarne le conseguenze. Allora, sia la famiglia imperiale che la Villa della Spada Celestiale hanno giurato di sopravvivere o perire insieme. Data la catastrofe che il paese ha sofferto, non hanno diritto di uscirne illesi!"


"E... anche se fossi abbastanza magnanimo da perdonare la Villa della Spada Celestiale, la questione riguardo a Piccola Fata... non posso ignorarlo!"


Ricordando l'incidente riguardo a Chu Yuechan, Yun Che iniziò ad emanare un'aura crudele... divenne irascibile e incontrollabile. Da quando Zi Ji aveva parlato del colpevole dietro la diffusione delle dicerie riguardo a Chu Yuechan, nella mente si era impresso a fondo il nome "Xuanyuan Yufeng" che prima ricordava a stento.


"Fratellone Yun..." Feng Xue'er percepì il cambiamento nelle emozioni del giovane. Si girò e lo osservò con il suo sguardo limpido. Quando veniva menzionato il nome "Piccola Fata" il suo respiro e la sua aura diventavano agitati. Ora nella Villa della Spada Celestiale, la sua aura era divenuta di nuovo frenetica e il suo sguardo emanava una luce terrificante.


Durante gli ultimi tre mesi di compagnia costante, la sorpresa e l'ansia che Feng Xue'er aveva provato all'inizio si trasformarono in comprensione... Yun Che provava un profondo affetto, preoccupazione e senso di colpa nei confronti di Chu Yuechan... e sentiva anche paura, temeva di non rivederla più. Questo era il motivo per cui non appena veniva menzionata o pensava a lei, sarebbe rimasto agitato per molto tempo.


Afferrando la mano di Feng Xue'er, Yun Che accelerò verso la Villa della Spada Celestiale. Allo stesso tempo, una voce severa dall'aura spietata riecheggiò per la setta e perfino la catena montuosa attorno.


"Xuanyuan Yufeng, esci fuori!!"


La forza misteriosa del giovane era robusta e potente; un fremito scosse scosse l'aura dignitosa attorno alla Villa della Spada Celestiale solo per il suo ruggito. Le lame che danzavano nella Terrazza delle Spade si agitarono. Quasi tutti i discepoli, maestri dei padiglioni, servitori e Anziani si precipitarono fuori con rabbia, come se stessero per affrontare la loro nemesi.


Dopotutto nessuno aveva mai osato provocare la Villa della Spada Celestiale fin dalla loro fondazione mille anni fa.


"Sembra che la Villa della Spada Celestiale abbia due ospiti incredibili oggi." Disse all'improvviso Jasmine.


"Ospiti... incredibili?" Yun Che si accigliò.


"Due Monarchi di livello sei, uno negli stadi intermedi e uno negli stadi avanzati. Sembra che non riuscirai a fare ciò che desideri oggi." Disse Jasmine con noncuranza.


"Monarchi di livello sei?" Yun Che sussultò lievemente, ma non espresse alcuna preoccupazione e sogghignò: "Non dirmi che provengono dalla regione della Potente Spada Celestiale? Eheh, sembra che siano venuti nel momento sbagliato. la Villa della Spada Celestiale si sta davvero aggrappando a tutta forza al suo supporto."


Yun Che ricordava la conversazione che aveva avuto con Ling Jie tre anni fa nella città della Fenice, quando lo aveva incontrato inaspettatamente nel Torneo delle Sette Nazioni...


"Tempo fa, mia mamma scelse di lasciare mio nonno per vivere con mio padre, facendolo infuriare. Qualche settimana fa, mio padre e mia madre hanno portato me e il mio fratellone alla regione della Potente Spada Celestiale per incontrare il nonno. Mia mamma e il nonno hanno finalmente fatto pace. Eh... a quanto pare, piaccio un sacco a mio nonno e ha persino giurato che mi insegnerà personalmente la completa Heaven's Might Absolute Sword, eheh..."


"..." L'espressione di Yun Che divenne un po' inquieta.


Il giovane non si era nascosto, ma si era mostrato apertamente e galleggiava a mezz'aria sopra la setta, li fissava freddamente dall'alto.


C'erano molte ombre che si muovevano freneticamente nella Villa della Spada Celestiale. Direttamente sotto Yun Che, un profilo accompagnato da un'aura di spada densa apparì in un attimo di secondo di fronte a lui... era Ling Yuefeng. Allo stesso tempo, dei maestri e degli Anziani all'Stadio della Terra Misteriosa o oltre lo seguirono per formare velocemente una formazione da battaglia che circondò Yun Che e Feng Xue'er.
"Yun Che, sei davvero tu." L'espressione di Ling Yuefeng divenne piena di emozioni contrastanti quando lo vide e disse con un tenue sorriso: "Sei venuto più tardi di quanto mi aspettassi."


In effetti aveva previsto che questo giorno sarebbe arrivato.


All'inizio per proteggere le fondamenta di mille anni della Villa della Spada Celestiale dal caos portato dalla Nazione della Divina Fenice, avevano scelto di violare la promessa fatta dai loro antenati, commettendo un tradimento immorale. la setta si era isolato dal mondo esterno e le richieste di aiuto mandate dalla famiglia reale e da Asgard Nuvola Gelida erano state ignorate. Allora non avrebbero mai pensato che la famiglia imperiale sarebbe sopravvissuta, figuriamoci prevedere un ribaltamento totale della situazione.


E il motivo di questo cambiamento era stato il ritorno di Yun Che.


Il giovane era famoso per come si vendicava per ogni torto subito. Il tragico sterminio del clan del Cielo Ardente di quell'anno era un evento che nessuno osava scordare. Dopo che Yun Che era sopravvissuto, la prima cosa che aveva fatto al suo ritorno era vendicarsi in modo ancora più devastante... contro la setta della Divina Fenice che dominava le sette nazioni.
Li aveva sconfitti in modo schiacciante e li aveva gettati nel caos. Alla fine erano stati costretti a ritirarsi e anche ad offrire una scusa insieme ad un'enorme compensazione... Inoltre si diceva che queste erano le conseguenze dopo che l'imperatrice Cang Yue li aveva perdonati. Altrimenti la setta della Divina Fenice avrebbe dovuto pagare un prezzo ancora più tragico.


Con la personalità di Yun Che, sarebbe stato impossibile per lui dimenticare l'apatia che la Villa della Spada Celestiale aveva mostrato dopo la guerra. Dopotutto era un setta dalle altre organizzazioni... Allo stesso tempo c'erano state dicerie di come aveva salvato Asgard Nuvola Gelida dalla sua dipartita imminente. Aveva assunto la carica di Signore di Asgard visto che la Grand Signora Feng Qianhui e Gong Yuxian erano morte...


la setta della Divina Fenice era stato devastato da Yun Che; la Villa della Spada Celestiale non avrebbe avuto nemmeno una possibilità.


Al momento era completamente diverso rispetto a tre anni fa.


Ling Yuefeng guardò la persona accanto a lui e sussultò lievemente. La giovane indossava un abito niveo, la sua vita era avvolta da una seta sottile, sembrava l'uniforme di Asgard Nuvola Gelida. Il suo viso era coperto da un velo di mussola e poteva solo scorgere un paio di splendidi occhi.


Nonostante non si potesse vedere il suo volto, il suo corpo emanava un'aura eterea. Solo guardarla faceva sentire vergogna e senso di inferiorità, perfino timore di mancarle di rispetto...


Questa sensazione era uguale a quella che aveva sentito la prima volta che aveva incontrato Chu Yuechan... Quella scena, il momento in cui il suo cuore aveva palpitato, non se ne sarebbe mai dimenticato nemmeno sul letto di morte.


"Ah..." Yun Che sogghignò, destandolo dai suoi pensieri. "Non è questo il grandissimo maestro Ling Yuefeng del cosiddetto setta numero uno della nazione, l'illustre Villa della Spada Celestiale? Vi ho porto visita senza avvertire e ho disturbato il rinomato maestro della villa a salutarmi personalmente, sono davvero intimorito."


Era evidente il tono gelido e il sarcasmo di Yun Che. L'Anziano più vicino esclamò con furia: "Yun Che, non dimenticare la tua posizione! Nella nostra Villa della Spada Celestiale non puoi comportarti con spudoratezza!!"


Ling Yuefeng sussultò e poi disse con gravità: "Fatti da parte!"


"Maestro della Villa..." Gli Anziani attorno rimasero scioccati e lo fissarono sbigottiti.


"Fatevi da parte, tutti voi!" Il tono dell'uomo si indurì. "Senza un mio ordine, nessuno ha il permesso di avvicinarsi!"


Sotto l'ordine di Ling Yuefeng, tutti gli Anziani e i maestri si ritirarono gradualmente mentre fissavano Yun Che allarmati. Erano ben consapevoli che, se il giovane avesse deciso di colpire, con la sua forza che aveva perfino sconvolto la setta della Divina Fenice, non avrebbero potuto opporsi.


Una volta che tutti si ritirarono, Ling Yuefeng inspirò profondamente. L'ultima volta che aveva incontrato Yun Che era stato cinque o sei anni fa e, allora, era solo un giovane che aveva attirato un po' della sua attenzione. Oggi, nonostante al momento Yun Che non fosse cambiato molto in termini di aspetto, a parte un lieve aumento di altezza, ora emanava una pressione enorme.


Ling Yuefeng era pieno di emozioni contrastanti al momento... forse erano profonda invidia e gelosia, che nascevano dal suo amore non corrisposto nei confronti di Chu Yuechan. La donna non lo aveva nemmeno degnato di uno sguardo, tuttavia nei confronti di questo giovane di circa vent'anni...


Allo stesso tempo, provava risentimento, nonostante sapesse che non era nella posizione di farlo.


"Yun Che." Ling Yuefeng disse con un tono calmo. "Non ho lasciato la villa in questi ultimi due mesi, dato che aspettavo la tua visita o quella di un membro della casa imperiale. Abbiamo chiuso la villa negli ultimi anni perché non potevano fare nulla per aiutare, ma provavamo comunque vergogna. Non ho altro da dire dato che sei qui per condannarci."


Yun Che alzò un sopracciglio e stava per parlare, quando una voce piena di dignità e anziana disse da lontano: "La decisione di chiudere la villa è stata fatta da me. Anche la scelta di non aiutare Asgard Nuvola Gelida è stata fatta da me."


Non appena si sentì questa voce, un Anziano vestito di grigio arrivò accanto a Ling Yuefeng. Diede un'occhiata a Yun Che e chiuse lentamente gli occhi: "Dato che sei qui oggi... allora naturalmente darò una spiegazione."


"Padre, sono decisioni che ho fatto io... non devi farti coinvolgere!" La comparsa di Ling Tianni fecero perdere momentaneamente la calma a Ling Yuefeng, che aggiunse frettolosamente: "Yun Che, mio padre ha detto tutto questo per proteggermi. In quanto maestro della villa, tutte le decisioni sono fatte da me e non hanno niente a che fare con mio padre. Se provi rancore, allora dovresti dirigerlo verso di me!"


"Ahah, quanto è meraviglioso come vi proteggete a vicenda, davvero commovente!" Yun Che sogghignò e guardò gelidamente Ling Tianni: "Ling Tianni, tu ed io non abbiamo alcun rapporto, eppure hai viaggiato per diverse miglia nella città imperiale per uccidermi col pretesto di distruggere il male e perseguire la giustizia!
Nonostante fossi stato gravemente ferito e sia quasi morto per mano tua, ho comunque mantenuto un minimo di rispetto nei tuoi confronti perché credevo che fosse dovuto ad un malinteso, avevi pensato che fossi una persona malvagia e assetata di sangue. Pensavo che fossi una persona retta e di sani principi che odiava il male, un uomo degno di fiducia ed onesto!"


"Eppure quando il paese si è trovato di fronte ad una vera crisi, anche se non ci fosse stato il giuramento con l'antenato del Palazzo Misterioso Ventoblu, la Villa della Spada Celestiale sarebbe dovuta intervenire. Alla fine, sotto la guida di Ling Tianni, la Villa della Spada Celestiale è diventata la più grande codarda della Nazione Ventoblu!" Yun Che criticò senza riserve.
"Quando la Nazione Ventoblu era avvolta dalle fiamme della guerra e scorrevano fiumi di sangue, la Villa della Spada Celestiale non ha sofferto minimamente durante gli ultimi tre anni. Non ha mosso nemmeno un dito e non s'è visto nemmeno l'ombra di un tuo intervento. Ricordare come proclamavi con orgoglio quelle parole dignitose mi fa venire la nausea!"


"...Yun Che!" Ling Yuefeng si incupì lievemente. "La Villa della Spada Celestiale ha già riconosciuto la questione e se ne vergogna! Ma questa decisione è stata fatta considerando le nostre difficoltà. Se volessi vendicarti, io, dovrei pagarne le conseguenze... non umiliare mio padre!"


"Basta Yuefeng. Ciò che ha detto è giusto, non c'è bisogno di proteggermi." Ling Tianni alzò la mano e disse con debolezza. Con il passare di pochi anni, sembrava essere invecchiato rapidamente. Forse negli ultimi anni aveva sopportato un forte senso di colpa: "Ho detto che naturalmente avrei dato una spiegazione a te e alla famiglia imperiale al riguardo."


"Una spiegazione?" Yun Che si girò e disse freddamente: "Ahah, non ho detto di aver bisogno di una spiegazione da te!"


"All'inizio avevo intenzione di spazzare via la Villa della Spada Celestiale." Il tono gelido di Yun Che fece tremare tutti di paura. "Non credere che non possa farlo solo perché hai il supporto della regione della Potente Spada Celestiale! Tre mesi fa, anche la città della fenice è stata quasi rasa al suolo da me. Distruggere un'Villa della Spada Celestiale per me è facile come bere un bicchier d'acqua!"


Ling Tianni e Ling Yuefeng iniziarono ad ansimare. Se fosse stato qualcun altro a dire quelle parole, l'avrebbero considerato solo uno scherzo, ma in quel momento rabbrividirono.


"Tuttavia, prima di andarmene dalla città imperiale, mia moglie l'imperatrice mi ha fermato e mi ha detto questo: la Villa della Spada Celestiale può non aver rispettato il giuramento del suo antenato, ma la famiglia imperiale non farà come loro!
I fondatori di Ventoblu e della Villa della Spada Celestiale hanno giurato di sostenersi a vicenda in quanto colonne portanti del potere e della forza del paese, sopravvivendo e morendo insieme come fratelli, tutti i discendenti sono obbligati a mantenere stretti rapporti tra di loro!
Oggi, anche se il la Villa della Spada Celestiale è indifferente e spietato, in quanto discendenti dell'antenato Ventoblu, non disubbidiremo ai suoi ordini distruggendo l'eredità dell'antenato Heavenly Sword."


"Durante questi tre anni l'imperatrice era stata inondata dal dolore per la morte di suo padre e di suo marito. Si è addossata il peso della crisi della Nazione Ventoblu e ha protetto l'ultima dignità del paese e della famiglia reale. Tuttavia ha abbandonato la sua dignità e ha cercato aiuto da voi nove volte! Ma cos'ha ottenuto da questo...?"
Yun Che inspirò e la sua voce divenne più gelida e piena di amarezza: "Perciò dovrebbe essere la persona che vi odia di più al mondo e la persona più degna di cercare vendetta. Ma è stata anche lei a volere che vi perdonassi o se non altro che non eliminassi la Villa della Spada Celestiale... desiderava che fingessi che la Villa della Spada Celestiale non esistesse!"


Dopo queste parole, Ling Tianni e Ling Yuefeng sussultarono... Mentre ricordavano le nove lettere dell'imperatrice scritte con il suo sangue e le sue lacrime, provarono una grande amarezza e le loro espressioni divennero contrite.
                                


                                



