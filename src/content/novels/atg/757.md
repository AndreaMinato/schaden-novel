---
title: Capitolo 757 – Xuanyuan Yufeng!
pubDate: 2025-02-03T07:52:46.869Z
tags:
    - atg
---


<em>Capitolo regolare,
0 Capitoli in coda, <strong>0/10</strong>.</em>
<em>-Schadenfreude</em>


"Questo è il motivo per cui potete rimanere tranquilli. Dato che mia moglie l'imperatrice ha fatto questa richiesta, non ho intenzione di provocare la Villa della Spada Celestiale. Non la farò scendere al vostro livello, altrimenti proverebbe vergogna una volta che incontrerà il suo antenato nell'altro mondo!!"


Ling Tianni e Ling Yuefeng si irrigidirono, si erano preparati a pagare un costo molto alto di fronte alla condanna di Yun Che e della famiglia imperiale Ventoblu. Ma questo "perdono" li sbalordiva e li faceva vergognare...


Ling Tianni chiuse gli occhi e mostrò un'espressione addolorata. Nonostante di fronte alla nazione della Divina Fenice fosse più stato più saggio chiudere le porte della villa, era comunque vero che non aveva rispettato il giuramento. Questo era un fatto che non sarebbe cambiato nemmeno considerando che si sarebbero solo messi in pericolo visto che non avrebbero comunque potuto salvare la famiglia imperiale.


"L'imperatrice Cang Yue è impareggiabile e la sua gentilezza è sconfinata, la sua fama e il suo prestigio superano di molto l'ultimo imperatore. I suoi risultati saranno illimitati. Per il paese è una fortuna avere un'imperatrice simile come guida. Io, Ling Tianni, ho vissuto la mia vita con una coscienza pulita... ma per cercare di preservare il mio setta ho finito per deludere la famiglia imperiale, Asgard Nuvola Gelida e anche il mio stesso antenato." La voce di Ling Tianni era piena di rimpianto e dolore: "Nonostante non abbia la faccia di vedere l'imperatrice Cang Yue, ormai ho già compiuto le mie malefatte e non posso continuare a fare errori. Domani farò personalmente un viaggio alla città imperiale e mi scuserò di fronte all'imperatrice Cang Yue..."


"Scordatelo!" Yun Che alzò una mano interrompendo bruscamente il discorso. "Mia moglie sta lavorando molto duramente ora e non ha il tempo di occuparsi di te. Non vuole vedere nessuno della Villa della Spada Celestiale! Ling Tianni puoi smettere di comportarti in modo ipocrita. Il motivo per cui lo stai dicendo è perché la famiglia imperiale è stata difesa e, se volesse, finché mia moglie lo desiderasse, potrei spazzare via la tua Villa della Spada Celestiale in qualunque momento! Lo faresti se la famiglia imperiale e io fossimo già morti?!"


Le labbra di Ling Tianni tremarono, era senza parole.


"Una persona che può rimanere indifferente di fronte allo sterminio della sua nazione, una persona che rifiuta duramente le preghiere della mia imperatrice, ha già perso ogni onore e pudore. La tua cosiddetta vergogna non ha alcun significato ai miei occhi, non è nemmeno uno scherzo!" Lo sguardo di Yun Che era gelido, la sua voce li faceva rabbrividire. Disse senza pietà: "Se durante questi tre anni, anche senza cercare di impedire lo sterminio della Nazione Ventoblu, avessi mandato delle persone a proteggere il mio onorabile padre e mia moglie, allora oggi la famiglia reale ti sarebbe stata grata. Anche io ti sarei stato grato! Ciò che avresti perso, l'avrei ripagato dieci volte! Io, Yun Che, ripago sempre i favori e le grazie che ricevo!"


"Tuttavia hai scelto di essere spietato e spudorato. Non puoi biasimare nessun altro per ciò che è successo! Dovresti essere grato della compassione di mia moglie l'imperatrice, altrimenti dopo oggi la Villa della Spada Celestiale non sarebbe più esistito... perfino la regione della Potente Spada Celestiale non potrebbe proteggerti!!"


Sia Ling Tianni che suo figlio, erano entrambe leggende nella Nazione Ventoblu. Quando mai erano stati insultati in questo modo? Tuttavia di fronte al discorso di Yun Che, abbassarono la testa ad occhi chiusi e non risposero... non potevano.


Dopotutto, anche se avevano scelto di ignorare egoisticamente la crisi della Nazione Ventoblu, non erano persone malvagie che non sapevano nemmeno cosa significasse provare vergogna. Al contrario avevano intrapreso il percorso della rettitudine mentre imparavano ad usare la spada. Durante gli ultimi tre anni probabilmente avevano provato la più grande vergogna di tutta la loro vita.


Ling Tianni e Ling Yuefeng non risposero, tuttavia una voce di donna incredibilmente acuta risuonò: "Yun Che, hai davvero una gran faccia tosta. Non solo disonori la mia Villa della Spada Celestiale, ma anche la regione della Potente Spada Celestiale, chi ti ha dato tutto questo coraggio?!"


Xuanyuan Yufen si sollevò in volo, arrivando alla destra di Ling Yuefeng. Il suo bel viso mostrava un'espressione completamente opposta a quella di Ling Yuefeng. Guardava Yun Che con  rabbia e derisione.


"Xuanyuan Yufeng!" Yun Che strinse leggermente gli occhi. La donna di fronte a lui era il vero motivo per cui si era recato nella Villa della Spada Celestiale oggi.


"Yufeng, questo non ti riguarda, presto torna a casa." Disse a bassa voce Ling Yuefeng. Capiva bene il temperamento di sua moglie e sapeva che Yun Che non l'avrebbe sopportato.


"Non mi riguarda?" Xuanyuan Yufeng rise freddamente. "Ha già detto chiaramente che non è qui per conto della famiglia imperiale Ventoblu, per quanto riguarda il vero motivo per cui è qui... ah, ha gridato il mio nome! Come potrebbe non riguardarmi!"


Ling Yuefeng scosse la testa, ma poi si ricordò in effetti che Yun Che aveva urlato chiaramente...


"Xuanyuan Yufeng, esci fuori!"


Era già pronto all'arrivo di Yun Che, era sicuro che il giovane sarebbe stato qui per conto della famiglia imperiale Ventoblu... Non aveva notato che aveva gridato solo il nome "Xuanyuan Yufeng".


"Xuanyuan Yufeng!" Dopo che era apparsa, Yun Che aveva incollato lo sguardo su di lei. I suoi occhi e la sua aura divennero incredibilmente gelidi. L'atmosfera era così tesa che sembrava stesse per trasformarsi in intento omicida. "C'è un enorme debito che devi compensare!!"


La voce di Yun Che era piena di disprezzo e sdegno di fronte Ling Yuefeng e Ling Tianni, tuttavia, quando parlava con Xuanyuan Yufeng, era intrisa di intento omicida.


Il cambiamento improvviso di atmosfera fece rendere conto a Ling Yuefeng dell'anormalità della situazione... non era semplicemente strana! Sentiva chiaramente risentimento, freddezza e intento omicida. Avanzò frettolosamente: "Yun Che, dev'esserci un malinteso! Da quando mia moglie si è sposata nella Villa della Spada Celestiale, non ha praticamente mai lasciato la setta e non ha interferito con le questioni della villa. Ti ha solo incontrato sei anni fa e non avete nemmeno conversato. Come può esserci ostilità?"


"Inoltre tutte le decisioni fatte negli ultimi anni sono state fatte solamente da me, il maestro della villa, non hanno niente a che fare con mia moglie... dev'esserci un malinteso!"


Ling Yuefeng non la stava solo proteggendo. Sapeva bene cosa aveva fatto Xuanyuan Yufeng durante gli ultimi anni, dopo essersi sposata non era uscita praticamente mai dalla villa. Ultimamente le poche volte che usciva sarebbe stato per tornare nella regione della Potente Spada Celestiale, e quelle poche volte l'avrebbe seguita... non riusciva assolutamente a capire in che modo Xuanyuan Yufeng avrebbe potuto provocare Yun Che e sembrava perfino avesse suscitato in lui un'enorme odio.


"Malinteso?" Yun Che strinse i pugni fino a sbiancarsi le nocche. "Xuanyuan Yufeng! Che sia un malinteso o no, lo sai bene! Oggi non ho bisogno di alcuna spiegazione dalla Villa della Spada Celestiale, ma tu..."


Prima di finire di parlare, Yun Che non riuscì a trattenere la rabbia, si precipitò velocemente puntando la mano verso il collo di Xuanyuan Yufeng, la sua presa era come quella degli artigli di un'aquila.


"Fermo!" Ling Yuefeng e Ling Tianni urlarono allarmati allo stesso tempo, ancora si chiedevano che motivo avesse Yun Che per provare odio nei confronti di Xuanyuan Yufeng, ma non si sarebbero mai immaginati che avrebbe attaccato così ferocemente.


Ling Yuefeng e Ling Tianni cercarono di fermare Yun Che, ma, anche se la loro forza era come una montagna insormontabile per lo Yun Che di sei anni fa, oggi i loro ruoli si erano completamente invertiti. Avevano solo fatto mezzo passo, senza nemmeno avere il tempo di alzare le braccia, ed erano stati colpiti dalle correnti emanate dal corpo di Yun Che... non potevano neanche opporre resistenza.


A quel punto risuonò un sibilo. Un'energia di spada tirannica al punto da torcere lo spazio volò da sotto. Un momento era a trecento metri di distanza, il momento dopo, sfrecciò verso Yun Che.


Clang!!


Yun Che si girò scaricando tutta l'Energia Misteriosa che aveva già preparato di fronte a sé. Lo spazio di fronte a sé si distorse, il percorso dell'energia di spada si era piegata di molto, volando dritto dietro Yun Che. Allo stesso tempo il giovane fu costretto a ritirarsi accanto a Feng Xue'er, guardando freddamente le due figure che erano appena arrivate. "Sembra che finalmente siate disposti ad apparire, pensavo quasi che la regione della Potente Spada Celestiale fosse piena di codardi."


Yun Che aveva un profondo risentimento nei confronti della regione della Potente Spada Celestiale, quindi non si trattenne mentre parlava.


"Ohohohoh..."


Con una risata gentile, due Anziani dall'età simile si sollevarono in volo, per arrivare rispettivamente alla sinistra e alla destra di Xuanyuan Yufeng. Uno indossava un abito verde e l'altro grigio, dietro le loro schiene c'erano delle spade dello stesso colore dei loro abiti. I loro sguardi erano feroci e freddi come il filo di una lama, l'Energia Misteriosa che possedevano era sconfinata come un oceano.


Non erano minimamente arrabbiati per le derisioni di Yun Che. L'Anziano con l'abito verde guardò il giovane per un momento, poi annuì lievemente e disse con un sorriso: "Nonostante sia stato nella regione della Potente Spada Celestiale per molto tempo, recentemente è diventato famoso. Pensavo che sarei riuscito a vedere il suo talento tra due mesi nella Conferenza della Spada Diabolica. Chi sapeva che avremmo avuto la possibilità di incontrarti qui? Questo potrebbe essere considerato un evento fortunato."


"Anziani." Le aure di Ling Tianni e Ling Yuefeng erano ancora nel caos a causa del precedente attacco di Yun Che. Vedendo gli Anziani apparire, unirono le mani frettolosamente e porsero i loro rispetti. Questo perché non potevano permettersi di mancare loro di rispetto.


Tuttavia Yun Che si comportava in modo completamente diverso. Anche se sapevano che provenivano dalla regione della Potente Spada Celestiale, la sua espressione rimase cupa come prima: "Evento fortunato? Dato che è un evento fortunato, cosa significa l'attacco di prima? Dato che avete sentito parlare del mio grande nome, allora avete mai sentito di come... sono una persona che porta un rancore estremo!"
                                


                                



