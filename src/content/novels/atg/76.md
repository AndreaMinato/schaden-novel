---
title: Capitolo 76 – Ti distruggerò prima io!
pubDate: 2025-03-20T11:44:52.177Z
tags:
    - atg
---


Xiao Luocheng si era improvvisamente fatto avanti e questo senza dubbio andava contro le aspettative di chiunque. Anche se Yun Che aveva rubato la scena, sconfiggendo consecutivamente cinque avversari e lasciando senza parole tutto il pubblico, il suo prestigio era ancora incomparabile a quello di Xiao Luocheng. Tutto quello che Yun Che aveva mostrato, era sufficiente per farlo entrare di diritto tra i giovani più talentuosi di tutta Città Luna Nuova; ma Xiao Luocheng era un genio incredibile, degno di guadagnarsi l'accesso a uno dei Quattro Maggiori setta. Se Yun Che l'avesse sfidato da un momento all'altro, non sarebbe stato poi così sorprendente e, al massimo, tutti avrebbero pensato che si stesse sopravvalutando. Ma anche se Xiao Luocheng avesse preso da sé l'iniziativa di andare da lui, sarebbe stata vista semplicemente come una provocazione...


Era davvero possibile che Xiao Luocheng volesse duellare con Yun Che? Impossibile! Assolutamente impossibile. Considerando lo status sociale, l'orgoglio e la forza di Xiao Luocheng, perché mai avrebbe dovuto abbassarsi volontariamente al livello di un nuovo studente del Palazzo Misterioso Luna Nuova, appena ammesso, e sfidarlo? Ma se non erano quelle le sue intenzioni, allora cosa voleva fare di preciso?


Non solo Xiao Luocheng si era fatto avanti di sua spontanea volontà, anche il suo sguardo era rimasto fisso su Yun Che per tutto il tempo e ciò gli fece nascere un sospetto. Immediatamente, fece un sorriso e disse: "Il Giovane Maestro Xiao deve star scherzando. Non sono altro che un normalissimo discepolo del Palazzo Misterioso Luna Nuova, quindi non sono per nulla degno del titolo di 'Nuova Stella'. A Città Luna Nuova, l'unico degno di essere chiamato Stella sei tu; solo tu, Giovane Maestro Xiao, sei degno di questo titolo."


“Hahahaha!” Xiao Luocheng si mise a ridere; la risata trasmetteva un senso di regalità che, semplicemente, non sembrava poter provenire da un ragazzo di sedici anni: “Yun, Fratello mio, sei troppo modesto. Credo che dopo la sessione di duelli di oggi, il tuo nome echeggerà senza dubbio per tutta Città Luna Nuova. Per quanto riguarda i tuoi futuri traguardi, saranno sicuramente immensi. Il fatto che io, Xiao Luocheng, sia venuto di persona quest'oggi, penso di poter considerare anch'esso come un grandissimo colpo di fortuna.”


Sul volto di Yun Che improvvisamente apparve un'espressione del tutto sconvolta dall'imbarazzo. Disse frettolosamente: “Le tue parole mi mettono veramente in imbarazzo, Giovane Maestro Xiao. Le mie capacità, in confronto alle tue, sono come un piccolo bagliore davanti alla meravigliosa luna; e non sono nemmeno degne di essere menzionate. Non so se il Giovane Maestro Xiao ha... qualche suggerimento? Io, Yun Che, senza dubbio ti ascolterei con attenzione.”


“Hehe, Fratello Yun, non serve che tu sia così modesto, tutti i presenti sicuramente sanno se tu sei solo un piccolo bagliore o la meravigliosa luna. Il motivo per cui mi sono presuntuosamente fatto avanti, è per chiederti una favore. Proprio un attimo fa, Yun, Fratello mio, hai mostrato una forza ammirevole e hai sconfitto consecutivamente cinque dei migliori allievi dei sette setta, escludendo la meraviglia e l'ammirazione, in me è nata anche la voglia di combattere, quindi vorrei confrontarmi un po' con te, Fratello mio. Yun, Fratello mio, saresti disposto a farlo?” chiese cortesemente Xiao Luocheng, guardando Yun Che con un volto sorridente.


Non appena Xiao Luocheng pronunciò queste parole, il Palazzo Principale fu attraversato da innumerevoli sussurri e persino Yun Che rimase momentaneamente perplesso.


“Xiao Luocheng sta sfidando di propria iniziativa Yun Che... Ah, no, no, ha preso l'iniziativa di proporre a Yun Che un duello? Questo, questo... non ha senso.”


“Yun Che è davvero stupefacente, anche se qualcuno dicesse che è il miglior studente del Palazzo Misterioso Luna Nuova negli ultimi cento anni, potrei credergli. Ma Xiao Luocheng e Yun Che sono persone su due livelli completamente diversi; come è possibile che Xiao Luocheng gli abbia proposto di duellare? Non importa come la si guardi, non ha alcun senso.”


“È possibile che la sconfitta dei sette setta sia stata così insopportabile da vedere che il Giovane Maestro Xiao abbia deciso di restituire ad esse un po' di dignità? E allo stesso tempo far capire a Yun Che cosa voglia dire davvero essere un genio?”


Yun Che non rispose immediatamente e rimase fermo con lo sguardo perso nel vuoto, come se fosse stato colto alla sprovvista dalle parole di Xiao Luocheng. Ma, in quegli istanti, aveva sempre fissato Xiao Luocheng negli occhi, fin dal principio. In quel momento Xiao Luocheng era a circa cinque passi di distanza; la sua postura, calma e imponente, trasmetteva un'inconfondibile dignità. Ma Yun Che era in grado di percepire che al di sotto di quell'apparenza innocua, c'era una forza misteriosa molto densa e una forza intangibile. Il suo intero corpo era come una bestia feroce nascosta in un profondo abisso, immobile; era impossibile sapere quanto sarebbe stata terrificante, se si fosse mossa.


Ma tutto questo non aveva importanza; quello che era davvero importante, era che nel profondo dei suoi occhi, Yun Che riusciva a scorgere un'inquietante aura fredda come il ghiaccio.


Era fin troppo familiare a quel tipo di aura.


Questo Xiao Luocheng vuole annientarmi! Questa fu la conclusione alla cui arrivò immediatamente Yun Che e anche la sua mente tornò fredda e razionale in un solo istante.


Ma per quale motivo? Io e lui non ci siamo mai incontrati prima d'ora e inoltre, non abbiamo nessun conflitto per interessi comuni; oggi è stata in assoluto la prima volta che ci siamo incontrati. È ovvio che non abbia nessun motivo per agire in questa maniera.


È solamente per soffocare un talento emergente, una “Nuova Stella”, che in futuro potrebbe diventare un suo nemico?


Questo significa che i miei combattimenti di oggi, l'hanno fatto anche solo minimamente preoccupare?


Se è davvero così, allora questo Giovane Maestro, che sembrerebbe innocuo, ha la malvagità e il cuore di un demone.


Pensando tutto questo, Yun Che all'improvviso disse con un tono che sembrava terrorizzato: “Il Giovane Maestro Xiao scambiare qualche colpo con me? Questo... non è che io, Yun Che, sia modesto; ma anche se sono appena giunto a Città Luna Nuova, ho comunque sentito dire che il Giovane Maestro Xiao è già a un passo dal Stadio del Vero Misterioso, a una così giovane età. In confronto alla mia minuscola quantità di Energia Misteriosa, la tua vera forza, Giovane Maestro Xiao, è fin troppo grande; scontrarmi con il Giovane Maestro Ciao, onestamente non riesco a averne il coraggio.” ma immediatamente, il suo tono cambiò e disse senza dilungarsi: “Tuttavia, dal momento che il Giovane Maestro Xiao ha una così alta opinione di me, ovviamente non posso rifiutare. Poter duellare con il Giovane Maestro Xiao, il cui nome è famoso anche a cinquecento chilometri di distanza; per me, Yun Che, sarebbe il più grande onore della mia vita.”


“Magnifico!” Xiao Luocheng annuì soddisfatto e disse sorridendo: “Dato che duelleremo, ovviamente bisogna premettere che lo faremo nelle nostre migliori condizioni possibili. Yun, Fratello mio, hai già combattuto contro cinque avversari di fila, quindi presumo che la tua stanchezza sia debilitante; inoltre sei ferito al braccio sinistro. Prima di duellare, Fratello Yun dovresti riposare per un po'. Quando la tua Energia Misteriosa si sarà rigenerata, potremo combattere onestamente.”


“No, non è necessario.” Completamente al contrario di quanto tutti si sarebbero aspettati, nonostante il ragionevole suggerimento di Xiao Luocheng, che gli sarebbe stato di grande aiuto, Yun Che aveva davvero rifiutato senza esitare minimamente: “Anche se ho usato parecchia della mia energia, me ne avanza ancora un po', più o meno e dovrebbe essere sufficiente a scambiare qualche colpo con te, Giovane Maestro Xiao. Per quanto riguarda la ferita al mio braccio sinistro, non è altro che un taglio superficiale e non dovrebbe essere niente di serio. Inoltre, dovremo solo confrontarci; non è una battaglia all'ultimo sangue. Quindi, dal momento che non è importante che lottiamo al meglio delle nostre possibilità, perché dovremmo sprecare il tempo di tutti solo perché io, Yun Che, ho usato un po' delle mie energie e sono lievemente ferito?”


Le parole di Yun Che stordirono completamente tutti i presenti. Infatti, a meno che qualcuno fosse sordo, avrebbe potuto chiaramente sentire che nel suo tono di voce c'era una sorta di... estrema autostima e arroganza!!


“C*zzo! Questo tipo, Yun Che... cosa sta cercando di fare?”


“Cosa diavolo vuol dire 'me ne avanza ancora un po', più o meno, e dovrebbe essere sufficiente a scambiare qualche colpo con te, Giovane Maestro Xiao'! Chi crede di essere? E chi pensa che sia Xiao Luocheng?”


“Yun Che in effetti è un genio incredibile; nessuno può negarlo. Ma per essere così arrogante di fronte a Xiao Luocheng, probabilmente non riesce a capire i limiti delle sue stesse capacità. Sta semplicemente implorando di essere umiliato! Se combatte davvero contro Xiao Luocheng, quest'ultimo potrebbe tranquillamente sconfiggerlo con un piede solo, e in pochissimi minuti.”


*Sigh* “Lasciamo perdere. L'ha detto lui stesso che è appena arrivato a Città Luna Nuova, quindi penso che abbia sentito molte poche cose su Xiao Luocheng e semplicemente non capisce quanto sia terrificante la sua forza. Sono pronto a scommettere che se fosse arrivato a Città Luna Nuova un mese fa, anche con dieci volte più coraggio non avrebbe osato pronunciare parole come quelle.”


“Eheh, questo sì che sarà interessante. Immagino che dopo aver sentito quelle parole, anche Xiao Luocheng si sarà arrabbiato. Forse lo sconfiggerà riducendolo in condizioni pietose... eheh sarà un bello spettacolo.”


“Fratello Minore Yun!” Lan Xueruo corrugò le sue sottili sopracciglia, e subito gli ricordò con voce grave: “Anche se Xiao Luocheng ha la tua stessa età, la sua forza è completamente diversa da quella degli avversari con cui hai appena combattuto; si potrebbe dire che è semplicemente su un altro livello, non devi...”


“Non ti preoccupare Sorella Maggiore.” Yun Che l'aveva davvero interrotta, dicendo senza preoccuparsi: “Le mie condizioni non sono brutte quanto pensi. Inoltre tutto quello che sto per fare è solo confrontarmi con il Giovane Maestro Xiao; non importa il risultato, non sarà nulla di che.”


“Ma...”


Lan Xueruo aveva ancora molte cose da dirgli, ma Yun Che le rivolse uno sguardo gentile e rassicurante. Dopodiché si voltò verso Xiao Luocheng e disse: “Giovane Maestro Xiao, propongo di iniziare immediatamente. Cosa ne pensi?”


In effetti, dopo aver pronunciato quelle parole poco prima, Yun Che non poteva più tirarsi indietro. Lan Xueruo poté solo sospirare e sedersi silenziosamente, preoccupata fin nel profondo del cuore.


Xiao Luocheng sorrise, ma chiunque avrebbe potuto capire che quel sorriso era un po' troppo forzato. Questa era forse la prima volta in tutta la vita che Xiao Luocheng avesse incontrato qualcuno che osasse essere arrogante in sua presenza. Strinse gli occhi e disse lentamente: “Fratello Yun, se insisti perché sia così, naturalmente io rispetterò la tua decisione. Solo che le tue attuali condizioni, Fratello Yun sono preoccupanti; dopo aver combattuto per cinque duelli consecutivi e aver utilizzato una così grande quantità di Energia Misteriosa, la tua forza misteriosa protettiva sarà molto più debole del solito. Così tanto più debole che potrebbe collassare da un momento all'altro. Se tu dovessi ricevere un mio attacco, a quel punto, c'è la possibilità che tu subisca ferite molto gravi. Se dovesse succedere...”


“Haha, Giovane Maestro Xiao, ti stai preoccupando troppo.” Yun Che sorrise impercettibilmente: “Quando si duella, è inevitabile trovarsi in situazioni in cui non si riesce a trattenersi; è normale che qualcuno si ferisca leggermente o persino gravemente. Inoltre, sono io a aver insistito a scambiare dei colpi con te, Giovane Maestro Xiao, nonostante le mie attuali condizioni. Anche se dovessi davvero ricevere delle ferite molto gravi, il Giovane Maestro Xiao non potrebbe essere incolpato in nessun modo. Riguardo a questa questione, tutti i presenti possono essere testimoni. Quindi, Giovane Maestro Xiao, non c'è nessun bisogno che tu ti trattenga. Per favore, lascia che questa persona, appena arrivata a Città Luna Nuova, possa aprire gli occhi e vedere la forza del migliore dei praticanti della nuova generazione.”


Quando Yun Che pronunciò queste parole, gli Anziani del Palazzo Misterioso Luna Nuova tremarono così tanto che quasi caddero dalle loro sedie. E tra le persone dalla parte dei sette setta, specialmente tra i membri della Frazione Esterna della setta Xiao, in molti non poterono fare altro che scoppiare immediatamente a ridere.


Quel figlio di p*ttana... si sta praticamente scavando la tomba da solo!!


Xiao Luocheng lo scrutò a fondo. Quello sguardo... era come se stesse guardando un ritardato.


“Ma già che ne stiamo parlando, se io, Yun Che, dovessi avere un colpo di fortuna... e ferirti accidentalmente, Giovane Maestro Xiao, allora...”


Non appena queste parole uscirono dalla bocca di Yun Che, i sette setta scoppiarono nuovamente a ridere. Nonostante il contesto formale, alcuni iniziarono a ridere selvaggiamente, senza controllarsi minimamente. Alcuni ridevano così forte da cadere a terra e rotolare tenendo le mani sulla pancia; era come se avessero sentito la barzelletta più divertente del mondo. Ma dal lato del Palazzo Misterioso Luna Nuova, nessuno si sentiva in grado di ridere e sui loro volti si poteva vedere un'ansia crescente... se fosse stato possibile, avrebbero desiderato costringere Yun Che a rimangiarsi quello che aveva detto a Xiao Luocheng... ovviamente, l'unica eccezione era Murong Ye, che strinse con forza i denti, mentre entrambe le sue guance tremavano e per più di una volta fu sul punto di non riuscire a trattenersi e mettersi a ridere.


“Quell'idiota, si è davvero scavato la fossa e sta per saltarci dentro! Esiste davvero qualcuno di così stupido... Xiao Luocheng, devi pestarlo fino a menomarlo, lascialo mezzo morto!”


“Ahahahah!” Xiao Luocheng rise rumorosamente, e disse: “Se dovessi essere ferito da te, Yun Che, considerala come una mia mancanza di abilità, e, ovviamente, stai certo che nessuna colpa ricadrebbe sulle tue spalle; tutti i presenti possono esserne testimoni.”


Subito dopo che la voce di Xiao Luocheng scomparve, il Capo degli Anziani del setta del Sole Nuvoloso, Yan Zizai, urlò a gran voce: “Entrambi potete fare a meno di preoccuparvi, con così tante persone presenti, e così tanti occhi a osservarvi, naturalmente saremo vostri affidabili testimoni. Se uno di voi due dovesse essere così sfortunato da ricevere ferite gravi durante il duello, l'avversario non ne avrà nessuna colpa; altrimenti dovreste considerarvi persone spregevoli, neppure in grado di mantenere la parola data.”


Dopo che Yan Zizai ebbe pronunciato queste frasi, gli altri setta concordarono immediatamente, uno dopo l'altro. Quelle parole, erano ovviamente dirette al Palazzo Misterioso Luna Nuova; infatti non c'era praticamente nessuno che credesse che Yun Che potesse anche solo ferire Xiao Luocheng.


Yun Che aveva usato la maggior parte della sua Energia Misteriosa e era anche leggermente ferito, quindi non c'era neppure la più minima possibilità che potesse essere il vincitore.


Il volto di Sikong Han assunse un'espressione amareggiata e i suoi occhi imploranti si volsero in direzione di Qin Wuyou. Ma davanti agli occhi dei sette setta, Qin Wuyou annuì lentamente con la testa.


“Bene!” disse con calma Xiao Luocheng: “Dato che siamo d'accordo, spero di ricevere la tua guid, Fratello Yun. Vorrei anche chiederti di... essere clemente con di me.”


“Essere clemente con me.” Quelle quattro parole che Xiao Luocheng aveva pronunciato erano estremamente irritanti da sentire.


Yun Che sorrise debolmente e non rispose. La sua respirazione si fece più tranquilla e concentrò il suo sguardo; il primo cancello delle Vene Misteriose si aprì di nuovo!


Secondo l'avvertimento di Jasmine, con le attuali condizioni del suo corpo, il primo cancello poteva essere mantenuto aperto un'ultima volta, per circa una dozzina di secondi; altrimenti, il suo corpo e le sue Vene Misteriose sarebbero stati inevitabilmente sottoposti a uno sforzo troppo grande, e avrebbero subito dei danni imprevedibili.


Ma quei circa dodici secondi... erano più che sufficienti!


Nel profondo degli occhi di Yun Che, brillò una luce incredibilmente minacciosa....


Non ti ho prestato attenzione, non ti ho provocato. Eppure tu vuoi distruggermi.


Perciò, in questo caso......


Ti distruggerò prima io!!
                                


                                



