---
title: Capitolo 761 – Fatidico Punto di Svolta
pubDate: 2025-02-03T07:52:46.869Z
tags:
    - atg
---


<em>Capitolo regolare,
0 Capitoli in coda, <strong>0/10</strong>.</em>
<em>-Schadenfreude</em>


"Xue'er, andiamo."


Yun Che non continuò a parlare. Non poteva. Non li guardò nemmeno mentre prendeva Feng Xue'er per mano e si allontanava volando.


Un momento fa li aveva terrorizzati con il suo intento omicida, ma dopo aveva liberato Xuanyuan Yufeng ed era partito a testa china. Questo ribaltamento degli eventi lasciò storditi Xuanyuan Jiuding e Mu Yuanzhi per un bel po' di tempo.
"Questo Yun Che è ancora più difficile da gestire di come dicevano le dicerie." La partenza del giovane aveva fatto tirare un sospiro di sollievo a Mu Yuanzhi. Questa era la prima volta che si era sentito così di fronte ad un ragazzino. Aggiunse subito: "Ha un maestro terrificante a sostenerlo, quindi può comportarsi con così tanta prepotenza e spudoratezza."


"Maestro? Eheh." Xuanyuan Jiuding sorrise lievemente: "Non si preoccupi. Non potrà camminare impettito in giro così a lungo. Naturalmente arriverà un giorno in cui pagherà per tutto ciò che ha fatto!"


"Oh?" Mu Yuanzhui lo guardò con un'espressione sbalordita: "Tredicesimo Anziano, le sue parole..."


"Non chieda altro. Quando arriverà il momento, le sarà tutto chiaro." Disse Xuanyuan Jiuding, stava sorridendo in modo strano.


.....


Una volta lasciata la Catena Montuosa della Spada Celestiale, Yun Che rallentò un po'. Era accigliato mentre ponderava in silenzio.


Feng Xue'er capiva che il giovane era di pessimo umore e provò a consolarlo: "Fratellone Yun, non preoccuparti troppo. Chu Yuechan e il suo bambino sono sicuramente sani e salvi. Devono essere in un rifugio sicuro ad aspettare che il fratellone Yun li trovi."


"..." Yun Che sospirò leggermente e rivelò un sorriso: "Hai ragione. Sono sicuramente al sicuro. Devo crederci."


"Solo che, ho appena scoperto che la Villa della Spada Celestiale ha provato ad ucciderla non appena ha lasciato Asgard Nuvola Gelida tutti quegli anni fa." Yun Che strinse i pugni. Dato che Xuanyuan Yufeng era la madre di Ling Jie, non era riuscito ad ucciderla... Altrimenti non avrebbe tenuto conto del fatto che era la figlia di un qualche Anziano della regione della Potente Spada Celestiale. Anche se fosse stata la regina del cielo, l'avrebbe comunque uccisa.


"Mi chiedo... com'è riuscita a scappare allora?" Feng Xue'er sapeva che, dato che Xuanyuan Yufeng aveva complottato contro di lei giorno e notte, i tre che aveva mandato dovevano essere in grado di assassinarla... Perciò la situazione che Chu Yuechan aveva affrontato allora doveva essere stata piuttosto disperata.


Yun Che rispose: "Il vero motivo per cui Xuanyuan Yufeng aveva diffuso le notizie della gravidanza della piccola fata era così da avere una possibilità per ucciderla. Era certa che, una volta tornata a Asgard Nuvola Gelida, ci sarebbe stata la possibilità che la piccola fata fosse espulsa dal setta. Per prepararsi a questa possibilità, aveva nascosto delle persone in agguato nella Regione del Ghiaccio Estremo in anticipo... anche se fosse stata al picco del suo potere, la piccola fata non sarebbe riuscita ad affrontare le tre persone che aveva mandato.
Inoltre era incinta, la sua aura profound era debole e aveva appena distrutto le sue arte misteriosa. Nel momento in cui è apparsa, deve aver subito gravi ferite... fortunatamente però c'è stata una bufera di neve quel giorno e c'era anche una Fenice delle Nevi nelle vicinanze. In queste condizioni, la velocità, la circolazione dell'Energia Misteriosa e il campo visivo dei normali praticanti del mistero è ridotta di molto. Per la Fenice delle Nevi invece è l'opposto, quindi la piccola fata ha preso in prestito il potere di quella creatura per scappare sotto la copertura della tempesta..."


Se non avesse ricevuto aiuto, il risultato sarebbe stato troppo orribile da pensare.


Il solo problema era che non si sapeva cosa fosse successo dopo... dov'era fuggita, se le sue ferite erano guarite e se il bambino nel suo ventre avesse subito danni... non sapeva nulla. Non poteva nemmeno immaginare le circostanze che aveva affrontato allora. Ogni volta che ci pensava, si riempiva di dolore.


Allora, probabilmente era rimasta da sola...


"Il mio onorabile padre una volta ha detto che la buona fortuna arriverà sicuramente dopo una calamità. Se è riuscita a sfuggire a quei pericoli nonostante le condizioni in cui era, allora significa che nemmeno il cielo poteva sopportare che le fosse fatto del male e la deve stare proteggendo." Disse Feng Xue'er mentre cercava di confortarlo.


"Sì. Dopo aver sentito le tue parole, mi sento già molto meglio." Disse sorridendo Yun Che. Tuttavia la sua espressione si incupì nuovamente.


Dai ricordi di Xuanyuan Yufeng, aveva anche scoperto... che aveva un qualche tipo di rapporto con la calamità che aveva colpito Asgard Nuvola Gelida!


Quel rapporto era Ling Kun!!


"Fratellone Yun... Fratellone Yun!!"


Risuonò un grido ansioso dietro di loro. Era la voce di Ling Jie. L'espressione di Yun Che si riempì di emozioni contrastanti, esitò un istante per poi fermarsi gradualmente.


Ling Jie aveva speso tutte le sue energie per inseguirli. Dopo molta difficoltà, alla fine li raggiunse ansimante. Yun Che si girò e disse: "Piccolo Jie, desideri disperatamente di uccidermi con un colpo di spada?"


Ling Jie scosse vigorosamente la testa mentre rispondeva: "No... perché dovrei... io... io... sono venuto qui per ringraziarti."


"Ringraziarmi?" Yun Che sorrise in modo piatto. "Perché vorresti ringraziarmi? Ho appena sconvolto la Villa della Spada Celestiale, rimproverato aspramente tuo padre e tuo nonno e ho quasi ucciso tua madre. È già buono che tu non voglia uccidermi... e vuoi ringraziarmi?"


Ling Jie scosse di nuovo la testa con ancora più energia rispetto a prima. Fissò Yun Che negli occhi e disse con un tono sincero: "So che hai lasciato andare mia madre per me... Tutti quegli anni fa, solo per aver rapito la tua famiglia, hai sterminato tutto il clan del Cielo Ardente. Solo pochi mesi fa, si dice che tu abbia ucciso un bel po' di principi della Nazione della Divina Fenice... e nonostante mia madre abbia fatto qualcosa di ancora più malvagio di ciò che ha fatto il Burning Heaven Claan, tu... era chiaro che tu fossi estremamente arrabbiato, ma l'hai comunque lasciata andare. Devo davvero ringraziarti. Mi ricorderò per tutta la vita il tuo perdono e la tua pietà... L'errore che ha fatto mia madre, io... farò di tutto per rimediare."


"..." Yun Che osservò in silenzio Ling Jie per molto tempo... Non si erano incontrati da tre anni e, l'aura, la figura e l'aspetto di Ling Jie erano cambiati drasticamente, ma il suo sguardo era ancora limpido come l'acqua. Il suo spirito ne fu lievemente commosso e stese una mano per dargli una pacca sulla spalla. "Piccolo Jie, non devi ringraziarmi e non dovresti nemmeno menzionare la parola debito... o ti sei dimenticato che siamo buoni fratelli?"


Lo sguardo di Ling Jie si accese. Gradualmente iniziò a brillare mentre rispondeva: "Io... io... posso ancora chiamarti 'Boss' come facevo in passato?"


"Che assurdità stai dicendo? Naturalmente puoi!" Yun Che diede una forte pacca sulla sua spalla mentre rispondeva: "Non dimenticarti che sei diventato il mio fratello minore perché hai perso contro di me in passato! Mi stai dicendo che ora stai cercando di svignartela?"


"No... naturalmente no!" Gli occhi di Ling Jie si erano inumiditi, inspirò cercando di trattenere le lacrime. "Boss, sapevo che non saresti morto così facilmente... finalmente, finalmente sono riuscito a rivederti! Inoltre sei diventato così... così potente. È davvero la più grande fortuna di tutta la mia vita riuscire ad incontrarti."


Yun Che poteva sentire chiaramente la gioia nella voce del giovane mentre tremava per l'emozione e anche lui si rallegrò.


"No, sono io ad essere fortunato." Disse con sincerità Yun Che. "Piccolo Jie, sapevi che, quando ti ho incontrato sei anni fa, c'era un motivo per cui ho preso l'iniziativa di competere con te... allora volevo solo usare la tua posizione come giovane maestro della Villa della Spada Celestiale così da rendermi più agevole la strada... Eppure dopo hai affrontato il pericolo di venire nel clan del Cielo Ardente per conto tuo per me. Ti sei sacrificato per bloccare il fendente di tuo nonno mentre stava cercando di uccidermi. Solo per tifare per me hai viaggiato fino alla Nazione della Divina Fenice per cinquemila chilometri... Non so davvero com'è possibile che io riceva una devozione così sincera e ardente."


"Eheh..." Ling Jie diventò di nuovo commosso, così rise imbarazzato per poi rispondere: "Sono il tuo fratello minore dopotutto. È solo appropriato che faccia un po' di cose per il mio boss. Inoltre riuscire a seguire i tuoi passi è qualcosa... di molto speciale per me, un orgoglio insostituibile."


"Ahahahah..." Yun Che rise. "Piccolo Jie, a causa di ciò che hai appena detto, devo diventare una persona che può fa tremare il mondo intero. Non ti deluderò sicuramente."


La voce di Yun Che si affievolì e la sua espressione divenne solenne. Vedendo questo cambiamento, Ling Jie smise di ridere e disse: "Boss, hai... qualcosa da dirmi?"


"Piccolo Jie, non ci siamo incontrati da tre anni, ma la tua forza misteriosa è così alta ora. Questo ha qualcosa a che fare con la regione della Potente Spada Celestiale, vero?" Chiese Yun Che.


"Sì." Ling Jie annuì. "Il nonno mi adora e mi tratta molto bene. È anche molto severo con il mio allenamento e, durante questi tre anni, ha trascorso la maggior parte del tempo ad insegnarmi personalmente la Spada Assoluta Heaven's Might. È anche riuscito ad ottenere molte risorse della qualità dei Luoghi Sacri per me."


Mentre ne parlava, gli occhi di Ling Jie iniziarono di nuovo a brillare. Yun Che aveva capito da tempo che, anche se la personalità del giovane era pura e aperta, nel profondo adorava come un matto l'arte della spada. Riuscire ad allenare tecniche in un posto al livello della regione della Potente Spada Celestiale con un Monarca come maestro era qualcosa che sognava giorno e notte naturalmente.


"Ciò che sto per dire sarà difficile da capire per te. Potrebbe lasciarti confuso o disgustato, ma è qualcosa che devo comunque dire." L'espressione di Yun Che divenne incredibilmente solenne.


"Ah?" L'espressione di Ling Jie si indurì e divenne nervoso.


"Stavolta la regione della Potente Spada Celestiale ha mandato due Anziani. Il loro obiettivo dovrebbe essere riportarti nel Luogo Sacro da tuo nonno, Xuanyuan Jue. Credo che per te dev'essere qualcosa che aspetti con ansia da quando sei tornato qui. Io tuttavia spero che... non tornerai mai nella regione della Potente Spada Celestiale."


"Ah? Perché?" Chiese stupefatto Ling Jie.


"Non posso spiegartelo chiaramente." Yun Che scosse lievemente la testa: "Forse se rimarrai per abbastanza tempo nella regione della Potente Spada Celestiale potrai trovare la risposta con i tuoi occhi. Allora potrebbe essere già troppo tardi, ma quella è solo la superficie. Ciò che c'è dietro è molto più sporco di quanto tu possa immaginare e molto più terrificante. Il motivo per cui spero che non ti leghi troppo alla regione della Potente Spada Celestiale è perché non voglio vedere la tua anima brillante macchiarsi. Potresti non riuscire più a sfuggire da quel posto."


"Io..." L'espressione di Ling Jie divenne vacua.
"Spero anche che non erediterai la Villa della Spada Celestiale. In termini di talento innato e alle tue abilità sei superiore a tuo fratello. Solo in base a questo sarebbe giusto che ereditassi la posizione del maestro della villa, eppure questo titolo non è accompagnato solo da potere e onore. Ne seguirebbero troppi pesi, responsabilità che ti legherebbero le mani. Questa pressione può cambiare la propria personalità... Ling Yun è molto più stabile di te. In futuro sarebbe più appropriato che ereditasse lui quella posizione."


Ling Jie: "..."


Yun Che diede una pacca sulla spalla del ragazzo per poi ritrarre la mano. Iniziò ad arretrare, ma disse sorridendo: "Piccolo Jie, ho detto tutto ciò che volevo dire. È la tua vita, quindi alla fine sei tu a decidere. Tutti gli altri possono solo osservare e darti consigli. D'ora in avanti, se incontrerai mai un problema che non puoi risolvere da te, potrai venire a Asgard Nuvola Gelida a cercarmi."


Fece un cenno e poi riprese per mano Feng Xue'er dirigendosi a nord.


"Boss!!"


All'improvviso risuonò un grido a piena voce di Ling Jie. "Sei la persona in cui ho più fiducia... ascolterò ciò che hai detto... lascerò la Villa della Spada Celestiale... e vagherò per il mondo... sarò cavalleresco ed eroico... lascerò una buona fama per la Villa della Spada Celestiale... lavorerò duramente per cercare la Fata dalla Gelida Bellezza... per espiare le colpe di mia madre... lo farò!!"


Yun Che si girò, ma il ragazzo era diventato già un'ombra distante. Sorrise e il peso che c'era sul suo cuore si alleggerì.
                                


                                


Intermezzo – Le Trame della Spada Diabolica


<em>Capitolo regolare,</em>
<em>0 Capitoli in coda, <strong>0/10</strong>.</em>
<em>-Schadenfreude</em>


A sud-ovest del continente del Cielo Misterioso, regione della Potente Spada Celestiale.Tarda notte sotto una luna calante e delle stelle sparse.


Era l'inizio del mese. Al momento il cielo era velato da un sottile strato di nuvole nere. All'orizzonte si poteva scorgere vagamente una falce indistinta e sottile. Non molto tempo dopo una foschia nera dalle origini sconosciute iniziò a fluttuare silenziosamente, radunandosi fino a bloccare gradualmente la luce della luna e delle stelle, oscurando completamente tutto il mondo.


Il momento in cui la luna calava era anche il periodo in cui il potere di un certo sigillo si indeboliva.


In uno spazio segreto sottoterra, riecheggiarono dei passi lenti. La persona procedeva con andatura costante, eppure non aveva alcuna intenzione di accendere una lanterna, né una luce profound e continuò ad avanzare nella completa oscurità, fino al fondo di questo spazio sotterraneo.


Quando i passi si fermarono, si accese lentamente una luce scura. Questo raggio sembrava color grigio torbido e rilasciava un'aura particolarmente inquietante. Se una persona normale l'avesse visto, si sarebbe sentita a disagio.


Sorprendentemente era una spada a rilasciare questa energia... l'arma era lunga sei piedi e mezzo e ampia un piede. La sua lama era nera come la pece ed era circondata da una strana aura cupa. Ciò che era ancora più curioso era che stavano apparendo un paio di occhi stretti e lunghi sull'impugnatura dalla forma bizzarra.


Sembravano gli occhi di un diavolo appena destato.


Questo sguardo a volte limpido, altre volte incupito, si rivolse verso la figura umana che si stava avvicinando.


"Onorabile Lord Diavolo, sono passati mesi da quando ci siamo incontrati l'ultima volta. Oggi finalmente è arrivata la notte più buia durante una fase di luna calante." La figura umana iniziò a parlare. La sua voce sembrava quella di un uomo di mezz'età.


Questo perché il sigillo della spada si sarebbe indebolito solo nella notte di luna calante più cupa. Il "Lord Diavolo" nella lama avrebbe avuto un breve periodo di minima libertà... per esempio sarebbe riuscito a parlare. Altrimenti, se fosse apparso in ogni altro momento, avrebbe solo accelerato gli effetti del sigillo che lo stava divorando. Questo tipo di fenomeno era irreversibile e lo faceva scomparire ancora più velocemente.


Per quanto riguarda la lama, era un'arma ben nota: la Divina Spada della Colpa!!


"Come procede lo scioglimento del sigillo... e la situazione di quella persona di nome Fen Juechen!"


Mormorò con voce spaventosa la Divina Spada della Colpa. Sembrava il ruggito afflitto di un diavolo che riecheggiava nello spazio nero come la pece.


L'uomo di mezz'età sorrise lievemente: "Sta tutto procedendo senza problemi. Tra altri due mesi arriverà il momento in cui tutte e tredici le stelle saranno allineate. Questo accade una volta ogni tremila anni e sarà anche il momento in cui si terrà la Conferenza della Spada Diabolica. Quando avverrà, sarà anche il momento in cui l'energia yin del mondo sarà al suo picco. Il potere di tutti gli esperti del continente del Cielo Misterioso potrà sicuramente sciogliere il sigillo."


"Per quanto riguarda Fen Juechen, anche lui sarà presente in quel momento. Dopotutto è la persona che desidera di più ottenere la Divina Spada della Colpa."


Sotto la luce fioca, si poteva scorgere il lieve sorriso dell'uomo di mezz'età.


"Molto bene." Risuonò la voce terrificante dalla spada. "Una volta che mi aiuterai a sciogliere il sigillo e a riprendermi il sangue di diavolo, naturalmente ti aiuterò ad uccidere tutti e a diventare il supremo sovrano di questo mondo! Allora non ci sarà nessuno che potrà rivaleggiare con te."


"Spero solo che potrà mantenere la sua parola. Non vorrei ottenere un risultato inaccettabile dopo le difficoltà che ho affrontato per un intero millennio." La voce piatta dell'uomo di mezz'età aveva una vena minacciosa.


"Ahahahah, che tipo di esistenza sono? Come potrei abbassarmi a complottare contro dei meri umani? Dopotutto alla fine non sono altro che una spada, quindi ho bisogno di qualcuno che mi brandisca. E tu sei la persona più adatta!" In quel momento la voce della Divina Spada della Colpa divenne malevola. "Ho detto questo anche a quell'uomo di cognome Ye. Desidero solo essere libero e non ho nemmeno esitato ad abbassarmi a pregarlo. Ho anche offerto la mia sola goccia di sangue di diavolo, pregandolo di aiutarmi a sciogliere il sigillo, promettendogli un potere impareggiabile..."


"Ma una volta che ha ottenuto il mio sangue e le arti diaboliche, non solo non mi ha aiutato a sciogliere il sigillo, ha anche aggiunto altri strati di barriere, mi ha imprigionato nel Lago della Fiamma e ha detto al suo clan di stare di guardia lì, giurando che non avrei più rivisto la luce del giorno! Se non mi avessi salvato, l'ultima traccia della mia anima residua si sarebbe già dissipata e io sarei diventato una spada morta!"


"Voi umani siete davvero le creature più basse e spudorate del mondo!!"


"Ahahah." L'uomo di mezz'età rise. "Non si preoccupi, Onorabile Lord Diavolo, non sono stupido e ingrato come la famiglia reale Notte Eterna. Negli ultimi anni ho pagato un enorme prezzo per sciogliere lentamente i sigilli della famiglia reale Notte Eterna. Per sciogliere l'ultimo sigillo ho anche organizzato la Conferenza della Spada Diabolica. Tutto questo è sufficiente per mostrare la mia sincerità."


"Ti credo! Sia in termini di forza che di strategia puoi essere considerato il migliore tra gli esseri umani di questo piano, sei degno di diventare il proprietario della spada. Se dovessi parlare della tua colpa più grande, sarebbe stato quando hai ucciso Ye Mufeng senza lasciare nemmeno un osso del suo cadavere! Altrimenti perché avrei dovuto affrontare così tanti problemi?!"


L'uomo di mezz'età non obiettò: "Non avevo ancora incontrato l'Onorabile Lord Diavolo allora, come avrei potuto sapere che il sangue di Ye Mufeng sarebbe stato molto utile? Tuttavia, per tramandare la sua stirpe, Ye Mufeng non ha esitato a provocare l'ira del cielo usando la 'tecnica proibita della reincarnazionÈ che ha menzionato e che è stata capace di resuscitare il sangue diabolico che sarebbe dovuto essere già estinto. È stato di ottimo aiuto, ahahahah."


"Ho sigillato l'anima di Ye Mufeng nella Bara Sigillo dell'Anima, lasciandola nella terra della Nazione del Demonio Nero piena di energia yin, solo per impedire che la sua anima residua si dissipasse. Ho anche dato la chiave della bara al grande maestro della setta Fen Yijue del clan del Cielo Ardente dopo che suo figlio si è reincarnato nella Nazione Ventoblu. Ho suggerito alla sua coscienza che la chiave fosse un'eredità lasciata dai loro antenati e che poteva essere usata durante dei momenti disperati. È andato tutto alla perfezione."


"All'inizio avevo intenzione di massacrare il clan del Cielo Ardente, tre anni prima dell'allineamento delle tredici stelle, lasciando sopravvivere solo Fen Juechen e permettendogli di prendere la chiave per riunirsi con Ye Mufeng. Una volta ricevuti i ricordi della sua reincarnazione precedente, per vendicarsi, avrebbe sicuramente desiderato di recuperare la Divina Spada della Colpa e naturalmente si sarebbe presentato alla Conferenza della Spada Diabolica."


"Non avrei mai pensato che sarebbe avvenuto un incidente inaspettato. Il clan del Cielo Ardente è stato sterminato da quel moccioso di Yun Che. Fortunatamente non ha ucciso Fen Juechen. Ha quasi rovinato i miei piani! Se l'avesse fatto, non avrebbe potuto espiare le sue colpe nemmeno se fosse morto dieci milioni di volte!" Nella voce dell'uomo di mezz'età c'era un intento omicida sinistro.


"Dopo è tutto proceduto per il meglio. Anche se il piano è stato anticipato, Fen Juechen ha trovato l'anima residua di Ye Mufeng e la sua forza è perfino aumentata ad un ritmo scioccante. Non può andare meglio di così. Se fosse troppo debole, non sarebbe facile permettergli di ottenere la Divina Spada della Colpa."


La voce dell'uomo di mezz'età aveva mantenuto un tono piatto per tutto il tempo, eppure in essa era contenuto un grandissimo orgoglio. Sembrava che nulla potesse sfuggire al suo controllo, come se ogni cambiamento fosse dettato da lui.


"Onorabile Lord Diavolo. Non capisco ancora perché Fen Juechen deve ottenere la Divina Spada della Colpa, perché non possiamo catturarlo e prendere il suo sangue?"


"Umpf, se fosse stato possibile, l'avrei già fatto vent'anni fa invece di avere tutti questi problemi!" Sbottò la spada diabolica nera come l'inchiostro. "Il sigillo sul mio corpo è stato lasciato da un dio primordiale chiamato 'Dio Malvagio'! Nonostante sia passato un milione di anni da allora e il mio sigillo si sia indebolito, sono comunque stato divorato finché non è rimasta una piccola parte di anima!! Se non scioglierò presto questo sigillo, scomparirò completamente! Al momento è già estremamente difficile resistere per me. È praticamente impossibile prendere il potere del sangue diabolico con la forza per me! Quel Fen Juechen deve rilasciare il sangue diabolico e offrirmelo di sua spontanea volontà! Può farlo solo così!!"


"Con un suo solo pensiero, non avrei dovuto nemmeno pensare di vedere di nuovo la luce del giorno! Tutto il tuo duro lavoro andrebbe in fumo! Figuriamoci prendere il sangue di diavolo!"


"Allora è così." L'uomo di mezz'età annuì lentamente con un'espressione impassibile. Si girò e disse con indifferenza: "L'allineamento delle tredici stelle accadrà tra due mesi. Allora il mondo sarà avvolto dall'oscurità, l'energia yin ricoprirà il cielo e sarà il momento in cui il sigillo sarà più debole nell'arco di tremila anni. Allora, ci saranno quasi tutti i Monarchi del continente del Cielo Misterioso insieme ad una grande quantità di Signori. Questo raduno romperà sicuramente il sigillo."


"Onorabile Lord Diavolo, non si preoccupi. Faranno sicuramente del loro meglio. Dopotutto sono incredibilmente ansiosi si sapere cosa si cela nella 'spada diabolica' e soprauttto desiderano conoscere i 'segreti del Stadio Divino Misterioso', ahahahahah..."


Il rumore dei passi riecheggiò ancora una volta insieme ad una risata mentre l'uomo di mezz'età scomparì nell'oscurità.


Possedeva abbastanza potere ed influenza da controllare il mondo.


Aveva l'astuzia di un diavolo... fino ad oggi, faceva danzare tutti gli eroi del piano nel palmo della sua mano.


Eppure nessuno lo sapeva, né si era accorto di questo piano che stava arrivando alla sua ultima fase.


Il maestro della regione della Potente Spada Celestiale, Xuanyuan Wentian!
                                


                                



