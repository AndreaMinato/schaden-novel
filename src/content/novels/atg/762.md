---
title: Capitolo 762 – Odio Immane
pubDate: 2025-02-03T07:52:46.869Z
tags:
    - atg
---


<em>Capitolo regolare,</em>
<em>0 Capitoli in coda, <strong>0/10</strong>.</em>
<em>-Schadenfreude</em>


clan della Nuvola Vagante, clan Xiao.


"Nonno, la Settima Sorella è incinta da tre mesi, ma non l'abbiamo ancora detto ai nostri genitori per tutto questo tempo. Perciò io e la Settima Sorella abbiamo deciso di porgere loro i nostri rispetti oggi. Le loro anime defunte saranno molto felici di sentire la notizia."


Xiao Yun e Numero Sette Al Mondo si presentarono di fronte a Xiao Lie con espressioni gioiose. Mentre erano a clan della Nuvola Vagante e non si dovevano occupare delle questioni dei loro clan, avevano trascorso i momenti più rilassati e lieti che avessero mai avuto... e questo senza menzionare la gioia dell'aspettare un figlio.


"Eheh, naturalmente." Xiao Lie ridacchiò e annuì.


"Verrò anche io." Xiao Lingxi si avvicinò e disse allegramente: "Le anime del fratellone e della cognata daranno sicuramente la loro benedizione al bambino..."


"Quinto Anziano, m... maestra Lingxi..."


In quel momento risuonò un grido dall'esterno. Poi, un giovane discepolo del clan Xiao accorse frettolosamente con uno sguardo sbalordito.


"Cosa ti ha reso così sconvolto?" Xiao Lie si accigliò.


"È... è Fen Juechen!" Esclamò ansimando il discepolo dopo essersi fermato, non era riuscito nemmeno a porgere i suoi saluti.


"Fen Juechen?!"


Questo nome scioccò tutti. Numero Uno Al Mondo fece un passo avanti e disse: "Che Fen Juechen non sia rassegnato alla sconfitta e sia tornato a cercare vendetta?"


"N... no." Il discepolo del clan Xiao scosse la testa frettolosamente e disse ansimando: "Q... qualcuno lo ha trovato... è nella parte orientale della città... è... cosparso di sangue... Sembra che stia... per... morire. Nessuno di noi ha osato avvicinarsi a lui..."


Fen Juechen era un nome che incuteva un terrore assoluto a clan della Nuvola Vagante e specialmente nel clan Xiao... anche se era la persona che aveva protetto la città dall'esercito della Divina Fenice.


"Ah?!" Gridò Xiao Lingxi scioccata prima di iniziare a correre. "Presto... portami da lui, presto!"


"Lingxi!" Xiao Lie stese la mano, ma la ragazza era già uscita dal cortile.


"Non ti preoccupare, la seguirò subito. Dato che Fen Juechen è ferito gravemente, non dovrebbe essere una minaccia." Disse Numero Uno Al Mondo prima di volare e inseguire Lingxi.


"Fen Juechen potrebbe essere un fanatico, ma non è una cattiva persona. Inoltre io e l'intera clan della Nuvola Vagante gli dobbiamo un grande debito... sigh." Xiao Lie sospirò.


"..." Numero Uno Al Mondo fluttuò a mezz'aria, evocò una raffica di vento e si diresse verso sud.


"Invierò subito un messaggio al fratellone." Xiao Yun tirò fuori una giada di trasmissione del suono con fare un po' goffo.


Tuttavia Xiao Lie allungò la mano e lo fermò. Scosse la testa e disse: "Lasciate fare a Lingxi. ChÈer è la sua famiglia e quel Fen Juechen è il suo benefattore... Lingxi è sempre stata gentile, deve avere paura che inizino a combattere fino alla morte se si incontrassero..."


"Comunque è un odio nato dalla distruzione di una famiglia intera... come potrebbe essere risolto...?" Xiao Lie chiuse gli occhi e rilasciò un altro lungo sospiro.


.....


Nella parte est di clan della Nuvola Vagante, gli abiti neri di Fen Juechen erano ridotti a brandelli ed era ricoperto di sangue secco.


Nonostante fosse stato gravemente ferito da Yun Che due giorni fa, con la sua costituzione e il suo ritmo di recupero di Energia Misteriosa, nel giro di due giorni, le sue ferite si sarebbero dovute alleviare. Se non altro non sarebbero dovute peggiorare ulteriormente. In origine Fen Juecheng aveva intenzione di allontanarsi da clan della Nuvola Vagante e sarebbe andato nell'oceano orientale per trovare un posto disabitato dove riprendersi. Tuttavia aveva incontrato Jasmine che aveva sondato la sua anima...
Nonostante la tecnica della ragazza non fosse dannosa come la comune tecnica di sonda dell'anima che l'avrebbe ridotto ad un vegetale, non era una semplice lettura di un Manico Profound. Inoltre i poteri del Dio Stellare di Jasmine erano incredibilmente potenti. Poteva essere durato per un istante, ma era stato sufficiente a danneggiare gravemente la mente di Fen Juechen.


Se non fosse stato per la sua volontà superiore, sarebbe già morto da tempo.


Dato che la sua Energia Misteriosa era quasi esaurita ed era gravemente ferito, era strisciato fino alla riva della costa fino ad arrivare in questo posto... ma non sapeva dove si fosse diretto. Le sole cose che lo guidavano era il dolore e il desiderio di sopravvivere.


Molto presto le persone di clan della Nuvola Vagante lo avevano trovato ed erano tutte arretrate per la paura. Nessuno aveva osato avvicinarsi, figuriamoci aiutarlo... anche se l'attuale Fen Juechen era così debole che perfino un bambino normale avrebbe potuto ucciderlo facilmente.


"Non... posso... morire..."


Giaceva a terra, così debole che non poteva nemmeno sentire il suo respiro. Voleva continuare a strisciare, ma le sue braccia avevano perso la loro forza. L'unica cosa che dimostrava che la sua coscienza non era svanita erano i mormorii rochi che provenivano dalla sua bocca.


"F... fratellone Fen..."


Xiao Lingxi si avvicinò frettolosamente. Le condizioni di Fen Juechen l'avevano scioccata. Si affrettò accanto a lui e gridò con urgenza: "Fratellone Fen, fratellone Fen..."


Le parole di Xiao Lingxi ebbero un enorme impatto sull'anima di Fen Juechen... forse la sua voce era l'unica cosa che avrebbe potuto ridare un po' di chiarezza alla sua mente confusa. Si girò tremante e con la vista offuscata scorse il volto della ragazza...
"Sei... tu..."


"Sì! Sono io... sono io, Xiao Lingxi!" Vedendo che non era morto e che poteva parlare a stento, la preoccupazione di Xiao Lingxi diminuì un po'. Allungò una mano tentando di sollevarlo, ma proprio quando il suo palmo toccò il braccio di Fen Juechen, ritrasse la mano veloce come un fulmine...


Questo perché era così freddo da sembrare congelato.


"Non avvicinarti a lui!"


Numero Uno Al Mondo discese dal cielo. Nonostante le attuali condizioni di Fen Juechen non fossero molto diverse da un cadavere, la sua espressione era ancora piena di cautela. "Quest'uomo è troppo pericoloso."


"Fratellone Al Mondo!" Agli occhi di Xiao Lingxi, Numero Uno Al Mondo sembrava un salvatore disceso dal cielo. "Aiutalo, presto. La sua ferita è così grave. Se non lo aiuti, allora sarà... sarà in grave pericolo."


"Salvarlo?" Numero Uno Al Mondo si accigliò. "È una persona estremamente pericolosa che ha provato ad uccidere il fratello Yun! Voglio ucciderlo personalmente così possiamo sbarazzarci di questa minaccia."


"No!" Xiao Lingxi si alzò frettolosamente e bloccò Numero Uno Al Mondo. "Il fratellone Fen non è cattivo. Non lo è davvero. Ha provato ad ucciderlo... tutto a causa mia. Non è colpa mia. Al contrario gli devo la vita ed è stato anche grazie a lui che clan della Nuvola Vagante è rimasta al sicuro quando era stata invasa dall'esercito della Divina Fenice. Altrimenti dio solo sa quante persone sarebbero morte allora."


Numero Uno Al Mondo: "..."


"Perciò, ti prego, per favore salvalo. Pensalo come... come ad una compensazione per il suo favore. Per favore fratellone Al Mondo, ti prego..."


Lo sguardo della ragazza era implorante.


La percezione spirituale di Fen Juechen era incredibilmente debole al momento, ma era sufficiente per sentire le voci di Xiao Lingxi e Numero Uno Al Mondo. Disse con voce roca e piena di dolore: "Ignoratemi... non... non ho bisogno che vi occupiate di me... Ugh..."


Allungò un palmo tremante con l'intenzione di andarsene via. Tuttavia il suo braccio si mosse solo per metà pollice per poi non riuscire a procedere ulteriormente.


"Fratellone Al Mondo..." Xiao Lingxi lo pregò ancora.


"Sigh!" Numero Uno Al Mondo le fece segno di smettere. Scorse Fen Juechen con uno sguardo pieno di emozioni contrastanti per poi sospirare. "Due giorni fa, durante gli ultimi momenti della battaglia, nonostante il fratello Yun avesse consumato molta energia, era comunque in ottime condizioni e avrebbe potuto ucciderlo facilmente. Nonostante questo lo ha lasciato andare... quindi credo che nemmeno il fratello Yun non desideri vederlo morire."


"Non importa. Spero di non fare una sciocchezza."


Numero Uno Al Mondo poteva avere una natura battagliera, ma, dato che era un elfo, era di buon cuore e non gli piaceva uccidere. Inoltre gli era difficile resistere alle preghiere di Xiao Lingxi. Dopo una lunga lotta interna, allungò le mani ed evocò energia naturale dal palmo.
La tensione sul volto della ragazza si trasformò istantaneamente in un lieve sorriso. Disse con gratitudine: "Grazie fratellone Al Mondo."


"Tuttavia se farà qualcosa che riterrò pericoloso, allora lo ucciderò immediatamente!" Disse con serietà Numero Uno Al Mondo.


"Non lo farà. Non lo farà sicuramente. So meglio di chiunque altro che non è una cattiva persona." Rispose con assoluta certezza Xiao Lingxi.


Numero Uno Al Mondo rimase in silenzio. Si chinò e premette il palmo sula schiena di Fen Juechen all'altezza del cuore... nel secondo in cui lo toccò, le sopracciglia del giovane tremarono mentre sentivano l'aura naturale.


"Non... non toccarmi!" Ruggì debolmente Fen Juechen con disgusto e rabbia.


"Umpf. Che ingrato." Sbuffò con impazienza Numero Uno Al Mondo e ritirò velocemente la mano dopo aver iniettato un po' di energia naturale. Poi si alzò e non guardò più Fen Juechen. L'energia rigenerante stava aiutando velocemente il giovane a riprendersi. Inoltre, anche se non poteva fargli recuperare Energia Misteriosa, aveva accelerato la guarigione delle sue ferite. Nelle attuali condizioni di Fen Juechen, anche se fosse riuscito a muoversi, per molto tempo non avrebbe rappresentato una minaccia.


Sotto il potere miracoloso dell'energia elfica, lo sguardo di Fen Juechen tornò ad essere limpido. Anche i suoi respiri si erano fatti più profondi. Xiao Lingxi tirò un sospiro di sollievo e disse con gratitudine: "Numero Uno Al Mondo, ti ringrazio... potrei chiederti di portarlo nel clan Xiao? Nelle sue attuali condizioni avrà bisogno di un posto tranquillo in cui riprendersi."


Numero Uno Al Mondo osservò la ragazza con attenzione. Non era sorpreso affatto dalla sua decisione. Annuì lievemente, prese Fen Juechen per il colletto e volò dritto verso il clan Xiao.


.....


Durante il periodo in cui Fen Juechen era rimasto a clan della Nuvola Vagante, aveva vissuto in un cortile nell'angolo del clan Xiao. Dopo che era partito, nessuno aveva mai osato avvicinarsi. Numero Uno Al Mondo lo lanciò dritto nella finestra nella casa all'interno del cortile e poi se ne andò subito. Non era un uomo che si faceva influenzare dalle sue emozioni e non avrebbe mai salvato una persona pericolosa e spaventosa per riportarla dalla sua famiglia... Tuttavia, anche se non lo avesse salvato, Xiao Lingxi avrebbe pensato ad un modo per riportarlo lì e avrebbe avuto molte più difficoltà. In tal caso tanto valeva che lo facesse lui.


Era ancora più impossibile per lui uccidere Fen Juechen davanti a lei... senza menzionare il fatto che nemmeno Yun Che lo aveva ucciso due giorni fa.


Detto ciò, nonostante si fosse girato e se ne fosse andato, non rimase troppo lontano dalla casa. La sua percezione spirituale continuò a fissarsi sul cortile in cui era Fen Juechen, pronto ad affrontare eventuali incidenti.


Xiao Lingxi si chinò e chiese con preoccupazione: "Fratellone Fen, come stai? Ti senti meglio?"


Con l'aiuto dell'energia naturale di Numero Uno Al Mondo, Fen Juechen aveva recuperato l'uso dei cinque sensi. Anche il suo corpo si era ripreso, nonostante fosse ancora incapace di reggersi in piedi.


"Ignorami..." Fen Juechen si girò. Quella breve frase gli aveva fatto consumare molta energia. Da tempo era diventato insensibile al dolore, che però ora sembrava essere diminuito visto che la sua Energia Misteriosa si era esaurita e il suo corpo era gravemente ferito.


"Come mai sei ferito? Dopo che hai incontrato il piccolo Che quel giorno... hai incontrato un altro nemico?" Chiese piano Xiao Lingxi. Tutti a clan della Nuvola Vagante avevano paura di lui e la gente del clan Xiao era così terrorizzata da pisciarsi sotto quando lo vedevano. Xiao Lingxi era la sola che non aveva mai avuto timore di lui perché credeva fermamente che non fosse una cattiva persona.


Quando sentì il nome di Yun Che dalla bocca di Xiao Lingxi, le pupille di Fen Juechen si rimpicciolirono mentre disse con un odio intenso: "Ti ho detto... di ignorarmi!"


Ruggendo, spinse Xiao Lingxi sulla spalla. La ragazza gridò e cadde a terra.


Fen Juechen ansimò, il suo sguardo si riempì di panico... non credeva di aver recuperato così tanta energia.


Xiao Lingxi non si era arrabbiata, né si ritirò. Si rialzò e disse con un tono gentile come sempre: "Fratellone Fen, so che non hai mai fatto affidamento sugli altri. Tuttavia non dovresti usare troppa energia al momento. È meglio se ti concentri a riposare prima."


"Troverò alcune medicine per guarirti. Anche se il clan Xiao è molto piccolo, abbiamo alcune buone erbe. Saranno sicuramente d'aiuto per le tue ferite... fratellone Fen, riposa bene per un momento. Tornerò tra quattro ore."


Una volta che Xiao Lingxi finì di parlare, uscì a passi leggeri.


Quando la ragazza se ne andò, l'espressione di Fen Juechen si congelò e il suo sguardo divenne vacuo. Per un momento sembrò aver perso il suo spirito. Dopo molto tempo alzò la testa e la appoggiò al muro gelido dietro di sé. Strinse gradualmente i pugni...


"È inconciliabile... Yun Che... ti ucciderò... non importa come... non importa quanto dovrò pagare!!"


Nel momento in cui Xiao Lingxi uscì dal cortile di Fen Juechen, vide immediatamente Numero Uno Al Mondo di guardia con un'espressione solenne.


"Fratellone Al Mondo, per favore... non dirlo al piccolo Che per il momento."
"Lo so." Numero Uno Al Mondo annuì. "Tuttavia questo te lo posso promettere finché non sarà abbastanza forte da minacciarmi. Se la sua Energia Misteriosa arriverà al punto da non poter più essere controllato, o se ne andrà... o lo dirò al fratello Yun."


"Sì." Xiao Lingxi annuì e disse con gratitudine: "Grazie fratellone Al Mondo."


Numero Uno Al Mondo rise debolmente e scosse la testa: "Non devi ringraziarmi. Se la persona che il fratellone Yun apprezza di più, quindi hai il diritto di essere determinata." Fece una pausa per poi continuare: "Dovresti sapere che se morisse, sparirebbe una grande minaccia per il fratello Yun. Salvandolo, causerai un rischio mortale per lui. Stai... cercando di attenuare il suo odio nei confronti del fratello Yun?"


"So che questo è molto, molto difficile." Xiao Lingxi abbassò la testa e mormorò debolmente: "Ma mi ha salvato la vita dopotutto. Ha salvato mio padre e clan della Nuvola Vagante, non è una persona cattiva. Le tragedie che gli sono capitate sono state tutte causate da me, per questo non posso ignorarlo. Posso solo sperare... sperare che..."


"Come vuoi." Numero Uno Al Mondo disse con indifferenza per poi volare via.


"Sigh." Si girò per dare un'ultima occhiata alla figura delicata di Xiao Lingxi. Quando ricordava l'odio e l'intento omicida di Fen Juechen così gelidi e spaventosi, Numero Uno Al Mondo sospirò. "Quello è l'odio causato dallo sterminio di un'intera famiglia. Definirlo inconciliabile è un eufemismo. Come potrebbe essere attenuato?"


Arrivò velocemente la sera. Dopo che Xiao Lingxi uscì dal padiglione delle medicine, entrò nel cortile di Fen Juechen a passi veloci.


Entrò e ritrovò il giovane nelle stesse condizioni di prima. La sua aura sembrava essersi calmata e aveva gli occhi socchiusi. Non sembrava addormentato, ma non reagì affatto all'arrivo di Xiao Lingxi.


"Fratellone Fen, stai meglio ora?"


Xiao Lingxi si avvicinò tenendo una scodella di zuppa nera. "Questa è una zuppa medicinale appena cucinata. L'Anziano del padiglione delle medicine ha detto che può migliorare la circolazione del sangue e fare recuperare le forze..."


Non finì nemmeno di parlare che Fen Juechen diede un colpo alla scodella facendola cadere a terra. Con un tonfo si ruppe e la zuppa medicinale schizzò ovunque a terra.
"Ah!!" Xiao Lingxi gridò e arretrò. Disse con ansia: "Fratellone Fen, tu... non importa. Andrò a cucinarne un'altra."


"Lo ripeterò ancora una volta... ignorami!!"


Quattro ore di riposo erano state sufficienti per riuscire a farlo parlare. Il suo tono era anche più profondo rispetto a prima: "Me ne andrò prima che faccia buio. D'ora in avanti... non ci incontreremo di nuovo!"


"No!" Xiao Lingxi scosse la testa e disse con ansia: "Le tue ferite sono così gravi. Se incontri un altro pericolo, rischieresti di morire. Se non altro... almeno per favore aspetta che guariscano le tue ferite prima di andartene."


"Sai... sai cosa stai facendo?!" Fen Juechen alzò la testa di scatto a denti stretti. "Il motivo per cui sono vivo è per uccidere Yun Che! Se morirò, allora potrebbe vivere un po' più a lungo. Non è proprio quello che vuoi? Perché allora stai ancora provando a salvarmi?!"


Xiao Lingxi scosse la testa: "No. Non voglio che qualcuno ferisca il piccolo Che, ma non posso nemmeno rimanere a guardare..."


"Credi che salvandomi ti sarei profondamente grato e non ucciderei Yun Che?!" Fen Juechen ruggì. "Non essere ingenua! Per tutti questi anni, ho sopportato tutto questo dolore per ucciderlo! Farò del mio meglio per sopravvivere per ucciderlo... non c'è nulla a questo mondo che portà fermarmi dall'ucciderlo! Finché sarò vivo, sacrificherò ogni cosa per ucciderlo!"


Ogni parola di Fen Juechen era come un pesante martello che colpì il petto di Xiao Lingxi. Mentre sopportava il dolore, la ragazza disse debolmente: "Fratellone Fen, ho sempre saputo che non sei una cattiva persona. Anzi sei molto buono. Yun Che e io ti abbiamo fatto un torto allora, ma credo che tu sappia da solo se il piccolo Che sia una persona cattiva o crudele. Allora ha fatto ogni cosa per proteggere mio padre e io... L'ostilità tra voi davvero non può essere risolta? Perché dev'essere così...?"


"Risolta? Tutta la mia famiglia è morta!!" L'espressione di Fen Juechen fu sfigurata dal dolore. "Già l'assassinio di mio padre è assolutamente inconciliabile, ma lui... ha ucciso tutti i miei parenti; ha massacrato tutta la mia famiglia! È lui ad avermi portato via la mia famiglia e la mia casa trasformandomi un demone solitario che vive solo per la vendetta! Questo odio è immane... come può essere risolto?! Per quale motivo dovrebbe essere risolto?!"


"No!" Xiao Lingxi scosse la testa con energia e si mise le mani davanti al petto. Fissò lo sguardo terrificante e pieno d'odio di Fen Juechen con occhi calorosi e sinceri: "Chi ha detto che hai perso tutta la tua famiglia e la tua casa? Il fratellone Fen non è solo."


Di fronte allo sguardo sbalordito del giovane, Xiao Lingxi si chinò su un ginocchio e disse a testa alta: "Con il cielo come mio testimone, io, Xiao Lingxi, desidero che il fratellone Fen diventi il mio fratello maggiore. Affronterò sia i momenti difficili sia quelli lieti con lui. La mia casa è anche la casa del fratellone Fen. In quanto sorella del fratellone Fen, farò del mio meglio per prendermi cura di lui, ascoltarlo, dargli le mie cure e la mia compagnia, sopportando ogni avversità con lui. Non lascerò mai il fratellone Fen da solo."


"Se non rispettassi questo giuramento, che il cielo mi punisca."


Un giuramento solenne. Le palpebre di Fen Juechen tremolarono mentre seguiva le mani di Xiao Lingxi. Il suo sguardo era confuso e si sentiva come se fosse in un sogno. Poi il suo corpo e perfino il suo spirito iniziarono a tremare incontrollabilmente,...


So... rella...


Famiglia...


Casa...
                                


                                



