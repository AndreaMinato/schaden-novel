---
title: Capitolo 766 – Mutilare il Duca Ming
pubDate: 2025-02-03T07:52:46.870Z
tags:
    - atg
---


<em>Capitolo regolare,</em>
<em>0 Capitoli in coda, <strong>0/10</strong>.</em>
<em>-Schadenfreude</em>


"Pi... piccola Imperatrice Demoniaca!" Il Duca Ming si portò una mano al petto mentre tremava incontrollabilmente... era stato forte abbastanza da guardare con sdegno il resto del mondo, quindi non voleva mostrare paura, eppure il suo corpo lo tradì...


Questo perché sentiva chiaramente la morte avvicinarsi.


Nel momento in cui Lin Guiyan, che era stato gravemente ferito dal Duca Ming, vide la piccola Imperatrice Demoniaca, ignorò il sangue che colava dalla sua bocca e si inginocchiò frettolosamente dicendo con voce tremante: "Porgo i miei rispetti alla piccola Imperatrice Demoniaca!"


Le persone con il marchio dello schiavo erano diventate i cani leali della donna.


"Porgiamo i nostri saluti alla piccola Imperatrice Demoniaca."


Tutti i presenti le porsero i loro rispetti. Mu Feiyan avanzò frettolosamente, inchinandosi dicendo: "Con lei ad occuparsene, il Duca Ming avrà sicuramente difficoltà a fuggire!" Scoccò un'occhiata verso il duca e abbaiò un ordine: "Trattenete il traditore!!"


Prima che finisse di parlare, Mu Yubai, Su Xiangnan e gli otto grandi Anziani si mossero all'unisono, ma stavolta risuonò una voce chiara e indifferente: "Ritiratevi, nessuno ha il permesso di interferire."


Un tremito percorse Mu Yubai e gli altri. Si fermarono nel panico e iniziarono ad arretrare disordinatamente.


Era chiaro che la piccola Imperatrice Demoniaca volesse uccidere da sola il Duca Ming... usando il sangue per spegnere il suo odio e il bisogno di vendetta per la sua famiglia imperiale.


Anche se il Duca Ming era forte, dato il suo livello, per la piccola Imperatrice Demoniaca ucciderlo sarebbe stato facile come schiacciare un insetto.


Proprio prima, il mondo era stravolto da esplosioni infernali, ma ora c'era un silenzio mortale. La piccola Imperatrice Demoniaca fissò il Duca Ming, la sua espressione piatta e impassibile non portava alcun segno di rabbia o indignazione, nessuna traccia di gioia o tristezza, eppure tutti sentirono una pressione nel proprio spirito ed ebbero difficoltà perfino a respirare.
"Huan Caiyi..." Il silenzio terrificante faceva sentire il duca come se il suo petto stesse per esplodere. Alla fine non poté più resistere e gracchiò con voce roca: "Rimpiango davvero... di non aver deciso di ucciderti cento anni fa!"


"Umpf, stai per morire, eppure osi dire parole così arroganti!" Rimproverò con furia Mu Feiyan.
La piccola Imperatrice Demoniaca non disse nulla, né si agitò. Alzò lentamente e gentilmente la sua mano raffinata, il suo palmo bianco e morbido puntò verso il Duca Ming.


Questo semplice gesto fece contrarre le pupille del duca. Rilasciò un grido feroce e disperato, sporse i palmi in avanti scatenando tutta la sua Energia Misteriosa. I Diavoli di Fuoco infuriarono nel cielo mentre il duca li scagliava verso la piccola Imperatrice Demoniaca con un urlo.


Era un attacco capace di ridurre una città in cenere nel giro di minuti.


La piccola Imperatrice Demoniaca non fremette nemmeno; rimase completamente impassibile, ma una luce dorata brillò in mezzo alle sue sopracciglia. Spinse la sua mano avanti e un bagliore brillante coprì il cielo. Le fiamme del Corvo Dorato iniziarono a divampare mentre sfrecciavano verso i diavoli di fuoco. Ogni volta che venivano a contatto con questo fuoco, i diavoli reagivano come se fossero stati toccati da luce divina. I diavoli rilasciarono delle grida acute cercando di fuggire mentre venivano consumati...


"Ahahahahahah..." La risata roca e selvaggia del Duca Ming risuonava da dietro i mostri di fuoco. "Huan Caiyi... credi di potermi uccidere... smettila di sognare!!"


Pffft!!


Una nuvola di sangue schizzò dalla bocca del duca, la foschia cadde dal cielo e si versò sopra il suo corpo, facendolo diventare trasparente mentre iniziava... a scomparire tra la nebbia.


"È la Fuga del Sangue!!" Gridò scioccato Mu Yubai. Quando era comparso nella città imperiale, il Duca Ming aveva usato questa strana e meravigliosa tecnica per sfuggire alla piccola Imperatrice Demoniaca.


I diavoli infernali del Duca Ming erano solo per intralciare Huan Caiyi, il suo vero obiettivo era usare lo stesso trucco e scappare via usando questa abilità... la Fuga del Sangue consumava essenza di sangue, ma usarla portava conseguenze disastrose.
Non l'avrebbe mai usata se non si trovasse di fronte ad un pericolo mortale. Inoltre le due volte che l'aveva usata era stato quando aveva dovuto combattere contro la piccola Imperatrice Demoniaca... perché se non avesse pagato questo terribile prezzo, sarebbe solo morto miserabilmente!


"Umpf!!"


Gli occhi della piccola Imperatrice Demoniaca più brillanti e splendidi di una luna piena si socchiusero. Sbuffò piano ma con freddezza mentre le fiamme attorno a lei brillarono, in un istante arrivarono oltre i diavoli infernali. Fece un piccolo gesto con la mano puntando verso il luogo in cui il Duca Ming era svanito.


Quando era stato perquisito il santuario sacro sepolto sotto il Palazzo del Duca Huai, era stata anche trovata le tecnica della Fuga del Sangue. E dato il lungo periodo di tempo che aveva avuto per studiare la tecnica, l'aveva già compresa completamente. Perciò il Duca Ming poteva scordarsi di utilizzarla per fuggire di nuovo.


Bang!!!
Le fiamme esplosero ovunque mentre l'aria stessa veniva squarciata. Tra i frammenti spaziali che scoppiavano, si poteva di nuovo scorgere il Duca Ming scagliato all'indietro. Il suo corpo impattò pesantemente a terra, stava fremendo e si stava contorcendo. Guardò la piccola Imperatrice Demoniaca e iniziò a tremare di paura. La sua espressione mostrò un terrore assoluto come se avesse visto un fantasma


"Tu... non puoi aver... com'è possibile..." Balbettò il Duca Ming, il suo viso e le sue labbra stavano perdendo tutto il loro colore. Dato il suo potere, se avesse combattuto con tutte le sue forze contro la piccola Imperatrice Demoniaca, poteva resistere per un certo periodo di tempo, tuttavia dopo aver usato la tecnica della Fuga del Sangue, aveva perso molta essenza di sangue. Non solo feriva la sua forza innata, ma l'avrebbe anche indebolito per i prossimi giorni.


In quel momento perfino Mu Yubai da solo avrebbe potuto ucciderlo con un dito, figuriamoci la piccola Imperatrice Demoniaca.


La prima volta che aveva usato la Fuga del Sangue, era riuscito a scappare, ma stavolta non solo non aveva avuto successo, aveva sprecato anche tutta la sua essenza di sangue per niente, si era ridotto in condizioni ancora più pietose.


Gli occhi della piccola Imperatrice Demoniaca erano come scaglie di ghiaccio. La sua mano si sollevò e ricadde scaraventando delle fiamme dorate verso il dantian del Duca Ming.


Boom!!


Il fuoco esplose e le fiamme puntarono alle Vene Misteriose dell'uomo, incenerendole senza pietà... Le grida miserabili del Duca Ming risuonarono nel cielo, erano così acute che si sentì come se la sua gola stesse per essere strappata. Inoltre tutta la sua forza misteriosa e le sue arte misteriosa che aveva coltivato per quasi mille anni furono bruciate dalle crudeli fiamme del Corvo Dorato.


I volti di tutti i presenti mostrarono espressioni impaurite mentre rabbrividivano... Per persone al loro livello, essere mutilati della propria forza misteriosa era un fato ancora più orribile della morte.


Le fiamme del Corvo Dorato si fermarono solo dopo che ridussero in cenere le Vene Misteriose del Duca Ming. L'uomo non aveva perso conoscenza, ma non aveva più la sua forza misteriosa, per cui le sue capacità di sopportazione del dolore erano solo una piccola frazione di ciò che erano in passato. I muscoli del suo viso erano così contratti che sembrava uno spirito malvagio e il suo corpo era raggomitolato in posizione fetale. Dalle sue labbra tremanti, disse con voce incredibilmente debole, ma malvagia: "Huan Caiyi... anche a costo di scendere nelle profondità dell'altro mondo... io... non te la farò mai passare liscia!!"


"Temo che non avrai questa possibilità." Disse la piccola Imperatrice Demoniaca, la sua voce era fredda e tagliente: "Perché una volta che andrai all'altro mondo, nemmeno gli antenati della mia famiglia imperiale te la lasceranno passare liscia, nemmeno quelli delle famiglie guardiane. Perfino i tuoi stessi antenati non avrebbero pietà di te!!"


"ARGHHHHHH!!" Le grida agghiaccianti del Duca Ming erano desolate e disperate come quelle di un diavolo.


La piccola Imperatrice Demoniaca alzò il palmo e fece un semplice gesto con le dita mentre quattro raggi di fuoco sfrecciarono verso le gambe e le braccia del Duca Ming. Carbonizzarono istantaneamente i suoi arti e un ultimo raggio colpì direttamente la sua bocca facendo esplodere tutti i suoi denti... e prima che i frammenti potessero cadere a terra, erano stati già bruciati.


Gli occhi del Duca Ming rotearono all'indietro mentre il suo corpo si irrigidì e svenne direttamente per il dolore.


Era un pomeriggio di primavera caldo, ma Mu Yubai e gli altri si sentivano raggelare. Si avvicinarono lentamente e con cautela... ma le condizioni miserabili del Duca MIng non suscitarono loro alcuna pietà.
Perché le colpe che aveva commesso non potevano essere riparate nemmeno con le più crudeli punizioni al mondo!


"Piccola Imperatrice Demoniaca, perché non l'ha ucciso?" Chiese con cautela Mu Feiyan. La donna non lo aveva ucciso, aveva solo mutilato la sua forza misteriosa.


"Ha fatto morire il mio onorabile padre, ha ucciso il mio onorabile fratello, ha portato il clan degli Imperatori Demoniaci sull'orlo dell'estinzione, ha quasi consegnato la famiglia Yun nell'abisso e fatto precipitare il nostro intero Illusory Demon Realm in cento anni di caos... con crimini di questo livello, ucciderlo così sarebbe come fargli un favore!"


"Oh, non lo lascerò morire. Anzi, mi assicurerò che viva a qualunque costo! Per i prossimi cento anni! E durante questo secolo, farò sì che ogni giorno, ogni singolo secondo della sua vita, sia pieno della più crudele e dolorosa tortura immaginabile!"


Mu Feiyan trattenne i brividi che minacciavano di percorrerlo.


Tutti gli altri si tesero e non osarono nemmeno respirare troppo forte.


"Inoltre, come Yun Che ha detto prima. Una persona viva è molto più utile di una morta." La piccola Imperatrice Demoniaca diede un'occhiata di sbieco e non guardò più il Duca MIng. "Patriarca Mu, quanto tempo passerà prima che l'Anello Squarcia Spazio della famiglia Yun potrà essere usato di nuovo?"


Mu Feiyan balbettò: "L'ho confermato personalmente con Yun Qinghong ieri. Tra dieci giorni potrà essere usato, dopodiché potrà fare un solo viaggio verso il continente del Cielo Misterioso."


"Dieci giorni?" Chiese la piccola Imperatrice Demoniaca accigliandosi.


"Dieci giorni è una stima conservativa. Al momento la famiglia Yun sta facendo tutto il possibile per ripristinare la funzionalità del tesoro. Anche i vari palazzi dei duchi stanno stanno aiutando la famiglia Yun, quindi credo che sarà un periodo più breve di dieci giorni... Perdoni la mia impudenza, ma una volta che si attiverà di nuovo, posso accompagnarla durante questo viaggio?" Chiese con cautela Mu Feiyan. Anche a lui mancava moltissimo Yun Che.


"Non c'è bisogno!" Disse la piccola Imperatrice Demoniaca girandosi e spiccando il volo: "Farò da sola questo viaggio!"


La sua figura ondeggiò come una nuvola, ma in un batter d'occhio era già scomparsa in lontananza. Solo allora Mu Feiyan sospirò di sollievo. Gettò un'occhiata verso il Duca MIng per poi dire: "Prendete questo traditore malvagio e trascinatelo nella città imperiale! Ricordate, dobbiamo riservare un po' di Energia Misteriosa per stabilizzare le sue ferite, non possiamo assolutamente permettergli di morire."


"E pensare che la piccola Imperatrice Demoniaca desidera avventarsi da sola nel continente del Cielo Misterioso." Pensò Mu Yubai con un'espressione stranita.


"In realtà non è così sorprendente. Per le persone dell'Illusory Demon Realm è un posto estremamente pericoloso. Ogni persona in più significa una fonte aggiuntiva di guai e pericoli. Sarebbe più sicuro per la piccola Imperatrice Demoniaca andare da sola. Credo che dato il suo potere, non ci sia nessuno nel continente del Cielo Misterioso che possa rappresentare una minaccia per lei." Disse con sguardo torvo Mu Feiyan.


"Eheheh." Su Xiangnan ridacchiò, il suo tono era pieno di significato: "La piccola Imperatrice Demoniaca è estremamente preoccupata per il suo caro nipote Yun Che. Ogni volta che incontra il patriarca Mu e il fratello Yun, chiede sempre dell'Anello Squarcia Spazio. Significa che il rapporto tra la nostra piccola Imperatrice Demoniaca e il nostro caro nipote non dev'essere solo per la 'volontà del Divino Corvo Dorato'."


"Tsk, tsk! Per qualcuno come Yun Che ci sono solo ragazze indegne di lui. Non ci sarà mai una donna per cui non potrà essere adatto, quindi i sentimenti che la piccola Imperatrice Demoniaca prova per lui sono scontati. Dopotutto di chi è nipote? Ahahahahah!!"


Mu feiyan mise le mani dietro la schiena e avanzò ridendo. Ogni volta che pensava al suo nipote, il suo viso sarebbe diventato rosso vivo e avrebbe rilasciato un'aura vigorosa e calorosa.


.....


continente del Cielo Misterioso, Nazione Divine Incense.


Divine Incense era localizzata nella parte meridionale del continente del Cielo Misterioso ed era anche il luogo più vicino all'oceano meridionale. Così era anche il paese più vicino al Palazzo Supreme Ocean.


Era mattina presto e il cielo stava iniziando ad illuminarsi. Yun Che e Feng Xue'er erano seduti nell'Arca Primordiale Misteriosa che si era teletrasportata da Asgard Nuvola Gelida alla Nazione Divince Incense in un batter d'occhio.


"Il nonno ha detto che la Nazione Divine Incense è conosciuta per la coltivazione di una misteriosa pianta chiamata 'Mille FragranzÈ e il suo profumo si diffonde in lontananza. Quindi uno può sentirla ovunque nella Nazione Divine Incense, è possibile che sia questo il motivo del suo nome."


Yun Che volava verso l'Oceano Meridionale mentre si scervellava per farsi venire in mente storie da dire a Feng Xue'er.


Il motivo per cui non erano andati direttamente a destinazione naturalmente era per impedire di rivelare l'esistenza dell'Arca Primordiale Misteriosa.


"Presto potrò vedere di nuovo il mio onorabile padre. Dopo aver lasciato la Divina Fenice, questa è la prima volta che mi sono allontanata da lui per così tanto tempo. Mi chiedo come sia stato durante questo periodo." Disse Feng Xue'er.


Il cielo diventava sempre più luminoso e il momento in cui il sole caloroso comparve nel cielo ad est, scorsero anche l'oceano sconfinato all'orizzonte.


L'oceano meridionale!


A millecinquecento chilometri a sud della costa risiedeva uno dei Quattro Grandi Luoghi Sacri: il Palazzo Supreme Ocean.
                                


                                



