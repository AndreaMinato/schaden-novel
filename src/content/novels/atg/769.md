---
title: Capitolo 769 – Sacra Maestra del Palazzo
pubDate: 2025-02-03T07:52:46.870Z
tags:
    - atg
---


<em>Capitolo regolare,</em>
<em>0 Capitoli in coda, 0/10.</em>
<em>-Schadenfreude</em>


"Lan Zi, Lan Shen, portate questi due rispettabili ospiti del Santuario Absolute Monarch al Palazzo Divino. Inoltre assicuratevi di farli accomodare personalmente, non devono essere trascurati."


Sentendo gli ordini di Mo Chenfeng, due discepole si avvicinarono e si inchinarono. "Come desidera Grande Anziano... rispettabili ospiti, da questa parte per favore."


"Perché l'Egemone dei Mari vuole incontrare mio cognato?" Insieme alla curiosità, Xia Yuanba provava anche un po' di apprensione... dopotutto Egemone dei Mari era il capo di uno dei Quattro Grandi Luoghi Sacri nel continente del Cielo Misterioso. Era una persona allo stesso livello del Sacro Imperatore!


"Dato che Egemone dei Mari l'ha convocato personalmente, non dovresti fare troppe domande." Il Maestro Spirituale prese Xia Yuanba per la spalla e disse: "Rilassati, non gli succederà nulla di male. È improbabile che incontri dei pericoli." Poi rivolse lo sguardo verso Yun Che. "Per ricevere una convocazione... ed è un membro della giovane generazione. Dev'essere il primo nella storia del Palazzo Supreme Ocean."


"Cognato, allora... allora andrò dal Sacro Imperatore. Stai attento mi raccomando, se succede qualcosa, devi avvertirmi non appena possibile."


Dopo aver detto quelle parole, Xia Yuanba se ne andò quasi trascinato dal Maestro Spirituale.


"Ohoh, ho sentito da tempo che il rapporto tra il Signore di Asgard e Xia Yuanba era davvero buono, ancora migliore di quello tra famigliari. A quanto pare è vero." Disse con una lieve risata Mo Chenfeng. Tuttavia iniziò ad inquietarsi... In futuro questi due sarebbero diventati figure che avrebbero stravolto il mondo, eppure si trattavano come fratelli. Per i luoghi sacri che avevano governato il mondo da diecimila anni sicuramente non era un fattore positivo.


"principessa Xue, il palazzo imperiale è il nostro posto più sacro. Nessuno può entrare senza l'invito dell'Egemone dei Mari. Prima il Egemone dei Mari mi ha permesso solo di portare il Signore di Asgard Yun. Ho ordinato a diversi discepoli di guidarla alla sua residenza, per lei va bene? principessa Xue, se vuole può andare ad incontrare la sua famiglia nel Palazzo del Cuore di Fiamma prima."


Mo Chenfeng era deciso, ma di fronte a Feng Xue'er, non poté trattenersi dal mostrare rispetto. La sua forza misteriosa era troppo scioccante.


"Non voglio." Feng Xue'er scosse la testa afferrando con entrambe le mani il braccio di Yun Che senza avere intenzione di lasciarlo andare. "Se non posso entrare, allora aspetterò fuori."


"Va bene." Mo Chenfeng annuì, ma in quel momento gli si strinse il cuore.


Questo Yun Che, che tipo di mostro è... il suo talento era già terrificante e aveva un maestro dalla potenza assoluta. Inoltre delle due figure più talentuose e scioccanti nella giovane generazione, uno lo considerava come un fratello, mentre l'altra provava dei sentimenti per lui...


Al momento i tre avevano tutti circa vent'anni e questo rendeva tutto ancora più sbalorditivo. Se fossero passati altri cento anni... no, con il loro ritmo, non avrebbero nemmeno avuto bisogno di cento anni. Allora perfino i Quattro Grandi Luoghi Sacri avrebbero dovuto inchinarsi di fronte a loro.


Mo Chenfeng fece un respiro profondo, poi avanzò: "Seguitemi per favore."


Mentre si inoltravano nelle profondità del palazzo imperiale, l'Energia Misteriosa diventava sempre più densa. Al momento quasi tutti gli esperti di alto livello del continente del Cielo Misterioso si erano radunati nel Palazzo, eppure l'atmosfera era estremamente silenziosa. Non c'era clamore, anzi, lungo tutto il tragitto non avevano incontrato persone.


Questo non fu sorprendente per Yun Che. In passato, il Torneo di Ventoblu e delle Sette Nazioni erano stati tutti estremamente animati e affollati, ma c'era una differenza sostanziale... questo era il Palazzo Supreme Ocean! Era un luogo ritenuto sacro!
A parte gli altri tre luoghi sacri, le organizzazioni che avevano ricevuto un invito erano troppo spaventate per non presentarsi. Mettere piede in un posto leggendario, ogni passo sarebbe stato difficile. Anche una persona con un grande coraggio, sarebbe comunque rimasta nella sua residenza predisposta. Non avrebbero di certo camminare in giro.


I coltivatori che potevano essere invitati erano tutti esperti riconosciuti ed egemoni. Tuttavia, una volta arrivati al Palazzo Supreme Ocean, si sentivano come sudditi entrati in una residenza reale. L'atmosfera li aveva resi troppo timidi, non osavano nemmeno respirare troppo forte.


Mentre camminavano, Mo Chenfeng non disse altro a Yun Che. I suoi passi divennero sempre più veloci, comunque Yun Che e Feng Xue'er lo seguirono senza alcuno sforzo. In quel momento il giovane scorse una figura all'orizzonte.


Questa persona era alta tre piedi ed era avvolta da abiti neri come la pece. Inoltre indossava un mantello lacero che era troppo grande per lui, copriva il suo intero volto e la parte inferiore veniva trascinata per terra.


Questo era il primo ospite che Yun Che aveva visto dopo essere entrato al Palazzo Supreme Ocean. Era certo che fosse un estraneo perché l'aura di questa persona era completamente diversa dai discepoli del Palazzo Supreme Ocean che aveva incontrato prima. Inoltre la sua Energia Misteriosa era solo al terzo livello dello Stadio Imperatore Misterioso.


Questo coltivatore stava camminando sul terreno blu con un passo non troppo veloce, né lento, rendendo difficile capire se ci fosse davvero una persona sotto il mantello. Nel palazzo pieno di Energia Misteriosa, l'esistenza di questa figura destava l'attenzione... anche se era così lontano, si emanava una stranissima aura.


Vedendo questa persona, Yun Che si fermò aggrottando le sopracciglia.


Che aura velenosa! Sotto i suoi abiti neri ci dovevano essere almeno duecento potenti tossine!


Dopo aver visto la reazione di Yun Che, Mo Chenfeng si girò e chiese: "Il Signore di Asgard forse ha incontrato quella persona prima d'ora?"


"No." Yun Che scosse la testa, distogliendo lo sguardo dalla persona bassa dagli abiti neri. "Ero solo curioso. Ho sentito che questa Conferenza della Spada Diabolica ha invitato solo Signori e Sovrani, eppure la forza misteriosa di quella persona era solo al terzo livello dello Stadio Imperatore Misterioso.
Inoltre, in base al suo aspetto e al suo comportamento indiscreto nel Palazzo Supreme Ocean... Credo che sia una figura piuttosto insolita."


"In effetti lo è." Mormorò Mo Chenfeng. "Proviene dalla Nazione del Demonio Nero. Nonostante la sua forza misteriosa sia solo all'Stadio Imperatore Misterioso, è forte come un Signore, forse quanto un Sovrano addirittura. Di fronte a lui, molti si ritirerebbero per la paura visto che è una persona famigerata e paragonata ad una vipera. Forse il Signore di Asgard avrà sentito parlare del suo nome."


"Immortale delle Tossine!"


"Oh..." Esclamò Yun Che. Questa era la prima volta che aveva sentito questo nome.


"Ho sentito questo nome dal mio onorabile padre." Feng Xue'er disse: "In passato, l'onorabile padre mi ha parlato delle figure più terrificanti del continente del Cielo Misterioso, ha menzionato l'Immortale delle Tossine e ha detto che questa persona è il coltivatore che usa veleni più potente del continente... specialmente per quanto riguarda i veleni che crea personalmente. Una volta avvelenati, nessuno può salvarti."


"Esatto." Mo Chenfeng annuì. Nonostante fosse uno dei Grandi Anziani del Palazzo Supreme Ocean, anche lui conosceva questa persona: "Ha innumerevoli nemici inclusi diversi Signori e Sovrani, eppure è comunque sopravvissuto fino ad oggi con il suo livello. Chiaramente la forza dei suoi veleni non è da sottovalutare. Tuttavia questo tipo non è stato invitato dal mio palazzo."


"Oh?" Chiese con perplessità Yun Che.


"È stato invitato dalla regione della Potente Spada Celestiale. Intendono usare le sue capacità per qualche questione. Forse lo scopriremo quando la Conferenza della Spada Diabolica inizierà."


"Abbiamo raggiunto il palazzo imperiale." Mo Chenfeng si fermò e si girò: "principessa Xue, dovrà aspettare qui temo. Signore di Asgard, per favore mi segua."


"Fratellone Yun, ti aspetterò qui... devi stare attento." Disse con gentilezza Feng Xue'er, fermandosi.


"Rilassati, tornerò subito."


Il palazzo imperiale era situato al centro della setta. In un certo senso era il nucleo dell'isola ed era il simbolo dei diecimila anni di prestigio e gloria del luogo sacro.


L'aspetto del palazzo imperiale non era molto diverso dagli altri edifici che Yun Che aveva superato durante il tragitto. Tuttavia, nel momento in cui entrò nelle vicinanze del palazzo imperiale, la sua mente e i suoi sensi furono scossi... in un istante si sentì come se avesse lasciato il mondo dei mortali e fosse entrato in un palazzo celeste.
Una sensazione di riverenza emerse nel profondo del suo cuore, facendogli sentire il desiderio di inginocchiarsi. Il suo senso spirituale divenne confuso mentre la sua vista si annebbiava.


La confusione di Yun Che durò per un breve momento, dopodiché si concentrò. Grazie all'Anima del Dio Drago nel suo corpo, il suo potere spirituale aveva raggiunto un livello altissimo. Così si riprese velocemente.


"Sotto questo Palazzo Supreme Ocean c'è una strana formazione profound, se il proprio livello è insufficiente, temo che uno si inginocchierebbe una volta entrato." Disse all'improvviso Jasmine con un tono freddo.


Arrivando sulla porta, Mo Chenfeng si girò e osservò Yun Che solo per scoprire che il suo sguardo era ancora limpido. Inoltre era ancora composto, la sua andatura era ancora costante. Non c'era la minima traccia di paura o ansia sul suo viso. Invece stava camminando con tranquillità godendosi il paesaggio.


Mo Chenfeng mostrò un'espressione scioccata. L'intero palazzo imperiale era avvolto da una gigantesca formazione profound chiamata "Velo Oceanico". Una volta entrati in essa, si sarebbe stati soggetti ad un'enorme pressione come se si fosse di fronte ad un vero dio.
Coloro al di sotto del livello del Sovrano si sarebbero sentiti deboli e avrebbero iniziato a tremare. Le persone al livello del Stadio Tiranno Misterioso sarebbero crollate a terra inginocchiandosi, diventando completamente incapaci di camminare.


Perfino Mo Chenfeng stesso avrebbe sentito palpitare il cuore ogni volta che entrava nel palazzo imperiale.


Aveva pensato che Yun Che, anche se aveva un talento anormale, se non altro avrebbe barcollato e avrebbe mostrato segni di agitazione entrato nella Formazione del Velo Oceanico per la prima volta senza alcuna preparazione... non avrebbe mai pensato che sarebbe stato così composto, come se non fosse stato influenzato minimamente.


Come... come poteva essere? Che la forza mentale di Yun Che fosse superiore alla sua?


Pensò scioccato Mo Chenfeng.


Le grandi porte furono aperte e Mo Chenfeng entrò a testa bassa seguito da Yun Che. Dopo aver fatto tre passi, l'uomo si era già inchinato "Egemone dei Mari, il Signore di Asgard Yun Che della Nazione Ventoblu è arrivato."


Dopo che Mo Chenfeng era entrato nel palazzo imperiale aveva continuato a tenere la testa bassa. Dopo Yun Che iniziò ad avanzare verso la figura al centro del palazzo.


L'Egemone dei Mari era in piedi con la schiena rivolta verso di loro. La sua figura era raffinata e sottile, indossava un lungo abito che brillava con luce blu. Il colletto del suo abito raggiungeva i suoi capelli raccolti in un chignon.


Yun Che si fermò momentaneamente per lo stupore.


Una... donna?


L'Egemone dei Mari era una... donna?


"Puoi andare."


Disse l'Egemone dei Mari. Aveva la voce di una donna di mezz'età dal tono gentile, ma ogni parola era tonante e piena di potere.


"Sì." Mo Chenfeng si ritirò e chiuse le grandi porte del palazzo imperiale.


"Yun Che porge i suoi saluti all'Egemone dei Mari." Yun Che fece un passo avanti e porse i suoi rispetti comportandosi in modo dignitoso. Dopotutto la persona di fronte a lui era il capo di uno dei luoghi sacri che aveva dominato il continente del Cielo Misterioso per diecimila anni! Era una dei praticanti del mistero impareggiabili al picco del territorio e il primo capo di un luogo sacro che Yun Che avesse mai incontrato!


Comunque non si sarebbe mai immaginato che Egemone dei Mari fosse una donna!


L'Egemone dei Mari si girò lentamente mostrandosi. Aveva l'aspetto di una donna di mezz'età, ma senza la minima traccia di femminilità. Ogni lineamento conteneva una dignità solenne e ferocia.


I suoi occhi erano estremamente limpidi e le sue pupille erano misteriose come l'oceano. Nel suo sguardo c'era un po' di emozione. Il silenzio inquietante durò per dieci secondi prima che parlasse.
Annuì lentamente: "Vedere di persona è sempre meglio che affidarsi a dicerie. Anche di fronte a me nella Formazione del Velo Oceanico, il suo sguardo è rimasto limpido come uno specchio, il suo cuore saldo come una roccia.
Ho sempre pensato che le dicerie riguardo a lei fossero esagerate, ma incontrandola mi sono resa conto che è ancora più formidabile di come affermano le voci! Non mi meraviglia che lui abbia un'opinione così alta di lei."


Yun Che non si disturbò a chiedere a chi si riferisse, invece sorrise lievemente e rispose: "Non oso accettare il suo complimento. Sono solo venuto qui per partecipare alla Conferenza della Spada Diabolica e ad entrare nel Nido Diabolico Moon Slaughter. Vorrei ricevere il suo consenso."


"Il Signore di Asgard è davvero diretto." L'Egemone dei Mari aggrottò le sopracciglia e avanzò lentamente. Ad ogni passo, la pressione su Yun Che aumentava: "Volevo conversare con lei per un po', ma sembra che al Signore di Asgard non interessi."


"Riuscire ad incontrare l'Egemone dei Mari è già la mia più grande fortuna. La signora è la sovrana del Palazzo Supreme Ocean e del resto del mondo. Ogni secondo del suo temo è prezioso come diecimila jin di oro. Come potrei osare farle perdere tempo?" Rispose Yun Che senza essere né umile, né arrogante.


"Davvero?" L'Egemone dei Mari arrivò entro tre passi di distanza da Yun Che e si fermò. Incredibilmente era mezza testa più alta di lui.
"Conosco già il motivo per cui vuole entrare nel Nido Diabolico Moon Slaughter. Tuttavia sono molto curiosa sul motivo per cui sei disposto a pagare un costo così alto per raccogliere un Fiore Netherworld Udumbara. Da quello che so, il Fiore Netherworld Udumbara è un oggetto estremamente malvagio.
Perfino un Sovrano morirebbe a causa del suo attacco mentale. A parte usarlo per uccidere senza lasciare tracce, non ho mai sentito parlare di altri possibili utilizzi."


Senza la minima esitazione, Yun Che disse con tono sincero: "Non dovrei parlarne con gli altri, ma dato che l'ha chiesto il Soveano dei Mari in persona, naturalmente le dirò che è il mio maestro ad aver bisogno del Fiore Netherworld Udumbara."


Il Fiore Netherworld Udumbara era qualcosa di cui Jasmine necessitava e in effetti Jasmine era la sua maestra. Quindi le sue parole erano vere. Era impossibile che l'Egemone dei Mari trovasse traccia di menzogne.


"Il suo maestro." L'Egemone dei Mari strinse gli occhi. "Ho sentito che il suo rispettabile maestro ha delle abilità sconvolgenti, può ridurre in cenere un Sovrano solo con un cenno delle dita. Dato che è qualcosa di cui ha bisogno, perché non lo raccoglie da sé? Credo che con la sua abilità, non esista posto in cui non possa andare."


"Questo perché è stato un compito che mi ha affidato come prova." Yun Che ridacchiò e disse: "Dato che il mio maestro lo ha ordinato, allora devo provare a tutti i costi a rispettarlo. In questi ultimi anni ho chiesto costantemente informazioni del Fiore Netherworld Udumbara e finalmente sono stato abbastanza fortunato da sapere che è apparso nel Nido Diabolico Moon Slaughter. Quindi devo andare assolutamente a cercarlo... la prego di accettare."


"Allora è così." L'Egemone dei Mari annuì lentamente. Tuttavia il suo sguardo era ancora pieno di emozioni, come se non fosse sicura se credergli o no. "Già che ne stiamo parlando, dov'è al momento il suo rispettabile maestro? Mi chiedo se potessi avere l'opportunità di incontrarlo?"


"Il Maestro da tempo non bada da tempo alle questioni del mondo mortale. Non mette mai piede nel mondo mortale perché non vuole essere legato da alcuna responsabilità. Quindi, nonostante sia il suo discepolo, non so dove sia, né dov'è diretto. Solo quando sarò costretto a chiedere il suo aiuto, il maestro si rivelerà." Ripeté le stesse parole che aveva detto al Maestro Spirituale Ancient Blue.


Il suo maestro immaginario era stato accettato completamente dai Quattro Grandi Luoghi Sacri e agiva come grande deterrente. Dato che questo maestro era molto utile, naturalmente avrebbe fatto del suo meglio per mantenere questa farsa.


"È davvero una sfortuna." Rispose con noncuranza l'Egemone dei Mari. All'improvviso cambiò argomento. "Il Nido Diabolico Moon Slaughter è il posto più proibito del mio Palazzo Supreme Ocean.
Non permettiamo ad alcun estraneo di entrare. Tuttavia non è stato aperto dagli ultimi milletrecento anni ed è tempo di fare entrare delle persone per controllare. Inoltre, considerando come il mio palazzo ha già ricevuto dieci delle sue Pillole Emperor dei Sei Aromi, come possiamo non rispettare la parola data?"


Yun Che divenne confuso... cosa? Pillola Emperor dai Sei Aromi? Che diavolo era?!


Che si riferisca... alla Pillola del Signore?


Oh cavolo! Che tipo di nome schifoso era venuto in mente a Zi Ji?!


Inoltre... dalle parole dell'Egemone dei Mari, aveva preso l'iniziativa di rivelare completamente il rapporto del suo setta con la Gilda dei Mercanti Luna Nera!


"Grazie per il suo consenso!" Disse con gioia Yun Che.


"Non si rallegri troppo presto." Disse freddamente l'Egemone dei Mari Mari. "Il sigillo del Nido Diabolico Moon Slaughter può essere aperto una volta ogni cinquecento anni. Inoltre, ogni volta che viene aperto, è solo per cento brevissimi secondi! Dopodiché il passaggio si chiuderà e si sigillerà per altri cinquecento anni.
Anche il mio Palazzo Supreme Ocean non ha alcun modo di aprirlo forzatamente prima di allora. Questo è per impedire che l'energia Yin fuoriscea nel continente del Cielo Misterioso. Per quanto riguarda il Fiore Netherworld Udumbara, fiorisce solo ogni ventiquattro anni e appassisce tre giorni dopo la fioritura.
Trovarlo nell'arco di cento secondi è praticamente impossibile. Questo senza tenere conto del fatto che non sappiamo con certezza se ci sia davvero un Fiore Netherworld Udumbara."


"Non dovrebbe entrare nel Nido Diabolico Moon Slaughter, anche se entrasse, sarebbe un viaggio sprecato."


"Lo so già, tuttavia spero comunque che mi permetterà di provare." Disse senza esitare Yun Che.


"Dato che è così persistente... le permetterò di entrare. Quando vuole farlo?" Chiese l'Egemone dei Mari.


"Prima è meglio sarà!" Disse dopo aver riflettuto per un po'. "Se possibile, vorrei entrare oggi."


"Va bene!" L'Egemone dei Mari annuì. "In tal caso allora ti aiuterò! Ordinerò a qualcuno di portarla subito nel Nido Diabolico Moon Slaughter!


[su_service title="'Sovrano' dei Mari" icon="icon: comments-o" icon_color="#000000" size="16"]Non ho trovato una versione che mantenga lo stesso senso e che sia completamente neutra in modo da giustificare poi lo stupore di Yun Che, quindi per ora lascerò Sovrano dei Mari.


EDIT: cambierò Sovrano dei Mari con Egemone dei Mari, grazie per il suggerimento![/su_service]
                                


                                



