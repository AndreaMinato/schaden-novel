---
title: Capitolo 772 – Nido Diabolico Moon Slaughter
pubDate: 2025-02-03T07:52:46.871Z
tags:
    - atg
---


<em>Capitolo regolare,</em>
<em>0 Capitoli in coda, 0/10</em>
<em>-Schadenfreude</em>


"Ciò che mi ha preoccupato di più era che Xuanyuan Wentian non mi ha chiesto dove stavamo andando, né del mio 'maestro' fittizio, eppure mi ha guardato in un modo molto strano." Disse Yun Che a bassa voce. "Inoltre, quando sono andato nella Villa della Spada Celestiale, anche quel Xuanyuan Jiuding mi ha osservato in modo molto bizzarro."


Yun Che eccelleva per la sua percezione e la sua intuizione che erano così potenti da essere quasi terrificanti.


"Sto solo pensando che probabilmente la regione della Potente Spada Celestiale avrà scoperto qualche informazione. Ad esempio, per qualche motivo, sa già che il 'vecchio Duotian' che ho inventato è falso." Disse Yun Che accigliandosi.


"Umpf, con me qui, hai ancora paura di morire?" Jasmine lo derise. Agli occhi dei praticanti del mistero del continente del Cielo Misterioso, Xuanyuan Wentian era un'entità quasi divina, un individuo impareggiabile, ma per lei era solo una formica un po' più grande rispetto alle altre.


"...Così per il resto del periodo in cui rimarremo nel Palazzo Supreme Ocean, dovrò contare sul tuo potere." Disse Yun Che con esasperazione e riluttanza. Non era una persona abituata ad affidarsi agli altri perché sapeva bene che farlo sarebbe stato un grande impedimento per la sua crescita, anche Jasmine lo sapeva, per questo negli ultimi anni la ragazza aveva continuato a fingere di aver sigillato i suoi poteri.


Stavolta, per cogliere la minima opportunità di ottenere il Fiore Netherworld Udumbara, Yun Che non aveva avuto altra scelta se non affrontare in anticipo i potentissimi Quattro Grandi Luoghi Sacri. Perciò poteva solo contare su Jasmine... Altrimenti, se la ragazza non avesse potuto usare i suoi poteri, non avrebbe assolutamente scelto di entrare in territorio nemico.


"Yun Che, devi stare molto attento a Xuanyuan Wentian." Disse all'improvviso Zi Ji quando vide l'espressione solenne di Yun Che. "È davvero un patito della spada e ha un desiderio insaziabile di potere. Anche se la regione della Potente Spada Celestiale è la più debole tra i Quattro Grandi Luoghi Sacri in quanto ad organizzazione, Xuanyuan Wentian è un po' più potente dell'Egemone dei Mari, Qu Fengyi, e del Monarca Celeste, Ye Meixie. Anche in confronto al Sacro Imperatore, Huangji Wuyu, non c'è un grande divario di forza tra di loro."


"Ma se fosse un semplice patito dell'arte della spada, non sarebbe così temibile. Anche se sembra un gentiluomo raffinato e un rispettabile membro della vecchia generazione, in realtà è una persona scaltra e prevenuta, qualcuno che è disposto a fare qualsiasi cosa per ottenere potere. Mille anni fa, la famiglia reale Notte Eterna è stata distrutta per la sua folle ambizione e anche il resto di noi è diventato complice di quel misfatto. Alla fine, non abbiamo avuto altra scelta se non commettere un'ingiustizia dopo l'altra per proteggere la reputazione dei Luoghi Sacri."


"Inoltre, il suo talento innato è estremamente insolito e ha fin troppi misteri inspiegabili. Se non fosse per il suo potente maestro imperscrutabile, l'avrebbe già attaccata... ora si è comportato in modo piuttosto strano, quindi deve fare attenzione."


La voce di Zi Ji era bassa, ma la sua espressione era vigile. Yun Che e Xuanyuan Wentian si erano incontrati per la prima volta oggi e qualcuno al livello di Zi Ji naturalmente sarebbe stato molto più informato su di lui rispetto a Yun Che.


Il giovane annuì: "Capisco. La ringrazio per l'avvertimento signor Zi... signor Zi, sono anche curioso di una cosa, ma non sono sicuro che sia una domanda che dovrei fare."


Qu Fengyi... era il nome dell'Egemone dei Mari. In quanto una dei quattro Maestri del continente del Cielo Misterioso, il suo nome non era così tirannico, ma non era nemmeno femminile o dolce. Sembrava invece un nome che aveva causato molte tempeste.


Il Sacro Imperatore, il sovrano del Santuario Absolute Monarch, il più potente tra i quattro capi dei Luoghi Sacri e la persona che regnava suprema nel continente. Il suo nome era Huangji Wuyu...


Wuyu?


<em>Nota traduzione: 無欲 wuyu, "nessun desiderio".</em>


Si diceva che il Sacro Imperatore non potesse produrre un erede e che avesse solo dei figli adottivi. Che avesse qualche rapporto con queste parole?


...Se un uomo fosse stato privo di desideri, come sarebbe stato diverso da un pesce lesso?!


<em>Nota Traduzione: nella frase "咸魚" letteralmente è "pesce essicato", quindi stramorto, se uno volesse tradurlo in modo più elegante sarebbe stato "non sarebbe stato diverso dall'essere morti".</em>


"Ah, vuole sapere qual è il rapporto che ho con l'Egemone dei Mari?" Chiese con un lieve sorriso Zi Ji.


Yun Che rispose con una risata: "La perspicacia del signor Zi è davvero illuminante. Quando eravamo nella Gilda dei Mercanti Luna Nera ed è riuscito ad usare dieci chili di Cristalli Purple Veined Divine in una transazione, ho capito subito che doveva avere una posizione rispettabile nel Palazzo Supreme Ocean.
E prima, quando eravamo nel palazzo imperiale, aveva anche i Cristalli Purple Veined Divine della riserva. Inoltre l'Egemone dei Mari è una persona così maestosa, eppure quando trattava il signor Zi aveva un atteggiamento completamente diverso rispetto a quando parlava con il Grande Anziano. Quindi mi sono incuriosito riguardo alla sua identità."


Zi Ji sorrise lievemente e disse: "Allora perché non prova ad indovinare?"


Yun Che aveva già fatto un'ipotesi, così rispose in maniera molto franca: "Ho sentito Yuanba menzionare che esistono sette persone ancora più potenti del Grande Anziano nel Palazzo Supreme Ocean, sono sette potenti praticanti del mistero conosciuti come Venerabili e hanno il nome dei colori rosso, arancione, giallo, verde, turchese, blu e viola nei loro nomi. Il più debole dei sette è il Venerabile Chi e il più potente è il Venerabile Zi, il cui potere è inferiore solo all'Egemone dei Mari. Inoltre il suo cognome significa viola, quindi potrebbe essere plausibile il fatto che sia uno dei sette Venerabili.


<em>Nota Traduzione: Chi = rosso, Cheng = arancione, Huanglu = giallo, Qing = verde, Lan = blu, Zi = viola.</em>


"Solo che, anche se la sua forza misteriosa è estremamente alta, la pressione che sento provenire da lei è inferiore a quella del Grande Anziano Mo Chenfeng. Quindi è impossibile che lei sia uno dei sette Venerabili... e per questo, la sola risposta a cui posso pensare è che voi siate..."


"Marito e moglie!"


"..." Zi Ji sussultò per poi ridere fragorosamente.


"La sua perspicacia invece è più che illuminante." Disse Zi Ji, ma le sue parole non confermarono l'ipotesi di Yun Che. "Se parla solo delle nostre posizioni, in effetti sono il marito dell'Egemone dei Mari. Ma il rapporto che ho con lei è completamente diverso dal suo concetto di coppia."


"...Cosa intende dire?"


"Sono stato sposato con lei da molto, molto tempo. È stato deciso dai nostri genitori e dal setta. Tuttavia, quando l'ho sposata, non mi sarei mai sognato che sarebbe diventata l'Egemone dei Mari. Il suo cuore e la sua anima sono stati consumati dalla via del profound.
Poi il suo talento innato le ha spianato la strada per poi farla diventare la numero uno del Palazzo Supreme Ocean. Tuttavia sono sempre stato affascinato dal commercio e ho trascorso la maggior parte del mio tempo o nel quartier generale della Gilda dei Mercanti Luna Nera o nelle frazioni sparse per il continente del Cielo Misterioso.
Torno raramente nel Palazzo Supreme Ocean. Normalmente la vedo una volta ogni dieci anni e, anche se siamo marito e moglie, non proviamo molti sentimenti l'uno per l'altra. La nostra unione alla fine dimostrava solo che la Gilda dei Mercanti Luna Nera e il Palazzo Supreme Ocean sono un'unica entità e non due organizzazioni indipendenti."


Mentre stava parlando, il tono di Zi Ji era tranquillo e non era affatto malinconico.


"Ah, allora è così." Yun Che annuì lentamente: "Non oso pensare a quanto sia profondo il vostro legame, ma sono convinto di una cosa. L'Egemone dei Mari ripone molta fiducia in lei. E potrebbe essere l'unica persona al mondo di cui si fida davvero."


"Ohoh." Zi Ji rise brevemente per poi indicare davanti a sé. "Ci siamo. Questa è la posizione del Nido Diabolico Moon Slaughter."


Una luce blu pallida brillava in modo intermittente a circa cinque chilometri davanti a loro. C'era una piccola isola quasi perfettamente rotonda e su di essa c'era una barriera a forma di cupola che la avvolgeva completamente. Il bagliore bluastro proveniva dalla barriera.


L'oceano attorno era sprofondato così tanto da formare un fosso. Sembrava che l'acqua marina fosse stata spinta via da un potere inimmaginabile.


"Questa è la barriera usata per sigillare il Nido Diabolico Moon Slaughter." Disse Zi Ji mentre rallentava. "Il Nido Diabolico Moon Slaughter è dentro questa barriera."


"Questo posto è localizzato nell'oceano a più di millecinquecento chilometri di distanza dal continente. Normalmente nessuno si avvicinerà a questo luogo perché ci sono sempre discepoli del Palazzo Supreme Ocean di guardia. Anche se qualcuno riuscisse ad entrare per caso, l'Egemone dei Mari sarebbe subito avvisata una volta che quella persona entra a contatto con la barriera."


I quattro discesero verso l'isola. Immediatamente una forza incredibile li colpì. Tutti e quattro avevano una potenza formidabile, eppure ebbero difficoltà a respirare mentre un peso iniziò ad opprimere i loro petti.


"Che barriera potente!" Esclamò a bassa voce Xia Yuanba. "Siamo così lontani, eppure ci ha già colpiti con così tanta forza... il maestro ha detto che questa barriera è durata da più di diecimila anni e può essere definita la più forte formazione del continente del Cielo Misterioso. Sembra che sia proprio all'altezza della sua reputazione."


"Solo in base alle sue capacità di isolamento, questa barriera è davvero impareggiabile." Disse Zi Ji mentre annuiva, la sua espressione era piena di ammirazione e reverenza. "I fondatori del Palazzo Supreme Ocean hanno usato più della metà degli artefatti al Tyrant Profound del continente del Cielo Misterioso e un'incredibile quantità di cristalli per crearla. Se non fosse stato per questa barriera isolante, quella terrificante energia Yin avrebbe perso il controllo negli ultimi diecimila anni e le conseguenze sarebbero state inimmaginabili."


"Il mio palazzo è diventato sempre più prospero e, anche se abbiamo fatto degli errori negli anni, abbiamo anche mantenuto questa barriera per tutto questo tempo. Così il mio Palazzo Supreme Ocean è sempre riuscito a mantenere la sua integrità, è davvero all'altezza del nome di 'Luogo Sacro'!" La voce di Zi Ji era piena di orgoglio. Avanzò lentamente e il Sigillo dell'Imperatore, che brillava di luce blu, era già apparso nella sua mano.


Yun Che sospirò e poi andò accanto a Zi Ji. Erano passati sette anni da quando Jasmine aveva menzionato che doveva trovare un Fiore Netherworld Udumbara. Durante questo periodo di tempo, il solo posto in cui era stato possibile trovarlo era proprio il Nido Diabolico Moon Slaughter racchiuso dalla barriera.


E ora, Jasmine aveva dissipato il veleno diabolico e tutti i materiali di cui aveva bisogno per ricostituire il suo corpo erano stati raccolti, mancava solo il Fiore Netherworld Udumbara... Anche se c'erano scarse possibilità di trovarne uno, questa poteva essere la sua occasione. Poteva solo sperare che potesse trovare il fiore miracoloso durante quei brevi cento secondi in cui sarebbe rimasto nel Nido Diabolico Moon Slaughter.


Più si avvicinavano alla barriera, più capivano quanto fosse potente. Yun Che era convinto che, anche se fosse dieci volte più potente, non sarebbe riuscito nemmeno ad intaccare questa formazione.


Quando Zi Ji arrivò di fronte alla barriera, sollevò il Sigillo dell'Imperatore ed esitò per un momento per poi girarsi verso Yun Che: "Anche se siamo già qui e so che non dovrei dire nulla per spegnere le sue speranze... dovrebbe sapere bene che le possibilità di trovare quella pianta in fiore sono davvero scarse. Inoltre anche se lo trovasse miracolosamente, come potrebbe ottenerlo?"


"Gli Anziani che lo hanno visto erano tutti guerrieri impareggiabili al Stadio Sovrano Misterioso. Anche se l'hanno guardato da lontano per un momento, hanno tutti sofferto di una terribile malattia dopo. Quindi è difficile immaginare quali siano le conseguenze dopo essersi avvicinati, figuriamoci raccoglierlo. E da quanto ne so, non esiste una testimonianza di qualcuno che sia riuscito a raccogliere con successo un Fiore Netherworld Udumbara. Le sole note che abbiamo riguardano le innumerevoli morti che sono capitate a causa di esso e della sua reputazione come 'fiore più malvagio in assoluto'."


"Ho i miei metodi." Disse con sicurezza Yun Che.


Nel momento in cui disse queste parole, la voce di Jasmine risuonò nella sua mente: "Se c'è davvero un Fiore Netherworld Udumbara, non devi assolutamente avvicinarti. Anche se hai l'Anima del Dio Drago, se arriverai entro trenta metri da esso, proverai un dolore estremo. A quindici metri sarebbe praticamente un suicidio! Lascia che sia io a raccoglierlo, lo porterò nella Perla del Veleno Celeste completamente intatto."


"Lo so." Rispose Yun Che. Quando viveva nell'continente Nuvola Azzurra, il suo maestro gli aveva parlato del Fiore Netherworld Udumbara e aveva enfatizzato che non si sarebbe mai dovuto avvicinare ad una pianta del genere.


Zi Ji annuì lentamente. Non disse altro, invece spinse in avanti con forza il Sigillo dell'Imperatore.


Immediatamente la barriera che era entrata in contatto con il sigillo iniziò ad incresparsi. Zi Ji aggrottò le sopracciglia e disse con tono solenne: "Nel momento in cui il sigillo verrà sciolto, uscirà una grande quantità di energia Yin. Questa energia Yin è estremamente tirannica e se le persone normali e i praticanti del mistero deboli vi entrassero in contatto, rischierebbero la vita.
L'energia Yin nel Nido Diabolico Moon Slaughter è ancora più terrificante e, nel momento in cui entreremo in questo posto, perfino la nostra forza misteriosa sarà soppressa di due interi realm. Allo stesso tempo la nostra forza vitale diminuirà velocemente. Dovrete usare tutte le vostre forze per proteggervi! Non dovete sottovalutare assolutamente il Nido Diabolico Moon Slaughter!"
                                


                                



