---
title: Capitolo 774 – Udumbara quasi in fiore (2)
pubDate: 2025-02-03T07:52:46.871Z
tags:
    - atg
---


<em>Capitolo regolare,</em>
<em>0 Capitoli in coda, 0/10</em>
<em>-Schadenfreude</em>


Yun Che si girò di scatto. Scoprì con sorpresa che Zi Ji, Xia Yuanba e Feng Xue'er avevano espressioni fiacche sul volto. I loro sguardi erano spenti e le loro pupille si dilatavano e si contraevano ad intermittenza. Sembravano privi di spirito.


Yun Che si allarmò, si precipitò verso di loro e afferrò la mano destra di Feng Xue'er per poi abbracciarla. Allo stesso tempo rilasciò dell'energia dalla mano sinistra spingendo indietro Xia Yuanba e Zi Ji. Ruggì freneticamente: "Ritiratevi! Non guardate la luce viola!!"


I tre sussultarono, come se si fossero risvegliati da un sogno. Feng Xue'er strinse immediatamente Yun Che raggomitolandosi sul suo petto senza osare alzare di nuovo la testa. Yun Che poteva sentire che il cuore della ragazza stava battendo all'impazzata. Zi Ji e Xia Yuanba quasi caddero mentre barcollavano all'indietro con espressioni terrorizzate.


"Questo Fiore Netherworld Udumbara è proprio all'altezza della sua reputazione... No! È ancora più terrificante di come lo descrivono le leggende!" Disse Zi Ji mentre il cuore gli martellava nel petto. Aveva un colorito verdastro e al momento non riusciva a ricomporsi. Quella luce viola illuminava ogni cosa nel raggio di cento metri e, nonostante la distanza, lo aveva attirato facilmente in un incubo.


"E pensare che un oggetto così terrificante... esiste davvero in questo mondo!" Disse Xia Yuanba con voce tremante: "È davvero solo un fiore?"


"Cos'avete visto? Cos'è successo esattamente?" Chiese Yun Che aggrottando le sopracciglia. Quando aveva fissato la luce viola, si era sentito abbagliato solo per un momento. Non c'era stata nessuna anomalia.


"Non parliamone ora!" Disse funereo Zi Ji. Si appoggiò al muro non osando guardare di nuovo la pianta. Aveva ancora la vaga sensazione che un paio di occhi mostruosi lo stessero fissando da qualche parte e il suo cuore stava battendo così velocemente che aveva la sensazione che stesse per esplodere da un momento all'altro. "Yun Che! Abbiamo solo cento secondi! Ora è passato più della metà del tempo! Sei estremamente fortunato. E pensare che sei riuscito a trovare questo tremendo Fiore Netherworld Udumbara. Inoltre è quasi fiorito... Presto cogli l'opportunità e raccoglilo il più velocemente possibile! Se non te ne andrai nel tempo prestabilito, rimarrai intrappolato qui e morirai! Non potrai sopravvivere qui!"


"Capisco!" Yun Che annuì e una volta che posò Feng Xue'er accanto al muro, gridò un avvertimento: "Xue'er, Yuanba appoggiatevi al muro! Non dovete voltarvi. Tra poco raccoglierò questo fiore!"


"Fratellone Yun... devi stare attento!" Disse Feng Xue'er con voce estremamente preoccupata. Yun Che le aveva raccontato molte leggende riguardo al Fiore Netherworld Udumbara, ma in quel breve orribile istante, aveva capito che l'orrore di quella pianta aveva superato di gran lunga la sua immaginazione.


"Non ti preoccupare! Dato che ho osato venire qui, ho anche un piano a prova di bomba!"


Disse Yun Che mentre aggirava l'angolo e fece più di dieci passi verso il Fiore Netherworld Udumbara. Dopodiché si fermò e proprio quando stava per chiamare Jasmine, sentì le sue parole severe: "Non hai sentito ciò che ho detto? Esci immediatamente da questo posto! Non perdere tempo con il Fiore Netherworld Udumbara!"


Yun Che era spiazzato: "Ma..."


"Niente ma!" Disse Jasmine con tono cupo. "Non hai notato che anche se ha iniziato a fiore, non lo ha fatto completamente?"


Yun Che rimase sbalordito da queste parole e alzò la testa per fissare la luce viola che ondeggiava gentilmente.


Nell'oscurità, il Fiore Netherworld Udumbara era ancora in bella vista, come se fosse proprio di fronte a Yun Che. Era leggermente più alto di tre metri, il suo stelo e le sue foglie erano verdi e nerastri. In mezzo a questa luce viola irreale, si poteva scorgere un fiore incantevole. Ogni petalo sembrava essere fatto di giada radiosa, ma il bocciolo era ancora lievemente chiuso e i petali non si erano ancora aperti. Anche se aveva un aspetto ammaliante, non era ancora fiorito.


Il Nido Diabolico Moon Slaughter era un posto desolato, l'aria era stantia e stagnante. Eppure il Fiore Netherworld Udumbara ondeggiava gentilmente mentre rilasciava la sua nebbia viola che pareva provenire dall'inferno stesso. E a volte emetteva dei rumori da incubo che sembravano un mischio di gemiti e risate. Era così sinistro da fare tremare l'anima di una persona.


E come aveva detto Jasmine, non era ancora fiorito!


Data la conoscenza di Yun Che riguardo a piante e ad erbe, anche se il Fiore Netherworld Udumbara non era fiorito, sembrava che non sarebbe passato molto tempo prima che si aprisse. Forse ci avrebbe messo qualche ora o alcuni giorni in più per farlo!


In quel momento la luce viola brillò e il paesaggio di fronte a lui si sfocò per un momento per poi essere spazzato via da un mare viola.


Un mondo sconfinato. Sembrava che fosse entrato in una meravigliosa terra fantastica che incantava il cuore. Tutto il nervosismo, l'apprensione e la cautela nel suo cuore... sembrarono sciogliersi via insieme a tutte le sue altre emozioni. Divenne completamente rilassato e sentì il suo corpo leggero come una piuma. Desiderò fluttuare a mezz'aria così da poter inoltrarsi ancora di più in questo mondo colorato, al punto da diventare tutt'uno con esso...


Dopo essersi perso in questo delirio per un breve istante, Yun Che si riprese di scatto. Il mondo color viola si frantumò all'istante e si trasformò nuovamente nel mondo nero come la pece che era illuminato ad intermittenza dall'attraente luce viola.


Che terrificante abilità di invadere l'anima... Pensò Yun Che mentre la sua fronte si riempiva di sudore e il suo cuore batteva selvaggiamente. Un Fiore Netherworld Udumbara non ancora fiorito e a quasi cento metri di distanza da lui era riuscito ad ipnotizzare lui, una persona che possedeva l'Anima del Dio Drago, per un breve periodo di tempo!


Se si fosse avvicinato, le conseguenze sarebbero state immaginabili!


Jasmine gli aveva detto che a trenta metri di distanza dal fiore, sarebbe stato travolto da un dolore indescrivibile e se fosse stato a quindi metri di distanza, sarebbe stato praticamente un suicidio... Ora Yun Che era completamente convinto che quelle parole non erano state dette solo per spaventarlo.


"Anche se non è ancora fiorito, sta quasi per farlo! Sarà così diverso invece che usarne uno fiorito completamente?" Chiese a bassa voce Yun Che.


"C'è una differenza abissale!" Disse con severità Jasmine. "Solo il Fiore Netherworld Udumbara in fiore può fondere la mia anima con il corpo appena ricostituito. Il livello del potere di un Fiore Netherworld Udumbara che non è ancora fiorito è ben lontano dall'essere sufficiente e anche se ne raccogliessi diecimila, non potrebbero fondere perfettamente il mio corpo e il mio spirito. Se tentassimo di farlo comunque, diventerei come Fen Juechen. Proverei un intenso dolore a causa del rigetto della mia anima e in pochi anni, il mio corpo morirà di nuovo e la mia anima sarà distrutta."


Yun Che: "..."


"No..." Il giovane strinse i pugni e disse a denti stretti con un'espressione scontenta: "È stato così difficile per noi trovare anche solo un indizio riguardo al Fiore Netherworld Udumbara... e ora è proprio di fronte a noi. Quasi in fiore..."


"Se perdiamo questa opportunità, la prossima volta che fiorirà sarà ventiquattro anni dopo... Inoltre saremo in grado di entrare in questo Nido Diabolico Moon Slaughter solo cinquecento anni dopo..."


Come poteva lasciare questo Fiore Netherworld Udumbara visto che ci aveva messo sette anni a trovarlo!


"Yun Che, farai meglio ad ascoltarmi bene!" Disse con gravità Jasmine: "Desidero ottenere un Fiore Netherworld Udumbara più di chiunque altro, ma ora, anche se fosse completamente in fiore, non potremmo ottenerlo! Ora ciò che devi fare è andartene velocemente da qui!"


"...Perché?" Yun Che non capiva e non si ritirò... poteva sentire lo scontento nella voce di Jasmine e anche lui era insoddisfatto!


"Questo posto è più terrificante di quanto tu possa immaginare. Anche se l'intensità dell'energia oscura di questo posto è estremamente debole, non ho mai visto un livello di energia oscura così alto. Se il mio corpo e il mio spirito fossero intatti, non potrebbe influenzarmi minimamente, ma ora ho solo un corpo spirituale. Non ho un corpo su cui ancorarmi, quindi non posso trattenere l'energia oscura dal divorare la mia esistenza! Se materializzassi il mio corpo spirituale qui, subirei gravissime ferite nel giro di pochi minuti e anche la mia Origine dell'Anima riceverebbe molti danni!"


Yun Che: "..."


"Il mio corpo spirituale è stato eroso da quel veleno diabolico per così tanti anni e solo ora sono sfuggita dalle sue grinfie, ma sono ancora molto più debole rispetto a prima! Recupererò lentamente la mia forza dopo che il mio corpo sarà ricostituito, ma se il mio spirito fosse eroso di nuovo dall'energia oscura... non mi riprenderò più! E il mio spirito rischierebbe perfino di dissiparsi per sempre!!"


Ogni singola parola di Jasmine era estremamente grave.


"Così, anche se fosse in fiore, non potrei materializzarmi e raccoglierlo. È ancora più impossibile che tu riesca a farlo." Il tono di Jasmine divenne sempre più serio: "Non sto esagerando affatto! Dato che l'energia oscura è stata rilasciata in continuazione negli ultimi diecimila anni, dev'esserci qualcosa di molto più terrificante che si sta nascondendo qui! Anche se sono nella Perla del Veleno Celeste, mi sento raggelare. Perfino la mia percezione spirituale è stata soppressa fino ad un certo..."


Jasmine smise di parlare all'improvviso facendo sussultare Yun Che. Poi gridò con tono rigido: "Sbrigati e vattene!! C'è una creatura vivente che si nasconde sopra il Fiore Netherworld Udumbara... e ti sta guardando! Scappa immediatamente!"


"Cosa?" Yun Che ne fu scioccato e alzò istintivamente la testa per guardare il soffitto, ma tutto ciò che vide era oscurità.


In quel momento Zi Ji gridò: "Yun Che! Cosa stai facendo? Ti rimangono solo trenta secondi, se non ti sbrighi non ce la farai!"


Yun Che non aveva il tempo di esitare ulteriormente, si girò velocemente e gridò: "Usciamo da qui!"


"Ma il Fiore Netherworld Udumbara..." Disse Xia Yuanba mentre esitava per un momento. Visto che la luce viola brillava ancora, significava che Yun Che non era riuscito ad ottenere con successo il fiore.


"Non ti preoccupare, sbrighiamoci ad andarcene!!" Yun Che spinse Yuanba verso l'uscita. Strinse la mano di Feng Xue'er e usò la luce delle fiamme della fenice per guidarli mentre si precipitavano verso l'uscita il più velocemente possibile.


"Il 'mostro' ci sta seguendo?" Chiese con ansia Yun Che. Visto che aveva viaggiato lungo questo tragitto per raggiungere le profondità del Nido Diabolico Moon Slaughter, avevano familiarità con la strada, quindi la percorsero molto più velocemente rispetto a quando erano arrivati.


"No." Rispose Jasmine.


"..." Yun Che tirò un lieve sospiro di sollievo mentre pensava: una creatura si sta nascondendo nel Nido Diabolico Moon Slaughter che sia il leggendario Sovrano Diabolico?"


Il Sovrano Diabolico doveva essere morto da più di seimila anni fa. Era impossibile per una bestia al Stadio Tiranno Misterioso sopravvivere per diecimila anni!


Inoltre l'urgenza nel tono di voce di Jasmine gli suggeriva che quel mostro nascosto era troppo potente per lui... Quindi non poteva essere il Sovrano Diabolico al Stadio Tiranno Misterioso.


Cos'era allora?!


"Che genere di mostro è? Hai capito qual è il suo livello?" Chiese Yun Che.


"È molto più grande di un essere umano normale. E la sua forza... dovrebbe essere circa al sesto livello del Stadio Sovrano Misterioso! A condizione che la mia percezione indebolita non abbia compreso pienamente la sua potenza!" Disse con tono dubbioso Jasmine.


Il sesto livello del Stadio Sovrano Misterioso... Yun Che aumentò la sua velocità e mostrò un'espressione piena di emozioni contrastanti.


"Abbiamo ancora dieci secondi. Non vi preoccupate, ce la faremo." Disse con voce più sollevata Zi Ji, ma il suo cuore stava ancora sussultando per l'adrenalina e la paura... Quando aveva parlato all'Egemone dei Mari, le aveva detto che avrebbe tirato fuori Yun Che una volta che fossero passati cinquanta secondi. Non avrebbe mai pensato che sarebbero finiti in questa situazione disperata. Se non fossero riusciti a lasciare questo posto nel giro di cento secondi, sarebbero tutti morti qui.


"Solo che il cognato non è riuscito ad ottenere il Fiore Netherworld Udumbara." Disse Xia Yuanba con una voce un po' sconsolata.


"Era prevedibile. Dato quanto è terrificante il Fiore Netherworld Udumbara, anche se i Quattro Grandi Luoghi Sacri si coalizzassero per ottenerne uno, non riuscirebbero a farlo." Disse sospirando Zi Ji. Anche se l'obiettivo di Yun Che non era stato portato a termine, il Palazzo Supreme Ocean aveva rispettato l'accordo.


Solo pochi secondi prima che la barriera si chiudesse, i quattro videro un bagliore confuso apparire di fronte a loro.


"Siamo all'uscita, sbrighiamoci ad uscire da qui!" Zi Ji, che era in testa al gruppo, gridò mentre la sua figura si sfocava mentre si precipitava verso l'uscita.
"Cognato, sbrigati!" Gridò Xia Yuanba, stava seguendo Zi Ji e nel momento in cui uscì dalla barriera si girò, temendo che Yun Che fosse indietro.


L'uscita era proprio di fronte a loro e una volta che se ne fossero andati, Yun Che sarebbe riuscito a rientrare in questo luogo tra cinquecento anni.


Anche se avesse potuto farlo, non c'erano garanzie che sarebbero riusciti a trovare un Fiore Netherworld Udumbara come oggi.


Yun Che iniziò a rallentare. Spinse Feng Xue'er facendola uscire dalla barriera, poi si fermò proprio di fronte all'apertura.


"Yun Che! Cosa stai facendo... sbrigati ed esci fuori!" Jasmine aveva capito le sue intenzioni in un secondo e impallidì immediatamente.


"Cognato!!"


"Fratellone Yun!!"


Un secondo dopo Yun Che non era ancora emerso dall'apertura fatta nella barriera. Xia Yuanba e Feng Xue'er si resero conto che c'era qualcosa di strano. L'espressione di Xia Yuanba cambiò drasticamente e il bel viso della ragazza perse tutto il suo colore mentre si precipitavano entrambi verso l'apertura.
"Non vi preoccupate per me!" Ruggì Yun Che mentre spingeva a piena forza verso l'apertura. Soffiò via i due, che non riuscirono a reagire abbastanza velocemente da difendersi, e li sbalzò a trecento metri di distanza.


"Aspetterò che il Fiore Netherworld Udumbara fiorisca, quindi dovrò rimanere qui per un po' di giorni... Non vi preoccupate, non dimenticatevi che ho quell'arca profound!"


"Fratellone Yun... NO!!!" Il grido di Feng Xue'er risuonò dall'esterno della barriera.


"Sbrigati ad uscire!!!" Urlò Jasmine con tale ansia e furia che fecero tremare lo spirito di Yun Che: "Le leggi dello spazio di quest'area sono state distorte da tempo dall'energia oscura, nemmeno l'Arca Primordiale Misteriosa..."


Ssssss!!!


Con uno sfrigolio, l'apertura nella barriera che era durata per cento secondi si richiuse istantaneamente. L'entrata si fuse con la barriera. Non si poteva vedere nemmeno un graffio sulla sua superficie, figuriamoci un varco, separava completamente e perfettamente l'interno dal resto del mondo.
                                


                                



