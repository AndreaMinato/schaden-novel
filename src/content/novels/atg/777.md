---
title: Capitolo 777 – Sovrano Diabolico Moon Slaughter (3)
pubDate: 2025-02-03T07:52:46.871Z
tags:
    - atg
---


<em>Capitolo regolare,</em>
<em>0 Capitoli in coda, 5/10 (Angelo ha donato 5 euro, con altri 5 ci sarà un capitolo sponsorizzato).</em>
<em>-Schadenfreude</em>


Yun Che sollevò le fiamme del Corvo Dorato e distolse lo sguardo dal Fiore Netherworld Udumbara. Disse a bassa voce: "Jasmine, dov'è il mostro?"


Passò un po' di tempo prima che rispondesse: "È ancora sopra al Fiore Netherworld Udumbara, a circa cento metri di distanza. Non si è mosso dal suo posto. Se non sbaglio, ora ti sta fissando!"


"E la sua forza misteriosa? Puoi confermare che è al sesto livello del Stadio Sovrano Misterioso?" Chiese di nuovo Yun Che.


"...Non oso usare troppo potere spirituale ora e la mia percezione è limitata pesantemente in questo luogo, quindi non posso confermare nulla. Tuttavia a questa distanza, anche se ci sono delle differenze, non dovrei essermi sbagliata di troppo."


"Bene..." Mormorò Yun Che per poi inspirare. La sua espressione divenne fredda mentre alzava la testa e guardava verso l'alto. Dopodiché disse con voce calma: "Mi scuso per aver disturbato la sua pace e la sua quiete, Sovrano Diabolico Moon Slaughter!"


"Sovrano Diabolico Moon Slaughter?" Disse Jasmine con una voce piena di sospetto: "Stai cercando di metterlo alla prova?"


"Non proprio." Rispose con serietà Yun Che. "Ho la sensazione che... sia il Sovrano Diabolico Moon Slaughter di cui Zi Ji stava parlando! Zi Ji ha detto che è morto più di seimila anni fa. Negli ultimi seimila anni i discepoli del Palazzo Supreme Ocean che sono entrati nel Nido Diabolico Moon Slaughter non hanno trovato tracce del Sovrano Diabolico Moon Slaughter.
Tuttavia quando siamo entrati noi quattro, chiaramente era vivo, ma non si è mosso dall'inizio alla fine... Quindi molto probabilmente ha finto di essere morto!"


"Non sarebbe morto così presto, finché fosse rimasto nascosto qui, anche se i capi dei Quattro Grandi Luoghi Sacri stessi fossero entrati, non sarebbero riusciti ad individuarlo!"


Due bagliori grigi a forma di spillo spuntarono nell'oscurità sopra la testa di Yun Che.


Erano due occhi terrificanti! Yun Che si sentì tremare nell'istante in cui si aprirono.


"Stolto umano! Hai rischiato la vita per rimanere in questo luogo per pregarmi di ucciderti personalmente?!"


Yun Che aveva scoperto che la sua esistenza e la sua voce roca erano piene di violenza e arroganza che facevano palpitare il cuore.


"...Così è davvero il Sovrano Diabolico Moon Slaughter che è vissuto qui per diecimila anni?" Chiese Yun Che mentre il suo battito cardiaco accelerava.


Anche se Jasmine gli aveva già detto che un orribile mostro si nascondeva qui, vedendolo personalmente, ne era rimasto scioccato e terrorizzato. La sua esistenza era qualcosa di cui nemmeno il Palazzo Supreme Ocean, che stava sorvegliando il Nido Diabolico Moon Slaughter, era a conoscenza!


"Ahahahah!" La creatura scoppiò a ridere: "Ho detto il mio nome una sola volta a voi umani, ma chi avrebbe pensato che l'avreste ricordato diecimila anni dopo. Anche se non ho visto la luce del giorno per tutto questo tempo, rivelarmi una sola volta è stato sufficiente per far precipitare voi misere creature in un eterno abisso di terrore, ahahahahah..."


La voce del Nido Diabolico Moon Slaughter era estremamente spiacevole e Yun Che poteva a stento discernere cosa stava dicendo. Inoltre ogni parola che pronunciava lo faceva rabbrividire e la sua risata era quasi intollerabile. Tuttavia aveva ammesso davvero... di essere il Sovrano Diabolico Moon Slaughter che il Palazzo Supreme Ocean aveva dato per morto da tempo!


Questo significava anche che... era sopravvissuto per diecimila anni!


Il più potente Monarca sarebbe morto da tempo, eppure lui era sopravvissuto per diecimila anni!


La durata della sua vita superava ogni logica!


Ed era molto più potente della bestia al Stadio Tiranno Misterioso di cui si parlava!


"E pensare che era davvero questo tipo!" Disse Yun Che a Jasmine. "Non è morto nonostante siano passati diecimila anni, è sicuramente qualche tipo di mostro anormale!"


Jasmine: "..."


Yun Che inspirò velocemente mentre si ricomponeva. Alzò la testa ancora una volta e disse con calma: "Anche se non si è mai mostrato nel continente del Cielo Misterioso, il nome del Sovrano Diabolico Moon Slaughter non è stato mai dimenticato.
Io sono solo ciò che ha definito un misero essere umano, non ho alcuna ostilità nei suoi confronti, quindi non voglio diventare suo nemico. Sono qui solo per una cosa, una volta che otterrò, lascerò immediatamente questo luogo. Non dirò una sola parola riguardo alla sua presenza... l'ho solo contattata perché volevo scusarmi per aver disturbato la sua quiete."


Era molto chiaro che Yun Che non desiderasse lottare contro una creatura terrificante che poteva sopravvivere in questo ambiente per diecimila anni. Se non avesse bloccato il suo tentativo di ottenere il Fiore Netherworld Udumbara e non fossero stati ostili l'uno con l'altro... Naturalmente sarebbe stato il miglior risultato.


Tuttavia, le speranze di Yun Che si spensero non appena finì di parlare.


"Stolta, patetica e insignificante forma di vita inferiore!!" Tuonò il Sovrano Diabolico Moon Slaughter, la sua voce era piena di furia, disprezzo e sdegno. I suoi occhi che sembravano due abissi grigio scuro calarono verso il basso all'improvviso: "Non solo punti al mio Fiore Netherworld Udumbara, credi anche che ti lascerò vivere!"


Bang!!


Un'enorme figura grigia atterrò pesantemente di fronte a Yun Che provocando un'esplosione.


Un'aura assassina che sembrava provenire dall'inferno stesso assalì il giovane, costringendolo ad arretrare cinque passi mentre stringeva istintivamente i pugni. Dal tono della sua voce, Yun Che intuiva che non era a più di trenta metri di distanza da lui, ma la sola cosa che poteva distinguere nell'oscurità erano quegli occhi grigi. A parte questo, non poteva nemmeno scorgere un vago profilo.
Sapeva che Yun Che voleva il Fiore Netherworld Udumbara... Ah sì! Lo aveva già sentito dalla conversazione che aveva avuto con Zi Ji prima!!


Anche se il Sovrano Diabolico Moon Slaughter era vicino, non poteva comunque vederlo. Tuttavia Yun Che sentiva una pressione incredibile avvolgere sia il suo corpo che la sua anima. Era un'oppressione completamente diversa rispetto a quelle che aveva sentito prima. Gelo, rancore, arroganza e sete di sangue... Yun Che sentì un'ondata di emozioni negative circondare ogni angolo di questo mondo oscuro. All'improvviso ebbe l'impressione di essere sigillato in una sorta di vulcano infernale e che stesse per affrontare la punizione più crudele che potesse immaginare.


"L'origine della mia vita e dell'anima di un re come me è stata ridotta a brandelli, così non ho avuto altra scelta se non rimanere qui, senza osare vedere la luce del giorno per diecimila anni! L'energia oscura di questo luogo mi ha aiutato a recuperare lentamente la mia vitalità e questo Fiore Netherworld Udumbara potrà farmi recuperare la mia Origine dell'Anima! Questo è un dono del cielo per me, è l'oggetto più prezioso che ho! In questo posto orribile, il giorno che aspetto con impazienza è proprio quando questo fiore sboccia! E pensare che una stupida e insignificante forma di vita inferiore come te osa puntare all'oggetto più prezioso che ho!"


Quando un'esistenza incredibilmente potente affrontava una "patetica creatura", normalmente non avrebbe provato alcuna rabbia, ma era chiaro che Yun Che avesse superato il suo limite di sopportazione, aveva osato fare qualcosa di intollerabile!


L'aura assassina che aveva rilasciato fece accelerare il battito cardiaco di Yun Che, ma poi il giovane si ricompose. Il suo sguardo divenne incredibilmente freddo mentre diceva: "Sembra... che non ci siano molte possibilità di discutere."


Non solo non poteva ottenere il risultato che desiderava, ma la situazione si era deteriorata nel modo peggiore possibile... e pensare che questo Fiore Netherworld Udumbara era l'oggetto che il Sovrano Diabolico Moon Slaughter riteneva più prezioso in assoluto!
Questo significava che se avesse voluto ottenerlo, avrebbe dovuto uccidere questa creatura.


Doveva uccidere un mostro che era sopravvissuto per diecimila anni! Un mostro pieno di misteri!


"Si diceva che la tua forza fosse negli stadi iniziali del Stadio Tiranno Misterioso diecimila anni fa. Ora che sono passati diecimila anni sei ancora negli stadi intermedi del Stadio Sovrano Misterioso..." Dato che ormai avrebbe dovuto lottare all'ultimo sangue contro di lui, naturalmente Yun Che non badò più alle formalità.
Sorrise freddamente mentre continuava: "Anche l'essere umano più ordinario potrebbe superare il tuo patetico ritmo di crescita! Sembra che il mostro che continua a chiamarci forme di vita inferiori... non sia granché dopotutto!"


"Ahahahahah!" Il Sovrano Diabolico Moon Slaughter non si irritò sentendo queste parole, anzi rise selvaggiamente: "Stolta e patetica creatura, come potresti essere degno di capire la vera potenza di un re come me! Sono ridotto così solo perché le radici stesse della mia vita e della mia anima sono state danneggiate!
Finché il Fiore Netherworld Udumbara non verrà distrutto, recupererò velocemente la mia vitalità e la mia Origine dell'Anima! Quando arriverà quel momento, il mio corpo e la mia anima diventeranno molto più potenti! Allora questo mondo dovrà inchinarsi ai miei piedi!"


Jasmine: "..."


"Tsk." Yun Che sbuffò con sdegno, aveva un'espressione piena di disprezzo. "Ho incontrato molte persone forti in tutta la mia vita e alcune molto più formidabili di te, ma quando si parla di arroganza, non credo di aver incontrato una persona che ti batta.
Oh... che tu sia impazzito? Sembra probabile, in questo ambiente di oscurità assoluta, non sarebbe sorprendente che qualcuno si suicidasse nel giro di uno o due mesi, figuriamoci impazzire. Provo proprio ammirazione nei tuoi confronti, non solo non ti sei suicidato nonostante sia rimasto intrappolato qui per diecimila anni, te la stai cavando bene."


"Eheh..." Risuonò una risata sinistra nell'oscurità del Nido Diabolico Moon Slaughter. "Sono stato capace di sopportare per un milione di anni, cosa sono diecimila meri anni per me!"


Yun Che alzò le sopracciglia...


Un milione di anni?!


"Ridicolo! E pensare che un re come me si è degnato di sprecare fiato con una patetica creatura inferiore come te!"


Boom!!


Un'ondata di energia gelida esplose mentre gli occhi del mostro divennero neri come l'inchiostro. Attorno al suo corpo si radunò della nebbia cupa. In un istante tutta l'energia del Nido Diabolico Moon Slaughter iniziò ad agitarsi violentemente mentre una corrente sinistra che sembrava provenire dall'inferno sfrecciò senza pietà ed iniziò ad erodere ogni parte di questo posto.


Yun Che sentì una pressione al petto, ma balzò all'indietro con tutte le sue forze, ritirandosi all'istante di trecento metri. L'energia oscura rilasciata lo aveva fatto sentire come se fosse precipitato nelle profondità dell'inferno.


Wooosh!!


La mano sinistra di Yun Che si accese con il fuoco della fenice mentre la destra era avvolta dal fuoco del Corvo Dorato. Il suo corpo era avvolto dalle fiamme mentre corrugava le sopracciglia. Mentre era rimasto allarmato e scioccato da questa esplosione, per qualche strano motivo sentì un senso di familiarità che non sarebbe dovuto esistere...


Familiarità?


"Ignorante forma di vita inferiore, data la tua misera forza, se ti avvicinassi al Fiore Netherworld Udumbara moriresti. Non ho nemmeno bisogno di ucciderti personalmente, ma allo stesso tempo la tua anima sporca e inferiore macchierebbe il mio tesoro! Così non ho altra scelta se non consegnarti personalmente alla polvere tra questa oscurità!"


Questo buio aveva camuffato completamente il Sovrano Diabolico Moon Slaughter. Yun Che non poteva vederlo e poteva solo contare sulla sua percezione, così in questa situazione era stato costretto ad assumere una posizione difensiva prima ancora di iniziare a combattere.


In quel momento risuonò una voce gelida: "Tomo Illusorio Diabolico di Notte Eterna!!"


La voce non proveniva da Yun Che... ma da Jasmine!


Queste parole fecero irrigidire Yun Che e anche il Nido Diabolico Moon Slaughter proprio mentre stava per attaccare.


"Chi ha parlato?!" Ruggì il Sovrano Diabolico Moon Slaughter mentre le sue pupille irradiavano una luce nera e infernale. Questo bagliore ricadde su Yun Che e poi disse: "Ah, allora è così! Il tuo corpo ospita un'altra anima... e quest'anima è in grado di riconoscere la mia arte diabolica!"


"Jasmine, cosa sta succedendo?" Chiese con apprensione Yun Che. Finalmente aveva capito quello strano senso di familiarità... L'energia oscura che il Sovrano Diabolico Moon Slaughter irradiava era sorprendentemente simile all'aura di Fen Juechen. Solo che l'aura del mostro era molto più densa e pura di quella di Fen Juechen.


"Questa creatura non è né una bestia, né un uomo!" La voce di Jasmine era spaventosamente cupa perché il suo shock e il suo terrore erano superiori perfino a quelli di Yun Che. "Molto probabilmente questo mostro appartiene... al clan dei diavoli Notte Eterna dell'Era Primordiale di un milione di anni fa..."


"Un diavolo!!"


La comparsa del Tomo Illusorio Diabolico di Notte Eterna nel continente del Cielo Misterioso aveva dato a Jasmine l'impressione che non tornasse qualcosa. Il Sovrano Diabolico Moon Slaughter di fronte a loro molto probabilmente era la verità dietro... il "Tomo Illusorio Diabolico di Notte Eterna"!
                                


                                



