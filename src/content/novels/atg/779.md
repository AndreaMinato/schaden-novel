---
title: Capitolo 779 – Sovrano Diabolico Moon Slaughter (5)
pubDate: 2025-02-03T07:52:46.871Z
tags:
    - atg
---


<em><strong>CAPITOLO SPONSORIZZATO, ringraziamo Alessia!</strong></em>
<em>0 Capitoli in coda, 0/10,
-Schadenfreude</em>


"Sarai relegato tra la polvere di questa oscurità!!"


Il Sovrano Diabolico Moon Slaughter fece un passo avanti. Immediatamente l'intera grotta iniziò a tremare. La nebbia oscura attorno al suo corpo si gonfiò mentre si trasformava in un'onda gigantesca di energia che si precipitò sul nemico.


Oscurità assoluta e gelo travolsero Yun Che, sembravano un abisso sconfinato da cui non si poteva sfuggire. Di fronte a questa carica, Yun Che si irrigidì e si sentiva come se questo attacco arrivasse fino al cielo. Non poteva attaccare, ogni cellula del suo corpo gli urlava di scappare! Se avesse osato affrontare apertamente questo colpo, sarebbe solo stato distrutto.


Questa era la prima volta che un attacco gli aveva fatto tremare l'anima prima ancora di avvicinarsi al nemico.


Yun Che si morse la punta della lingua mentre attivava l'Ombra del Dio Stellare e il Fulmine Illusorio allo stesso tempo scattando all'indietro, veloce come un fulmine. Mentre stava scappando, sentì la sua schiena impattare pesantemente contro un muro che non aveva potuto vedere.


Boom!!


Il Nido Diabolico Moon Slaughter tremò di nuovo mentre un'ondata di oscurità esplose nel luogo in cui Yun Che si era schiantato. L'energia oscura sembrò dilagare come un'orda di spiriti malvagi.


L'interno del Nido Diabolico Moon Slaughter era stato riempito di energia oscura di altissimo livello da diecimila anni. Ogni pollice di mura e granello di sabbia era diventato incredibilmente resistente, specialmente contro l'energia oscura. Anche se era stato travolto da questa forza terrificante, non si sollevò nemmeno della polvere lungo la scia dell'attacco e le pareti stesse si limitarono a tremare, ma non crollarono.


Anche se Yun Che non era stato colpito dall'Energia Misteriosa del Sovrano Diabolico, le onde d'urto gelide gli fecero sentire un dolore insopportabile. Corrugò le sopracciglia mentre ansimava. Dopo aver affrontato il primo attacco del diavolo, provò inquietudine... Erano entrambi al sesto livello del Stadio Sovrano Misterioso e usavano il Tomo Illusorio Diabolico di Notte Eterna, ma il mostro era molto più potente di Fen Juechen visto il livello dell'oscurità della sua Energia Misteriosa!


Inoltre quel gelo e la pressione che emanava dal suo corpo era almeno cento volte più formidabile di quelli di Fen Juechen!!


Anche di fronte all'Egemone dei Mari, Qu Fengyi, la potenza e la pressione che aveva sentito era di gran lunga inferiore al Sovrano Diabolico Moon Slaughter.


Perché... era un diavolo che proveniva da un'antica era dopotutto!!


"Yun Che, farai meglio ad ascoltarmi bene!" Gridò Jasmine con un tono estremamente serio. "Questo è il Sovrano Diabolico Moon Slaughter! Non importa che tattica userai, devi usare tutte le tue forze per ucciderlo, anche a costo di rischiare la vita!
Solo la tua forza non sarà bloccata dall'energia oscura in questo posto! Quindi sei l'unico che può ucciderlo su questa Stella Polo Blu! Altrimenti, il giorno in cui resusciterà, sarà il giorno in cui l'intero continente del Cielo Misterioso e tutte le creature di questo mondo andranno incontro ad una catastrofe!"


"Eheh, ora non ho il tempo di preoccuparmi per una catastrofe." Yun Che strinse i pugni mentre rideva afflitto: "Se non potrò ucciderlo, morirò. Quindi non ho altra scelta se non usare tutte le mie forze... solo che stavolta non c'è davvero alcuna possibilità di vittoria."


Perché il mostro che stava affrontando era un diavolo dell'antica era!


Durante i milioni di anni dalla caduta degli dei e dei diavoli, Yun Che era stato il primo ad affrontare un diavolo nell'intero Regno del Caos Primordiale!


"Se tu fossi da solo, allora saresti spacciato, non avresti la minima possibilità di batterlo." Disse con voce profonda Jasmine: "Ma se includiamo Hong'er... allora potremmo avere una possibilità!"


"Umpf, che resistenza misera!" Il Sovrano Diabolico stese il braccio nero come la pece condensando della nebbia nera che iniziò a pulsare come un enorme organo. Dopo che la creatura allungò il dito, la foschia oscura si squarciò mentre iniziava a piombare su Yun Che sotto forma di migliaia di fulmini neri. Ogni singolo dardo era sottile come un ago, ma conteneva una potenza che lo fece raggelare e impallidire.


"Non provare nemmeno a contrattaccare, schivali tutti! Se sarai colpito, l'energia oscura contenuta in essi ferirà la tua anima!" Gridò Jasmine avvertendo con urgenza.


Yun Che non si fermò nemmeno a pensare. Si aggrappò ad un muro e riattivò ancora una volta l'Ombra del Dio Stellare e il Fulmine Illusorio per scappare il più velocemente possibile.


Bang! Bang! Bang! Bang! Bang! Bang...


I fulmini neri bucarono l'aria per poi scontrarsi con il muro di pietra ululando. Allo stesso tempo scatenavano violente correnti di energia. Molte pareti di pietra nel Nido Diabolico Moon Slaughter furono spostate, così Yun Che volò all'indietro con tutte le sue forze, tutti i fulmini avevano avvolto le mura... Nonostante il potere terrificante contenuto nei proiettili, una forza sufficiente a trapassare Dura Giada Celeste, nessuno di questi fulmini era riuscito a penetrare nelle pietre di questo posto.


Queste pareti erano state permeate da energia oscura per diecimila anni ed erano diventate un ombrello protettivo per Yun Che mentre fuggiva con la coda tra le gambe.


"Ah... Ah..." Il giovane ansimò violentemente mentre si appoggiava su un muro, la sua fronte era ricoperta di sudore freddo. Una volta che fosse riuscito a ricomporsi, si rese conto che i due attacchi fatti dal Sovrano Diabolico Moon Slaughter lo avevano spinto fino alle parti intermedie del Nido Diabolico.


Se avesse continuato così, sarebbe arrivato in un vicolo cieco.


"Non posso continuare così..." Mormorò Yun Che mentre stringeva i denti e fissava il Sovrano Diabolico. "Scappare è completamente inutile in questo posto... devo rischiare il tutto per tutto!"


"Ah, mi hai davvero scioccato! E pensare che una forma di vita patetica e inferiore come te è riuscita a scappare alla mia punizione due volte di fila. Ma è un peccato, perché non sei nemmeno degno di diventare un giocattolo per me, stavolta, anche se avrai dieci vite in più, anche se sarai dieci volte più rapido, scomparirai per sempre! Non rimarrà un solo osso di te!"


La voce del Sovrano Diabolico sembrava vicina e lontana al tempo stesso e questo rendeva difficile localizzare la sua posizione. Yun Che strinse i denti mentre resisteva al terrore...


"Purgatorio!!"


Con un ruggito, tutta la sua Energia Misteriosa divampò con violenza mentre le sue pupille e la sua aura si tinse di un rosso spento.


"Burning Sun Rupture!!"


Yun Che scattò da dietro il muro di pietra mentre le fiamme ardenti del Corvo Dorato bruciarono ad esplosero a piena forza verso il Sovrano Diabolico Moon Slaughter.


Boom!!


Il mostro era ancora a sessanta metri, le fiamme distruttive non rilasciarono il potere del Corvo Dorato, furono spente velocemente dall'oscurità. In un breve secondo, tutto tornò immobile.


"Co...cosa?!" Disse Yun Che stringendo i denti con forza.


"Questa è davvero una lotta inutile." Disse con disprezzo il Sovrano Diabolico Moon Slaughter: "Se fossero le fiamme dell'Uccello Vermiglio, allora avrei sentito un minimo di trepidazione, ma queste misere fiamme del Corvo Dorato sono ridicole!"


"..." Questa reazione aveva confermato nuovamente l'identità del mostro! Non solo aveva identificato con una sola occhiata le fiamme del Corvo Dorato, ma non aveva mostrato il minimo stupore nel vederle.


In quel momento l'aura del Sovrano Diabolico Moon Slaughter divenne densa e pesante mentre la sua espressione cambiava... perché aveva sentito il cambiamento nell'Energia Misteriosa di Yun Che e la strana luce che brillava attorno a lui.


"Profound Art... del Dio Malvagio!!" Disse tremando. Poi però ruggì con furia: "Hai ereditato i poteri del Dio Malvagio... AHHH!!!!! ALLORA MERITI DI MORIRE ANCORA DI PIÙ!!"


"Ho giurato così tante volte di distruggere ogni singola traccia del Dio Malvagio in questo universo una volta che avrei rivisto la luce del giorno!!"


"Così tu, umano che hai ereditato il potere del Dio Malvagio, ti consegnerò all'oblio!!"


Il sigillo era durato per un milione di anni e durante questo periodo di tempo aveva accumulato risentimento e rabbia nei confronti del Dio Malvagio!


Nel momento in cui aveva sentito quel potere nel corpo di Yun Che, tutto il suo odio esplose come un vulcano. In un solo istante la sua furia fece tremare tutto il Nido Diabolico Moon Slaughter in modo molto più intenso rispetto alla furia che aveva diretto nei confronti del suo "figlio indegno".


Il Sovrano Diabolico ruggì ancora e all'improvviso spiccò il volo. Sferrò un'artigliata verso Yun Che e una densa oscurità che sembrava provenire da una divinità diabolica che risiedeva nelle profondità dell'abisso avvolse Yun Che.


Voleva usare l'energia oscura per imprigionarlo per poi farlo a pezzi a mani nude. Solo così avrebbe potuto sfogare la rabbia e il risentimento che provava nei confronti del Dio Malvagio.


Yun Che si fece forza mentre cercava di reprimere la paura e il desiderio di fuggire, ma l'orrore che si era accumulato nella sua anima e il desiderio istintivo del suo corpo di indietreggiare per la paura erano incredibilmente intensi.
La pressione di un diavolo non era qualcosa che un mortale potesse sopportare. Il fatto che Yun Che fosse riuscito a resistere fino a questo punto era già incredibile.


"Devo mettercela tutta... Posso solo usare tutte le mie forze! Altrimenti mi aspetta solo una morte inutile!"


Il suo corpo tremava e aveva stretto i denti con così tanta forza che quasi rischiò di romperli. L'orrore nel suo cuore si trasformò in una rabbia violenta...


"Hong'er!!"


Una luce vermiglia brillò mentre la Spada Colpo Celeste Nemesi dei Diavoli apparì. Yun Che si sollevò in volo allo stesso tempo mentre si preparava ad affrontare l'energia oscura a cui non poteva resistere. Mentre sfogava le sue emozioni con un ruggito, riversò tutte le sue energie nella sua arma mentre attaccava l'oscurità davanti a lui.


Fu anche in questo momento che Yun Che vide l'oscurità assoluta dissiparsi di fronte ai suoi occhi.


La lama della Spada Colpo Celeste Nemesi dei Diavoli rilasciava una luce vermiglia con cui il giovane era piuttosto familiare. In questo mondo oscuro che le fiamme del Corvo Dorato potevano a stento illuminare, la luce vermiglia era capace di trafiggere l'oscurità... rivelò il turbine oscuro... e illuminò anche ogni angolo del Nido Diabolico Moon Slaughter!!


Rivelò anche l'aspetto del Sovrano Diabolico!


Allo stesso tempo sentì scomparire all'improvviso la paura travolgente che aveva nei confronti del Sovrano Diabolico. Era svanita completamente, sentì perfino che il vortice oscuro che stava per avvolgerlo fosse molto meno spaventoso. Anche l'energia cupa che permeava il Sovrano Diabolico si attenuò.


Cos'è... questo?


Tutti questi cambiamenti avvennero nel momento in cui Yun Che si era precipitato in avanti con la Spada Colpo Celeste Nemesi dei Diavoli. Solo che il giovane non ebbe il tempo di stupirsi o anche di pensarci perché un istante dopo l'arma si era scontrata con forza con il vortice oscuro che era stato evocato dal Sovrano Diabolico Moon Slaughter.


Nell'istante in cui la lama si avvicinò, Yun Che vide che l'energia impetuosa del vortice si era infiacchita... o forse era meglio dire che si fosse ritratta per la paura!


Ripppppp!!


Il turbine di energia oscura fu diviso a metà dalla Spada Colpo Celeste Nemesi dei Diavoli, come se fosse una semplice tenda nera come la pece. L'energia oscura non tentò di divorare Yun Che invece si ritirò come se fosse spaventata mentre fuggiva disperatamente... come se dovesse affrontare la cosa che temeva di più al mondo.


Il vortice terrificante era stato disperso con un solo colpo. Yun Che fissò lo spazio ora vuoto con sguardo spento mentre poteva credere a stento a ciò che aveva appena visto.


Il Sovrano Diabolico Moon Slaughter era ugualmente sbalordito. Si fermò sul posto mentre iniziava a fissare la spada nelle mani di Yun Che. La luce grigia nelle sue pupille si agitò mentre ansimava: "Quella... quella è..."


In quel momento Yun Che si riprese. Non aveva più paura mentre usava l'Ombra del Dio Stellare per apparire di fronte al Sovrano Diabolico Moon Slaughter e colpirlo al petto.


Il diavolo era ancora sotto shock.


"ARGGHHHHHHHH!!"


Un grido roco e acuto risuonò in tutto il Nido Diabolico Moon Slaughter. Anche se il colpo di Yun Che era stato frettoloso, aveva comunque una forza tremenda e scagliò via il Sovrano Diabolico.


Yun Che non lo inseguì. Rimase fermo sul posto... Tutto ciò che sentiva erano le grida miserabili del Sovrano Diabolico, che continuarono per molto tempo.


Un antico diavolo che poteva sopportare un sigillo di un milione di anni, che aveva un fisico potente stava davvero gridando così pietosamente dopo essere stato colpito... sembrava che stesse subendo la punizione più crudele di questo mondo.


Il corpo nero come la pece del Sovrano Diabolico si era schiantato con forza contro un muro di pietra a trecento metri di distanza per poi accasciarsi a terra. Ma non si rialzò, anzi iniziò a rotolarsi a terra mentre rilasciava grida piene di agonia... Sul suo petto c'era il marchio di una ferita rosso vermiglia. La luce che irradiava era eccezionalmente abbagliante e ci mise molto tempo a svanire, mentre fiumi di sangue nero colavano dalla lesione.


"Spada... Devil... Devil Slayer... annienta diavoli!!"


La voce del Sovrano Diabolico era piena di dolore e profondo terrore.


Yun Che fissò stordito la scena di fronte a lui. Il Nido Diabolico Moon Slaughter non era più un mondo di oscurità assoluta, ora era diventato completamente vermiglio. E il Sovrano Diabolico così terrificante stava piagnucolando per il dolore mentre si raggomitolava a terra...


Yun Che guardò la spada che gli era molto familiare con un'espressione stordita. Eppure in quel momento le sembrava estranea.


"Ahahahahah, allora era così dopotutto!" Disse Jasmine con tono trionfante. "Nel momento in cui un antico diavolo è ferito dalla spada Devil Slayer, il dolore che sopporta è migliaia di volte più forte e il tempo di recupero della ferita è dieci volte più lento del normale! Per questo i diavoli di stirpe più pura rispetto agli altri temono ancora di più la spada Devil Slayer!"


"Così ora avrai capito perché ho detto che, finché ci sarà Hong'er, avrai qualche possibilità di battere questo Sovrano Diabolico Moon Slaughter!"
                                


                                



