---
title: Capitolo 780 – La Scomparsa di Xiao Yun
pubDate: 2025-02-03T07:52:46.872Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


"Così stai dicendo che il motivo per cui sono riuscito a sconfiggere Fen Juechen così facilmente è stato grazie a Hong'er?" Chiese con stupore Yun Che.


"Umpf, cosa pensavi?"


"..." Yun Che si avvilì immediatamente. Dato che aveva battuto Fen Juechen, aveva pensato di poter rivaleggiare con un praticante del mistero al sesto livello del Stadio Sovrano Misterioso. E pensare che ci era riuscito grazie a Hong'er!


Non c'era da meravigliarsi che l'Energia Misteriosa che Fen Juechen aveva usato si fosse indebolita... Allora l'aveva già trovato davvero strano, ma non aveva pensato affatto a Hong'er, anzi credeva Fen Juechen non fosse riuscito a padroneggiare completamente la sua Energia Misteriosa.


Sotto la luce vermiglia della Spada Colpo Celeste Nemesi dei Diavoli, l'interno prima oscuro del Nido Diabolico Moon Slaughter si illuminò e Yun Che riuscì a vedere perfino i sassolini agli angoli della grotta. Naturalmente poteva anche vedere chiaramente il Sovrano Diabolico... Era alto quasi cinque metri, irradiava luce nera dal corpo. La sua pelle era color grigio scuro e i suoi capelli erano bianchi e gli arrivavano ai piedi.


Ad una prima occhiata, a parte il suo corpo enorme e la tinta scura della sua pelle, il suo aspetto non era diverso da quello di un umano. Dopo essere stato torturato da un sigillo di un milione di anni costretto a nascondersi dalla luce del giorno per altri diecimila anni, Yun Che aveva pensato che il Sovrano Diabolico sarebbe stato incredibilmente brutto e vecchio. Con sua sorpresa, i lineamenti del diavolo sfigurati dal dolore erano incredibilmente belli. Inoltre non sembrava molto più vecchio di un uomo di trent'anni.


"Non... non può essere... una spada Devil Slayer!"


Il Sovrano Diabolico Moon Slaughter si alzò, ma rimase curvo e si stringeva il petto mentre continuava a tremare. Yun Che poteva ancora vedere la luce vermiglia tra le fessure delle sue dita e non sembrava che si stesse indebolendo.


"Il clan dello Spirito Divino della Spada... è stato il primo clan degli dei ad essere stato annientato... Non è possibile che una spada Devil Slayer esista ancora in questo mondo!" Esclamò il diavolo con un tono pieno di dolore. A parte una spada Devil Slayer, nient'altro in questo mondo avrebbe potuto infliggere una ferita che avrebbe tormentato il corpo di un vero diavolo per così tanto tempo nonostante fosse una lesione lunga solo mezzo piede.


"La luce della spada..." Il Sovrano Diabolico spalancò gli occhi e gridò: "Le spade Devil Slayer emettono una luce bianca... non è una spada Devil Slayer!! Che razza di spada hai?! Da dove l'hai presa?!"


Jasmine: "..."


"Umpf, non devi preoccupartene. La sola cosa che devi sapere è che morirai a causa di questa spada.... è sufficiente questo!" Yun Che sollevò l'arma, la sua espressione non aveva più alcuna traccia di paura o desiderio di fuggire, anzi sembrava incredibilmente sicuro, sorrideva freddamente mentre parlava della sua vittoria imminente.


Jasmine naturalmente aveva notato il cambio d'atteggiamento di Yun Che e disse: "Non sei un po' troppo sicuro di te ora? Il Sovrano Diabolico Moon Slaughter ha usato al massimo solo metà del suo potere quando ha lanciato il suo attacco prima. Inoltre il solo motivo per cui sei riuscito a ferirlo è stato perché l'hai colto di sorpresa. Anche se Hong'er è capace di trattenere il suo potere, non significa che la vittoria è assicurata! La sua energia è molto più robusta e forte della tua! Ed è sufficiente per compensare lo svantaggio che ha contro Hong'er."


"Lo so." Disse Yun Che mentre stringeva la Spada Colpo Celeste Nemesi dei Diavoli, ma la sua voce conteneva comunque un po' di entusiasmo: "Posso valutare la sua forza ora. Prima sentivo orrore mentre lo affrontavo, ma dopo che ho evocato Hong'er, per qualche motivo inspiegabile, quella sensazione è svanita completamente. E ora non sento la minima paura, anzi... mi sento ancora più rilassato ed entusiasta di quando ho affrontato Fen Juechen."


Jasmine: "...?"


In effetti era strano. Era vero che il potere sacro e quello demoniaco si respingevano e si bloccavano a vicenda, ma Yun Che non aveva un corpo di quel tipo, né possedeva poteri del genere. Inoltre era la sola presenza di Hong'er a bloccare il fisico e i poteri del Sovrano Diabolico Moon Slaughter.


Tuttavia era un'influenza limitata al piano materiale, non dovrebbe condizionare anche lo spirito!


Sia per forza, che per spirito o specie, il Sovrano Diabolico Moon Slaughter era di gran lunga superiore a Yun Che. Quindi anche se fossero allo stesso livello, il giovane sarebbe sicuramente in svantaggio, specialmente quando si trattava di anime... il terrore che Yun Che aveva provato era un risultato scontato.


Quindi perché la sua paura era scomparsa completamente e poteva irradiare un'aura così violenta e forte? D'altra parte, il Sovrano Diabolico Moon Slaughter... forse avrebbe temuto un dio del suo stesso livello con una spada del genere, ma ora perché era così terrorizzato di fronte a Yun Che?


Da tutte le note riguardo alle Spade Devil Slayer e dai ricordi che aveva, non era mai stato menzionato un oggetto capace di sopprimere perfino l'anima di un diavolo.


Oh giusto, Hong'er non era una normale spada ammazza demoni! La luce che irradiava quando si trasformava era diversa da quella delle leggendarie armi Devil Slayer...


Tuttavia, riuscire a creare un effetto di repressione così enorme da trascendere ogni livello... Un oggetto del genere non sarebbe dovuto esistere in questo mondo! Non era menzionato né nelle storie riguardo all'Era Primordiale, né nei ricordi ereditati... dato il livello degli dei e dei diavoli, non era possibile che avvenisse un fenomeno del genere.


A meno che... un diavolo o un dio di ordine superiore non ne affrontasse uno più debole... ma era una soppressione basata sul proprio livello!


"..." L'espressione stranamente esuberante di Yun Che fece diventare assorta Jasmine.


"Molto bene!" Il Sovrano Diabolico Moon Slaughter si infuriò. Si alzò lentamente e iniziò ad avvicinarsi. "In effetti non mi devo preoccupare di quella spada perché finirà allo stesso modo! E pensare che una creatura così inferiore sia riuscita ad infliggere una ferita ad un re come me... Imperdonabile!!"


"Ridurrò in polvere le tue ossa!!"


Tutta l'energia attorno al Sovrano Diabolico iniziò a scatenarsi. Era solo a circa cento passi di distanza da Yun Che. All'inizio pensava che ad ogni passo avrebbe intimorito questo umano, facendolo tremare di paura, era certo che il suo coraggio sarebbe svanito completamente e alla fine il nemico sarebbe fuggito con la coda tra le gambe... ma ora vedeva soltanto il sorriso freddo di Yun Che, la sua espressione non aveva alcuna traccia di paura. Invece il suo sguardo divenne più febbrile ed entusiasta, anche la sua aura si stava agitando.


Al contrario era il Sovrano Diabolico Moon Slaughter che si sentiva il cuore pesante ad ogni passo che faceva. Inoltre la luce che la spada di Yun Che irradiava era particolarmente insopportabile, lo inquietava incredibilmente e non osava nemmeno guardarla direttamente. Questa repulsione naturale per quest'arma che rappresentava la più grande minaccia per la sua vita e la sua anima continuò imperterrita, ma all'improvviso concentrò lo sguardo sulla lama. Allo stesso tempo la riconobbe...


In quell'istante si fermò e strabuzzò gli occhi.


"Spada... Divina Spada Diabolica Colpo Celeste Nemesi dei Diavoli!!"


Jasmine: "...!!!?"


Thump...


Nel momento in cui il Sovrano Diabolico iniziò a tremare di paura, tutta la sua forza sembrò affievolirsi mentre si inginocchiava, fremeva con violenza. Pareva che avesse visto la scena più terrificante di questo mondo!


Questa reazione bizzarra era cento volte più intensa rispetto a quando aveva gridato le parole "spada Devil Slayer"!


"Cosa sta succedendo ora?" Yun Che era già pronto a lanciare un assalto a tutta forza, ma non si sarebbe mai immaginato che il nemico si sarebbe spaventato così tanto all'improvviso. Si accigliò e fissò il Sovrano Diabolico Moon Slaughter... Che fosse impazzito per la solitudine?


"Ha appena gridato un nome... Divina Spada Diabolica Colpo Celeste Nemesi dei Diavoli?" Esclamò all'improvviso Yun Che: "Oh, giusto! Il suo nome è proprio adatto alla sua trasformazione. Che sappia delle origini di Hong'er? Dopotutto, come lei, anche lui proviene dall'Era Primordiale!"


"...Ora non è il momento di preoccuparsi di questo!" Gridò Jasmine con voce strana, ma non si occupò dei dubbi di Yun Che: "Ricorda cos'ho appena detto, non trattenerti, usa tutti i tuoi assi nella manica, devi uccidere a tutti i costi questo Sovrano Diabolico Moon Slaughter!" Ora il suo fisico e i suoi poteri sono bloccati da Hong'er. Inoltre, ha lanciato la sua spada nel continente del Cielo Misterioso, quindi hai il vantaggio assoluto in termini di armi... metticela tutta! Puoi ucciderlo!"


"Va bene!" Yun Che mise da parte tutti i suoi dubbi e iniziò a scatenare il suo intento omicida.


"Im... impossibile! Impossibile! Impossibile!!" Gridò istericamente il Sovrano Diabolico Moon Slaughter, sembrava stesse parlando da solo: "L'aspetto... è proprio uguale... e questo potere diabolico... No! Non è possibile... non è possibile! Il colore non è lo stesso... e anche se lo fosse... allora come fa ad emanare l'aura di una spada Devil Slayer..."


In quel momento il diavolo rizzò la testa e ruggì: "Quell'arma... che tipo di spada è, da dove proviene?!!"


Aveva appena gridato che le origini e la storia di quell'arma non erano importanti... ma in quel momento si era ripetuto e con un tono ancora più frenetico.


"Parli troppo!" Rispose ad alta voce Yun Che. Dopodiché si precipitò verso il nemico: "Perché non lo chiedi al Re Yama quando lo vedrai all'inferno?!"


Le parole di Yun Che fecero ardere lo sguardo del Sovrano Diabolico Moon Slaughter. Lo fece infuriare rendersi conto di aver mostrato un'espressione così patetica e codarda di fronte ad un essere umano. "Ti mutilerò, poi ispezionerò la tua anima!!"


Aveva cambiato idea e aveva deciso di uccidere Yun Che... Era chiaro che avrebbe dovuto scoprire da dove proveniva quella spada vermiglia!


Tutta l'energia diabolica nel suo corpo si gonfiò mentre dei segni grigio scuro si accesero sulla sua schiena. In un istante l'energia diabolica formò un'enorme ombra nera dietro di lui. Era alta dieci metri e aveva nove teste sinuose, sembrava un mostro leggendario, un'Idra a Nove Teste!


Un'aura brutale e frenetica divampò dall'ombra, facendo agitare anche tutto il resto dell'energia del Nido Diabolico Moon Slaughter. Dopodiché l'ombra si dissolse in nove raggi di luce che sfrigolarono verso Yun Che.


"Queste sono le Nove Morti di Notte Eterna del Tomo Illusorio Diabolico! Contiene nove tipi diversi di concetti negativi e distruggeranno la tua mente ancora prima di ferirti!"


Yun Che rimase impavido e risoluto, sorrise freddamente. Tutte le giunture del suo corpo scricchiolavano mentre ondeggiava la Spada Colpo Celeste Nemesi dei Diavoli che pesava quasi cinquecentomila chili. Le fiamme del Corvo Dorato percorsero la spada enorme e generarono una tempesta di fuoco che colpì con forza i nove raggi di energia.


L'attacco del Sovrano Diabolico Moon Slaughter furono divorati dalla tempesta e in un istante lo spazio nell'area si frantumò completamente. Il colore del vento cambiò mentre risuonavano esplosioni assordanti e un suono acuto e terribile che proveniva da qualcosa che veniva divorato.


Dato il livello dello scontro, il Nido Diabolico Moon Slaughter che era incredibilmente robusto, era fin troppo piccolo. Entrambi i loro poteri impattarono con violenza e sembrava che la terra intera stesse tremando. Gli abiti sul corpo di Yun Che erano stati ridotti in brandelli e le sue pupille rilasciarono una profonda luce rossa. Scatenò la sua Spada Colpo Celeste Nemesi dei Diavoli più e più volte e ogni colpo era accompagnato da un'esplosione terrificante.


Boom! Boom! Boooom...


Yun Che aveva sferrato più di dieci colpi, respingendo i nove raggi di energia diabolica a più di trenta metri di distanza senza permettere ad uno solo di essi di avvicinarsi. L'attacco che aveva usato il settanta per cento del potere del Sovrano Diabolico Moon Slaughter era stato spazzato via completamente. Dopodiché, il diavolo sfrecciò velocemente e sporse le sue mani nere percorse da una densa energia verso la gola di Yun Che.


Boom!!


La spada e gli artigli si scontrarono mentre le fiamme scarlatte si avventarono sull'energia nera come la pece. Yun Che tremò e si piegò mentre provava un po' di shock... Il nemico aveva usato la sua mano avvolta da energia oscura per affrontare direttamente la Spada Colpo Celeste Nemesi dei Diavoli!


Solo in base a questo, Yun Che si era reso conto che se non fosse per Hong'er, non sarebbe riuscito a rivaleggiare con il Sovrano Diabolico Moon Slaughter.


Ma l'allarme e lo stupore del diavolo erano cento volte più intensi! Era sbalordito che il potere di una razza nobile e superiore come la sua fosse stato bloccato da questo essere umano inferiore!


Ciò che lo inquietò ancora di più era che... nel momento in cui il suo potere era entrato a contatto con la spada vermiglia, si era indebolita drasticamente! Sembrava che qualcosa stesse sottraendo la sua energia!


Pop! Pop! Pop...


Tutte le ossa del corpo di Yun Che scricchiolarono e i suoi occhi prima rosso spento si riempirono di frenesia e intento omicida. Prima che il contraccolpo dell'attacco precedente si fosse disperso, fece una capriola a mezz'aria e menò un fendente verso il Sovrano Diabolico Moon Slaughter.


"Patetico essere umano... se ci fossi stato solo tu allora ti saresti potuto scordare di rivaleggiare con un re come me!!"


Il diavolo ruggì per la furia e usò i suoi artigli. Allo stesso tempo, la luce nera si gonfiò fino a raggiungere un raggio di decine di metri. L'energia oscura avanzò con l'intenzione di fare a pezzi la Spada Colpo Celeste Nemesi dei Diavoli.


Boom! Boom! Boom! Boooom...


Le fiamme esplosero con violenza e l'energia oscura seminò il caos per questo luogo. Nell'arco di pochi secondi, il fuoco e la luce cupa si erano scontrate per cento volte mentre il piccolo campo di battaglia sembrava travolto da una calamità... Se non fosse stato il Nido Diabolico Moon Slaughter ma un'isola ampia cinquecento chilometri, sarebbe stata già annientata.


Nazione Ventoblu. Città imperiale, sala principale del palazzo.


Cang Yue era seduta su un trono e sorrideva lievemente. Il suo cuore era calmo e pacifico mentre leggeva accuratamente una pergamena di giada.


In quel momento sentì una lieve increspatura di Energia Misteriosa percorrere la sua Giada di Trasmissione del Suono.


Cang Yue posò il rotolo e prese la giada. Era la voce di Xiao Lingxi... e la regine poteva sentire un po' d'ansia nel suo tono.


"...Cosa?!" Dopo aver sentito il messaggio, si alzò di scatto, le sue sopracciglia a luna crescente si corrugarono.


Dopo aver ponderato la questione, prese di nuovo la Giada di Trasmissione del Suono e rispose. "Lingxi, non agitarti. Devi dedicare tutte le tue energie per fare stare tranquilla la Settima Sorella, non devi lasciare che accada qualcosa al bambino! Penserò immediatamente ad un modo per trasmettere un messaggio a mio marito."


Anche dopo aver posato la Giada di Trasmissione del Suono, Cang Yue rimase accigliata per molto tempo. Mormorò tra sé e sé: "Mio marito al momento è nel Palazzo Supreme Ocean, che è a centocinquantamila chilometri di distanza. Il talismano di grado più alto può mandare un messaggio solo ad una distanza di circa cinquantamila chilometri..."


"Rimane solo Asgard Nuvola Gelida! Forse avranno un modo per mandare una trasmissione del suono a mio marito!"


"Uomini! Convocate i Capi Palazzo Dongfang e Qin!" Gridò con un tono di voce ansioso Cang Yue.


Il talismano di livello più alto poteva arrivare solo ad una distanza di circa cinquantamila chilometri. Inoltre era incredibilmente costoso. Anche così non avrebbe comunque raggiunto il Palazzo Supreme Ocean, che era a centocinquantamila chilometri di distanza. Asgard Nuvola Gelida era la sua sola speranza... ma le sole impronte di trasmissione che aveva per contattarli erano quelle di Yun Che, Feng Xue'er e Xia Qingyue. Ora però nessuno di loro era a Asgard Nuvola Gelida.


Dopo un brevissimo periodo di tempo, Dongfang Xiu e Qin Wushang arrivarono velocemente.


"Capo Palazzo Qin!" Gridò Cang Yue senza badare alle formalità: "Devi mandare assolutamente una trasmissione del suono a tutti i Palazzi Profound della Nazione Ventoblu e ordinare loro di cessare ogni altra attività nel giro dei prossimi tre giorni, voglio che dedichino i loro sforzi a cercare Xiao Yun!"


"Xiao Yun?" Qin Wushang e Dongfang Xie ne furono sorpresi: "Cos'è successo?!"


"Xiao Yun è scomparso quattro ore fa." Disse con solennità Cang Yue. "Se qualcun altro fosse scomparso per quattro ore, non sarebbe stato strano, ma Xiao Yun normalmente non si allontana nemmeno di mezzo passo da sua moglie. Il fatto che sia scomparso all'improvviso è davvero strano! Capo palazzo Qin, dobbiamo usare ogni minuto e non abbiamo tempo per spiegazioni o ipotesi!
Sapete già che aspetto ha Xiao Yun, quando è svanito indossava dei semplici abiti bianchi e aveva del tessuto bianco avvolto alla vita... quindi andate ad informare tutti i Palazzi Profound! Ma ricordate, tutti i Palazzi Profound devono fare le loro indagini in segreto! Non dobbiamo diffondere questa notizia in giro! Nel momento in cui qualcuno scopre tracce di Xiao Yun, deve riferirlo il più velocemente possibile!"


"Capito!" Gridò Qin Wushang. Sapeva che questa questione era incredibilmente importante e non disse altro. Invece si girò ed iniziò ad eseguire gli ordini.


"Dobbiamo mandare qualcuno a clan della Nuvola Vagante?" Chiese Dongfang Xiu.


Cang Yue scosse la testa: "La forza misteriosa di Xiao Yun e sua moglie sono impareggiabili. L'altra parte è riuscita a rapire Xiao Yun senza destare alcun allarme. Quindi se volessero attaccare, ogni nostro intervento sarebbe inutile."


"Capo Palazzo Dongfang, mio mar... Yun Che al momento è nel Palazzo Supreme Ocean e solo le discepole di Asgard Nuvola Gelida sono in grado di contattarlo! Voglio che parti per Asgard Nuvola Gelida subito! Anche se devi viaggiare giorno e notte, devi arrivare a Asgard Nuvola Gelida entro le prossime ventiquattro ore a qualunque costo! Informateli di cos'è successo! Naturalmente sapranno cosa fare dopo."


Dongfang Xiu annuì brevemente per poi spiccare il volo e scomparire dalla grande sala mentre si precipitava verso nord.
                                


                                



