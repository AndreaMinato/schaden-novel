---
title: Capitolo 786 – Spada Colpo Celeste Nemesi dei Diavoli
pubDate: 2025-02-03T07:52:46.872Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


Le fiamme continuarono a bruciare, ma si erano affievolite. La tempesta e il costante tremore del Nido Diabolico Moon Slaughter erano finiti. Yun Che era accasciato a terra, i muscoli del suo corpo bagnato di sangue stavano fremendo, colti dagli spasmi. Ogni tanto risuonavano dei gemiti rochi dalla sua bocca... che dimostravano che non solo era ancora vivo, ma aveva ancora qualche parvenza di coscienza.


"Yun Che, non provare nemmeno ad alzarti. Concentrati subito ad attivare la Grande Via del Budda invece!" Ordinò velocemente Jasmine.


La voce della ragazza diminuì i tremori di Yun Che. Non provò più a muoversi, invece chiuse gli occhi e concentrò tutte le sue forze ad attivare la Grande Via del Budda. Poteva scorgere il suo corpo ricoperto di sangue con la sua vista sfocata, eppure non sentiva il minimo dolore... sembrava che il suo intero corpo non gli appartenesse più.


Alla fine del Nido Diabolico Moon Slaughter, a più di dieci passi a destra di Yun Che, il fuoco continuava a bruciare. Sorprendentemente ciò che stava ardendo era il corpo del Sovrano Diabolico Moon Slaughter.


Il suo braccio sinistro e le sue gambe erano stati separati dal suo corpo, giacevano a terra a pezzi. Ciò che rimaneva era solo il braccio destro che poteva essere considerato a stento intatto. Il suo corpo era ridotto in condizioni pietose. Sembrava fango pestato da un intero battaglione di soldati. E questa poltiglia veniva anche consumata lentamente dalle fiamme del Corvo Dorato.


Le dita del suo braccio destro stavano tremando e una voce raschiante come la carta vetra risuonò: "Io... davvero..."


Questo rumore fece fremere Yun Che. Dopodiché iniziò a dimenarsi furiosamente per alzarsi. Jasmine disse: "Non ti preoccupare di lui, l'hai ridotto a brandelli. Il motivo per cui può ancora parlare è perché sta usando l'ultimo briciolo della sua energia diabolica. Presto morirà."


"..." Le palpebre di Yun Che si spaccarono mentre la sua espressione diventava più rilassata. Sorrise lievemente per poi dire con grande difficoltà: "Jasmine... grazie, se non fosse stato per te..."
"Umpf! Se non fosse stato per me saresti morto in modo ancora peggiore di lui!" Sbuffò Jasmine.
Ma stavolta non lo rimproverò perché aprire il cancello di "Tuono" visto che era stata davvero l'unica possibilità di salvezza a sua disposizione... e alla fine il fato era stato dalla sua parte.


Le sue ferite erano davvero gravi e un altro praticante di arti marziali sarebbe stato spacciato se fosse finito nelle sue condizioni. Comunque queste ferite non potevano condannarlo a morte e si sarebbe potuto riprendere in poco tempo...


"Sovrano Diabolico Moon Slaughter, quali sono le tue ultime parole?!" Chiese Jasmine con voce fredda.
"Coff..." Il diavolo parlò con un tono di voce pieno di dolore e disperazione: "Perfino il sigillo... del Dio Malvagio... che è durato per un milione di anni... non è riuscito ad uccidermi... Eppure un re come me... è davvero morto... per mano di... un patetico umano..."


"Umpf! Anche se il sigillo di un milione di anni non è riuscito ad ucciderti, alla fine sei morto comunque a causa del suo potere! Sembra che, non importa quanto lotti, anche se sei resistito per un milione di anni, alla fine non sei riuscito a sfuggire al tuo fato di morire per mano del Dio Malvagio!"


La voce di Jasmine era tetra. La morte imminente del Sovrano Diabolico Moon Slaughter le aveva fatto tirare un grosso sospiro di sollievo, ma era ancora inquieta... Se non fossero entrati in questo luogo per trovare il Fiore Netherworld Udumbara, se Yun Che non fosse stato spericolato e non avesse deciso di rimanere indietro, allora non avrebbero saputo che questo posto stava nascondendo un diavolo dei tempi antichi.


Non poteva immaginare cosa sarebbe successo se il Sovrano Diabolico avesse continuato a nascondersi in questo luogo fino al giorno in cui avesse recuperato le forze.


Yun Che aveva rischiato la sua vita per uccidere il Sovrano Diabolico per preservare la sua vita e ottenere il Fiore Netherworld Udumbara, ma alla fine aveva comunque ucciso un diavolo! Forse nessuno in questo universo l'avrebbe mai saputo, ma aveva eradicato un'enorme calamità che avrebbe travolto innumerevoli mondi in futuro.


"Dio... Malvagio..." Mormorò il Sovrano Diabolico Moon Slaughter per poi ridere con voce roca. "Ah... ahah... ah... Credi davvero che... il Dio Malvagio... sia davvero... un dio..."


"Cosa? Se il Dio Malvagio non è un dio, sarebbe un umano o un diavolo invece?!" Disse con una fredda risata. "Anche se stai per morire, sei comunque un diavolo che è vissuto per oltre un milione di anni, ma l'unica cosa che vuoi dire prima di morire sono queste ridicole assurdità?"


"Eheh... eheheh..." Il Sovrano Diabolico continuò a ridere, ma il suo tono sembrava piuttosto bizzarro. In quel momento il braccio che gli rimaneva tremò mentre si alzava lentamente. Allungò gli artigli che iniziarono ad emettere una debole luce nera.


"...!" Jasmine si inquietò... che gli rimanesse ancora altra forza?!


Ma si rilassò immediatamente. Anche se le ferite di Yun Che erano estremamente gravi ora e non poteva resistere, aveva comunque la protezione della stirpe del Dio Drago e della Grande Via del Budda. Anche se il Sovrano Diabolico Moon Slaughter potesse rilasciare un ultimo raggio di energia diabolica non sarebbe comunque sufficiente ad uccidere Yun Che.


Al massimo sarebbe stata solo un'altra ferita.


Una sfera nera come la pece delle dimensioni di un occhio di drago apparì al centro della mano del diavolo. I suoi artigli iniziarono a tremare mentre parlava con voce piena di risentimento: "Patetico umano... che ha anche ereditato il potere del Dio Malvagio... sacrificherò la mia sfera diabolica.... per dannarti in eterno!!"


Tutto il resto del suo potere si radunò nel braccio tremante mentre scagliava qualcosa in avanti... La sfera oscura volò verso Yun Che entrando nel suo corpo.


Questo avvenimento improvviso e bizzarro allarmò Jasmine che disse con tono profondo: "Cos'era quello?! Cosa hai lanciato verso di lui?!"


"Ah... ahahahah... AHAHAHAHAH..." Il Sovrano Diabolico iniziò a ridere selvaggiamente e la sua risata roca era piena di dolore, amarezza... e una gioia distorta.


"UWAAAAAAAAHHHHH!!"


In quel momento un gemito pieno di dolore provenne dalla bocca di Yun Che, mentre il suo corpo veniva coperto all'improvviso da un bagliore nero... Inoltre l'aura di questa luce era composta da energia diabolica!


"!!" Jasmine non badò ai rischi che avrebbe corso e uscì velocemente dalla Perla del Veleno Celeste per rientrare nel corpo di Yun Che. I suoi sensi si fissarono sulla sfera nera come la pece all'interno. Con stupore, scoprì che si era infiltrata nelle Vene Misteriose del giovane. Rilasciava uno strato di luce nera che colorava le Vene Misteriose di nero.


Jasmine allungò una mano cercando di usare il suo potere per annientarla... Ma nel momento in cui lo fece, rimase scioccata e impallidì.


L'aura diabolica che la sfera irradiava non era forte; si poteva dire che fosse incredibilmente debole. Non sarebbe riuscita nemmeno ad uccidere Yun Che, ma il livello di quest'aura era spaventosamente alto!


Questo andava oltre i limiti della sua conoscenza e della sua esperienza!


All'improvviso Jasmine si ricordò che il Sovrano Diabolico aveva mormorato "sfera diabolica" prima di lanciarla...


Che fosse la sfera dell'origine diabolica del Sovrano Diabolico?


Era la sfera diabolica che si diceva possedesse antica forza vitale diabolica, anima dell'origine e oscurità?!


Un oggetto al livello dei diavoli!!


Le piccole mani di Jasmine tremarono lievemente... No, non poteva farlo!! Se questa era davvero la sfera diabolica di cui parlavano gli annali, anche se il suo potere era estremamente debole, non era comunque qualcosa che poteva distruggere! Inoltre, sembrava si fosse fusa di forza con le Vene Misteriose del Dio Malvagio... Anche se l'avesse rimossa, molto probabilmente avrebbe danneggiato le Vene Misteriose di Yun Che!


Cosa stava succedendo?! Queste erano le Vene Misteriose del Dio Malvagio, come poteva una sfera diabolica fondersi con esse così facilmente? Che il livello della sfera diabolica fosse così alto e l'Energia Misteriosa di Yun Che così bassa che non fossero riuscite a resistere?


L'espressione di Jasmine continuava a cambiare mentre rifletteva. Alla fine allungò di nuovo la mano e fece divampare Energia Misteriosa scarlatta. Ridusse il suo potere sempre di più... Ripeté il processo più di dieci volte per poi spingerla nelle Vene Misteriose di Yun Che. Dopodiché avvolse la sua Energia Misteriosa attorno alla sfera nera come la pece.


Immediatamente la luce cupa fu avvolta e ricoperta dalla luce rossa e l'energia diabolica svanì completamente... era stata sigillata dai poteri di Jasmine.
La ragazza fece cadere il braccio mentre tornava nbella Perla del Veleno Celeste... Sigillare questo oggetto era la sola opzione a cui potesse pensare al momento, ma per evitare di ferire le Vene Misteriose di Yun Che, non osava usare troppa forza. Quindi quel sigillo non sarebbe durato per molto tempo. D'ora in avanti avrebbe dovuto rinnovare quel sigillo ogni tanto.


"Sovrano Diabolico Moon Slaughter..." Yun Che poteva sentire i cambiamenti nel suo corpo e nelle sue Vene Misteriose mentre ansimava: "Cosa... mi hai fatto?!"


"Ti ho dato... una grande benedizione... che non saresti mai riuscito ad ottenere... anche se l'avessi desiderato... ah... ahah... kuh..." Dalla bocca del Sovrano Diabolico schizzò del sangue nero che conteneva grande parte della sua forza vitale.


"Tu..." Yun Che ringhiò stringendo i denti, ma non riuscì ad alzarsi.


"Non ti preoccupare, l'ho già sigillato." Disse freddamente Jasmine. Anche se aveva detto a Yun Che di non temere, era piena di inquietudine. Perché ora che una sfera diabolica si era fusa nelle Vene Misteriose del Dio Malvagio, forse... un giorno potrebbe causare un cambiamento bizzarro che nessuno sarebbe riuscito a prevedere.


Oggetti al livello dei diavoli erano incontrollabili perfino per Jasmine.


"Eheh..." Il Sovrano Diabolico non si mosse più e la sua voce era diventata lieve come il ronzio di un insetto: "Voi... patetici... e stupidi esseri umani... credete davvero che la nostra razza dei diavoli... sia stata distrutta completamente...?"


"Ciò che... è stato... bandito... un giorno... sicuramente..."


Le ultime tracce di luce nera negli occhi del Sovrano Diabolico Moon Slaughter scomparirono completamente.


Questo era il re del clan dei diavoli Notte Eterna, un diavolo che era sfuggito ad una calamità che aveva afflitto gli dei e i diavoli durante i tempi antichi, era scappato al sigillo di un milione di anni del Dio Malvagio, ma alla fine era morto per mano di un essere umano e sarebbe rimasto per sempre nell'oscurità eterna del Nido Diabolico Moon Slaughter.
                                


                                



