---
title: Capitolo 788 – La Mia Jasmine (1)
pubDate: 2025-02-03T07:52:46.873Z
tags:
    - atg
---


<em><strong>Capitolo regolare,</strong>
2 Capitoli in coda, 0/10,
-Schadenfreude</em>


Yun Che esaminò le sue ferite per poi concentrarsi sul suo obiettivo.


I quattro petali rilasciavano una luce viola estremamente bizzarra e fantastica. Una volta che Yun Che arrivò entro centocinquanta metri di distanza, poteva sentire chiaramente una pressione sulla sua anima. Il giovane si fermò, sussultò e poi disse con un tono di voce calmo: "Jasmine, non ti preoccupare. Non sono così sciocco da morire per aver sopravvalutato la mia forza. Inoltre la mia vita è comunque collegata con la tua. Il motivo per cui la mia anima è stata quasi strappata via dal Fiore Netherworld Udumbara la prima volta era perché non avevo sperimentato il suo vero terrore, quindi non mi ero preparato abbastanza."


"Ora so che metodo usa per rubare l'anima di qualcuno. Questo insieme al fatto che ha solo quattro petali lo rende molto meno terrificante rispetto a prima. Se userò tutte le mie forze durante questo tentativo, potrò avere qualche possibilità. Ho anche la Perla del Veleno Celeste, quindi finché potrò avvicinarmi, raccoglierli non sarà un problema."


"Se alla fine fallirò e non avrò alcuna speranza di riuscire, allora mi arrenderò."


"Umpf!" Jasmine sbuffò con rabbia e rispose: "Comunque non posso fermarti qualunque cosa dica, quindi non perderò più tempo con te! Quando sarai tormentato al punto da iniziare ad implorare di morire, non biasimarmi per non averti avvertito!"
"Capito."


Yun Che strinse i pugni mentre si aggrottava le sopracciglia... Durante questa vita era convinto che non si sarebbe mai dimenticato quanto era terrificante l'abilità del Fiore Netherworld Udumbara. Ora che ci ripensava, il suo spirito iniziò a tremare incontrollabilmente provando un intenso orrore.


Se si trovasse di fronte a qualcos'altro, anche se fosse stato un tesoro leggendario, un artefatto impareggiabile o anche una montagna di Cristalli Divini, se ne sarebbe andato senza alcuna esitazione... perché non era assolutamente disposto a sperimentare di nuovo un dolore del genere.


Ma aveva di fronte il Fiore Netherworld Udumbara... Il solo Fiore Netherworld Udumbara in questo mondo.


"Ci riuscirò sicuramente!"


"Ahh!!"


Mormorò Yun Che per poi gridare. Il suo corpo iniziò a bruciare alzandosi in volo e precipitandosi a piena forza sul Fiore Netherworld Udumbara.


La prima volta che si era avvicinato, tutto il suo potere si era dissipato all'istante... Quindi stavolta voleva vedere se avrebbe potuto usare la velocità per chiudere le distanze in poco tempo.


Ding...


Il bagliore infernale davanti a lui si espanse e il mondo diventò silenzioso all'improvviso. Dopodiché aghi d'acciaio infilzarono la sua anima e innumerevoli mani oscure emersero dalle profondità dell'abisso per strappare ogni pezzo del suo spirito...


Bang!!


Yun Che cadde a terra. Tutte le fiamme sul suo corpo si erano spente. La sua anima si stava torcendo e lacerando, un enorme dolore lo accompagnava facendo fremere incontrollabilmente tutto il suo corpo. Ogni singola cellula del suo organismo stava tremando per il dolore.


Strinse i denti con tutta la sua forza, trattenendosi dal gridare. Sotto questo immenso dolore, la sua vista si era offuscata, ma poteva ancora vedere quella luce bizzarra. Era a circa cinquanta metri di distanza da lui.


Era anche questo bagliore che gli permetteva mantenere intatta la sua psiche. Si rialzò a stento e provò a barcollare verso la luce viola, tuttavia subito dopo aver fatto un passo in quella direzione...


Era solo un passo in più verso il fiore... eppure in un istante i migliaia di aghi che stavano infilzando la sua anima si trasformarono in diecimila lame...


Quando aveva consumato metà della sua forza vitale nell'infliggere il colpo finale al Sovrano Diabolico Moon Slaughter, facendolo a pezzi, non aveva nemmeno emesso un piagnucolio di dolore. Ora però Yun Che stava rilasciando delle grida che facevano gelare il sangue. Solo avvicinarsi di un passo era come trovarsi nell'inferno dell'inferno stesso. Sentiva il suo corpo e la sua anima lacerarsi. Non aveva mai provato un dolore del genere, superava perfino la sua comprensione del dolore stesso!


Inoltre questa sensazione gli aveva anche fatto provare terrore!


Paura e orrore inghiottirono tutto il resto della volontà e del coraggio di Yun Che. Il suo corpo colto dai fremiti reagì da solo ruzzolando all'indietro.


Questa sensazione diminuì drasticamente ad ogni pollice per cui si ritirava. Una volta che la sua mente era tornata limpida, riprese il controllo sul suo potere e il suo corpo. Yun Che continuò a barcollare all'indietro, incespicando. Alla fine si fermò quando raggiunse una distanza da cui il dolore era sopportabile. Si inginocchiò a terra usando le braccia per sorreggersi. Ansimò pesantemente, il sudore colava lungo la sua fronte a fiumi e in un batter d'occhio bagnò il terreno sotto la sua testa.


"Ahhh... Ahhh... Ahhh..."


Il suo corpo continuò a fremere incontrollabilmente per più di dieci secondi mentre respirava affannosamente. A questo punto Yun Che si sentì come se avesse sopportato la tortura più crudele del mondo... No! Questo dolore era ancora più terrificante di ogni tortura che potesse immaginare.


Si girò, alzando il suo viso pallido per guardare la posizione che aveva raggiunto prima. Era a soli quarantacinque metri di distanza dal Fiore Netherworld Udumbara. Poteva sentire che quella distanza era il suo limite. Se avesse provato ad avanzare, anche di un solo piccolo passo... non sarebbe riuscito a sopportare il dolore.


Non poteva immaginare che sorta di inferno terribile lo avrebbe aspettato se avesse continuato. Non sapeva che prova terrificante lo avrebbe aspettato ad un solo passo dal Fiore Netherworld Udumbara.


Quarantacinque metri... Per lui normalmente sarebbe stata una distanza brevissima, ma in questo luogo sembrava ancora più lontano di un varco di un milione di chilometri.


Un passo significava inoltrarsi in un abisso... Un passo avrebbe attraversato un baratro!


"Stai... bene?" Chiese Jasmine con un tono preoccupato, ma nel momento in cui notò la sfumatura della sua stessa voce, divenne gelida: "Umpf! Tutto questo perché hai sopravvalutato la tua forza! Lo dirò ancora una volta! Il Fiore Netherworld Udumbara non è qualcosa a cui una persona di questo piano si possa avvicinare! Per quanto riguarda il dolore, ora lo hai sperimentato una seconda volta! Ad essere sinceri, il fatto che tu non sia ancora crollato è già lodevole! Perché questo tipo di dolore anche se io... anche se lo dovesse sopportare un dio delle leggende, avrebbe comunque difficoltà a resistere! Figuriamoci qualcuno come te!"


Quando Jasmine finì di parlare, Yun Che si era di nuovo alzato. Dopodiché si girò verso il Fiore Netherworld Udumbara. Stavolta però la determinazione nei suoi occhi era scomparsa da tempo rimpiazzata da paura.


Negli ultimi anni Yun Che non aveva avuto paura di nulla, né di un potere incredibile, né della morte che si avvicinava o di una forza naturale a cui non poteva resistere...


Questa era la prima volta che aveva sperimentato paura a causa del "dolore".


Crack!


Strinse la mano sinistra così forte che si ruppe le ossa di due dita... ma il suo volto pallido non fece nemmeno una smorfia. Questo perché non era nemmeno il morso di una formica in confronto al dolore che aveva sentito prima.


"Cosa stai facendo?" Le sue azioni scioccarono Jasmine. Sapeva molto bene che tipo di dolore aveva sopportato prima Yun Che e anche lei percepiva l'orrore che gli aveva fatto provare. Così pensava che il giovane non avrebbe più provato a riavvicinarsi... e forse non l'avrebbe nemmeno più guardato, eppure ora... stava di nuovo tentando di prenderlo!
"Non ho... ancora fallito!!" Disse con voce roca Yun Che, ma aveva un tono tremante a causa della paura.


"Tu... non ti sei ancora arreso?! Sei davvero così testardo?!" Gridò con rabbia Jasmine.


"Questo Fiore Netherworld Udumbara... è proprio di fronte a me! È a soli sessanta metri di distanza ora! Se perdessi il coraggio e mi fermassi questo piccolo ostacolo, allora dove... avrei la faccia di rivederti la prossima volta?!"


"Me?!" Gridò sorpresa Jasmine. "Che piccolo ostacolo?! Come diavolo sarebbe un piccolo ostacolo per te?! Il dolore si infiltra nell'anima e non è qualcosa di paragonabile ad una mera sensazione fisica." Jasmine un tempo aveva sentito questo tipo di dolore prima quando aveva ereditato la forza misteriosa del Dio Stellare Heaven Slaughter. Così capiva bene quanto era straziante! Anche qualcuno di potente come lei avrebbe tremato di paura ogni volta che si fosse ricordata di quell'esperienza. E fino ad ora non avrebbe avuto comunque il coraggio di rifarlo!


Tuttavia per un Fiore Netherworld Udumbara incompleto, Yun Che era disposto ad affrontare quel dolore una terza volta!!


Yun Che non aspettò la risposta di Jasmine. Con un ruggito si precipitò di nuovo verso la pianta, sbalordendo Jasmine.


Quarantacinque metri...


Questa distanza si rivelò di nuovo un enorme ostacolo. Ancora una volta Yun Che sentì tutta la sua forza dissiparsi mentre cadeva a terra. Strabuzzò gli occhi che gli sembrava stessero per esplodere e strinse così tanto i denti che quasi li ruppe mentre faceva un altro passo avanti.


"UWAAAAAAAHHHHHH!!"


Un grido straziante risuonò in ogni angolo del Nido Diabolico Moon Slaughter. Era così agghiacciante e acuto che perfino i ciottoli a terra iniziarono a tremare. Questo istante di dolore era qualcosa che Yun Che non poteva nemmeno descrivere a parole e per un attimo pensò perfino di suicidarsi per sfuggire al dolore.


L'unica cosa che riempiva la sua mente e il resto della sua volontà era il suo istinto di scappare... scappare ad ogni costo! Mentre continuava a gridare, il suo corpo stava ruzzolando all'indietro... Quando aveva ripreso un po' di lucidità, era già rotolato a sessanta metri di distanza.


Il viso di Yun Che era ancora più pallido di prima e il suo corpo stava tremando come un insetto sul punto di morire. Rivoli di sudore freddo scorrevano lungo il suo corpo. Strinse i denti... Stavolta ci aveva messo trenta secondi prima che il suo corpo si fermasse.


"Basta, non provare di nuovo. Quante volte devo dirti, è impossibile che tu riesca! Stai solo soffrendo per nulla!" Stavolta Jasmine non lo rimproverò, si sentiva solo un po' di tremore nella sua voce. All'inizio era convinta che, non importava quanto fosse forte la determinazione di una persona, nel momento in cui un si sentisse questo dolore, avrebbe lasciato un ricordo orribile a cui non si avrebbe più avuto il coraggio di pensare. Yun Che invece... ci aveva di nuovo provato.


Le sue azioni erano così disperate da sembrare un suicidio, un'esperienza che perfino gli dei avrebbero temuto. Non lo stava facendo per dei suoi desideri egoisti... ma per lei!!


Quando Yun Che aveva sopportato quelle tempeste spaziali nell'Arca Primordiale Misteriosa, ciò che aveva sperimentato era il dolore fisico più forte. Jasmine aveva ammirato le sue abilità di sopportazione, ma non era troppo sorpresa dal risultato. Tuttavia, in confronto al dolore fisico... quello spirituale era ad un livello completamente diverso!!


Perfino farsi strappare ogni singolo osso e vaso sanguigno dal corpo era milioni di volte meno doloroso rispetto ad una lacerazione dell'anima!
                                


                                



