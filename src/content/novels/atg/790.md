---
title: Capitolo 790 – La mia Jasmine (3)
pubDate: 2025-02-03T07:52:46.873Z
tags:
    - atg
---


<em><strong>CAPITOLO SPONSORIZZATO, ringraziamo Okzeker!</strong>
1 Capitolo in coda, 0/10,
-Schadenfreude</em>


L'immagine del Dio Drago si era affievolita e sembrava che stesse per scomparire da un momento all'altro. In quell'istante, le pupille di Yun Che brillarono mentre il grido di una fenice risuonava nella stanza, l'immagine della bestia divina si formò dietro la schiena...


Dopo aver rilasciato l'Anima del Dio Drago, aveva rivelato quella della fenice senza esitare. Le due aure si combinarono indebolendo lievemente il potere del Fiore Netherworld Udumbara. Yun Che ruggì precipitandosi in avanti. Durante questo scatto coprì altri tre metri.


Ora era a soli ventuno metri di distanza dal fiore!


"Che... che prova avresti?!" La voce provata di Jasmine mostrava che stava per perdere il controllo delle sue emozioni. Inspirò profondamente mentre cercava di mantenere la calma e la compostezza: "Va bene... bene... Sarai contento solo dopo avermi trascinato nella fossa con te una volta che sarai torturato a morte e verrai privato della tua anima?! Se non ti sbrighi a tornare in un'area sicura, condannerai anche me!
Ho sopportato molti anni quel veleno diabolico e non è stato facile per me arrivare a questo punto! Quindi se la tua stupidità di oggi finirà per causare la mia morte... non ti perdonerò mai e poi mai, nemmeno nelle nostre prossime vite!!"


Mentre le fiamme bruciavano, il grido dell'Anima della Fenice si indebolì gradualmente. Yun Che ora era a soli diciotto metri di distanza dal Fiore Netherworld Udumbara... Anche Jasmine non riusciva a credere che Yun Che potesse sopportare questo strazio terrificante. Le grida di dolore erano diventate così roche da non sembrare quasi più umane. Era così lento da assomigliare ad un vecchio sull'orlo della morte, ma il suo corpo continuava a strisciare lentamente in avanti...


Se il Sovrano Diabolico Moon Slaughter fosse ancora vivo, forse nemmeno lui avrebbe creduto ai suoi occhi.


"Jasmine..." Mormorò Yun Che a voce così bassa che nemmeno lui si sentiva chiaramente: "Credimi... ce la posso fare... sicuramente..."


"Sei ancora... più giovane di me... Eppure ad una così giovane età... potevi contare solo... solo una persona... per vivere... So quanto è... doloroso... e triste... quel tipo di vita..."


"Anche se sei... altera... testarda... irascibile... e adori rimproverarmi... non permetterei mai... che provassi compassione per me... ma... so che... desideri la libertà... più di qualunque altra cosa..."


"Se... ci perdessimo questa occasione... non so... quanti altri anni dovremo... io... non... lo..."


"AAHHHH!!!"


Un altro grido riecheggiò, l'immagine di un terzo Spirito Divino apparì dietro Yun Che. Anche l'Anima del Corvo Dorato era stata attivata, stava rilasciando tutta la sua energia spirituale senza alcuna riserva.


Questa esplosione di energia permise a Yun Che di avanzare ulteriormente.


Quando cadde di nuovo a terra, era a soli quindici metri di distanza dal Fiore Netherworld Udumbara.


Ma questi brevi quindici metri erano l'abisso più vasto e terrificante nell'intero continente del Cielo Misterioso.


A questo punto, chiunque non avesse sperimentato personalmente lo stesso dolore, non sarebbe riuscito ad immaginare cosa stava sopportando Yun Che.


Le Anime del Dio Drago, della Fenice, del Corvo Dorato... Tutti e tre i Divini Spiriti stavano irradiando luce. Le immagini del Dio Drago e della Fenice erano già diventate sbiadite, ma Yun Che stava cercando disperatamente di usare le ultime briciole di energia spirituale. Se non avesse avuto la protezione dei tre Divini Spiriti, la sua anima sarebbe stata distrutta da tempo.


Quindici metri di distanza. Jasmine non poteva crederci, ma sapeva che sarebbe stato impossibile percorrere gli ultimi quindici metri. Yun Che non sarebbe riuscito ad attraversarli nemmeno se fosse stato al picco delle sue condizioni... Inoltre il potere degli spiriti su cui stava contando si era indebolito.


Yun Che comunque stava ancora strisciando verso il Fiore Netherworld Udumbara lento come una lumaca... Jasmine lo stava osservando con cautela, ma non riuscì a trovare il tipo di potere che stava usando per trascinarsi in avanti.


"Cosa... ti potrebbe fare arrendere?!" La voce di Jasmine stava tremando così intensamente da essere riconoscibile a stento. Si girò e chiuse gli occhi... Data la sua natura, non osò più guardare Yun Che: "Per l'ultima... lo dirò un'ultima volta! Vattene da qui immediatamente!! Questo è un ordine! Sono la tua maestra... e sai bene che uno deve sempre ubbidire al suo maestro. Stai dicendo che ti ribellerai anche contro gli ordini della tua maestra?!"


Nonostante le sue braccia tremassero, Yun Che stava ancora avanzando. Si contorceva e sussultava come un insetto morente... Dietro di lui erano scomparse le immagini del Dio Drago e della Fenice, rimaneva solo la debole luce del Corvo Dorato.


"Non si può disubbidire all'ordine di un maestro..." Gli occhi di Yun Che erano ancora aperti mentre la sua bocca macchiata di sangue sussurrava: "Ma per me... non sei solo... la mia maestra..."


"Sei anche... la mia... Jasmine!!!!"


"..." Jasmine tremò. Il suo cuore diventò confuso, come se qualcosa fosse esploso nelle profondità della sua anima.


"UUWAAAAAH!"


Anche l'immagine del Corvo Dorato scomparì. Nel momento in cui i tre Spiriti Divini scomparirono, sul corpo di Yun Che si accesero delle fiamme emanando una luce scarlatta...


Le tre gocce di sangue di fenice e le nove gocce del Corvo Dorato bruciarono in un istante.


Questa era la seconda volta che aveva usato questa mossa da quando aveva duellato con Xia Qingyue tanti anni fa! Un tempo però aveva tirato fuori dal suo corpo il sangue per poi bruciarle, stavolta lo aveva attivato mentre era ancora nelle sue vene.


Allo stesso tempo aprì il quarto cancello del Dio Malvagio che gli aveva fatto perdere metà della sua forza vitale in due soli secondi.


"Rumbling... Heaven!!"


Yun Che si precipitò in avanti mentre le fiamme cauterizzavano le sue ferite. In un istante attraversò quasi quindici metri. Con l'ultimo briciolo di volontà si accertò della direzione da prendere. Sporse la mano sinistra che brillava di luce verde, quando entrò in contatto con la luce viola che sembrava formare degli occhi diabolici...


Bang!


Yun Che cadde pesantemente a terra e smise di muoversi. Tutte le ferite del suo corpo che aveva appena rigenerato, si spaccarono nuovamente, sia quelle esterne che interne. Inoltre le lesioni erano ancora più gravi, erano così devastanti che Yun Che perse immediatamente conoscenza.


Il mondo nel Nido Diabolico Moon Slaughter ridiscese nella sua solitudine cupa... Inoltre era un'oscurità assoluta, non brillava nemmeno un filo di luce in questo luogo.


Jasmine rimase ferma, stordita. Non si mosse, né parlò per moltissimo tempo... Si potevano vedere solo due rivoli di lacrime sulle sue guance nivee. Non si fermarono, le lacrime stavano scorrendo sempre più velocemente nel silenzio.


.....


.....


"Uuu... non può essere vero... fratellone... non voglio che tu muoia... Uuuuu... non voglio... non voglio!!"


"Jasmine... non piangere... Anche se non sarò qui, devi comunque... continuare ad essere forte... hai ancora bisogno di... proteggere Caizhi... Dopotutto lei... Coff, coff coff."


"Ca... capisco. Proteggerò Caizhi, la proteggerò come il fratellone ha protetto me. Devo essere forte... devo anche... ucciderla. Uccidere tutte le persone di quel piano astrale per vendicarmi per te..."


"No... per favore non farlo... non vendicarti di lei..."


"Perché... è ovvio che sia stata lei a farti del male... Perché il fratellone sta ancora cercando di proteggerla?!"


"Jasmine... sei ancora giovane. Una volta che sarai cresciuta imparerai ad amare davvero qualcuno. Sarà allora che capirai... potrei essere morto a causa sua... ma non ho rimpianti... ho solo troppe questioni in sospeso..."


"Jasmine... promettimi un'ultima cosa... In futuro... una volta che sarai cresciuta... se arriverà il giorno in cui incontrerai un uomo forte, che ti tratterà bene come me e che sarà disposto a rinunciare ad ogni cosa per te... anche alla sua vita, allora... fatti portare... lontano da questo posto da lui... per sempre... più lontano è meglio sarà... così nessuno potrò trovarti..."


"No... non voglio... In questo mondo non ci sarà mai nessuno che mi tratterà bene come il fratellone... voglio solo il fratellone... Uu... uwaaaaaaaah..."


"Jasmine... incontrerai sicuramente quella persona... perché mia sorella... è la ragazza... più gentile e più bella... del mondo..."


.....


.....


"..." Jasmine stese la mano e si toccò i rivoli di lacrime. Forse perché non aveva pianto da quando era morto suo fratello ed era passato troppo tempo da allora, aveva accumulato troppe lacrime e non importava quanto provasse a controllarle, non riusciva a fermarsi.


Fratellone, hai visto? Ho davvero incontrato qualcuno che corrisponde a quella descrizione.


Ma come posso...


"Eh? Sorellona Jasmine, stai piangendo!"


Mentre Jasmine era in stato confusionale, non si era resa conto che Hong'er si era svegliata. Stava guardando con curiosità Jasmine, era assorta. Dopo aver riflettuto un po', iniziò a saltellare per l'entusiasmo: "Wow! Ho sempre pensato che solo io sapessi come piangere, ma sembra che anche la sorellona lo sappia fare... Ottimo!!"


Hong'er si entusiasmava per gli eventi più strani. Stavolta Jasmine non la incoraggiò come faceva normalmente per renderla felice. Invece le strinse la mano bianca e delicata.


"Se arriverà un giorno in cui non sarò più qui e non tornerò per molto tempo... devi ascoltare ubbidientemente gli ordini del tuo maestro, va bene?"


"Naturalmente!" Disse annuendo Hong'er. Sorrise allegramente mentre rispondeva: "Sono sempre stata molto ubbidiente al maestro... Ah?" Hong'er alla fine si rese conto di ciò che le era stato detto e chiese con curiosità: "Sorellona Jasmine, non sarai qui? Andrai da qualche parte a giocare?"


"Non lo so, forse sono troppo paranoica." Disse Jasmine sorridendo lievemente. "Comunque devi ubbidire al tuo maestro sempre, va bene. Perché a parte me, il tuo maestro è la persona che si prende cura di Hong'er il meglio in assoluto, vero?"


"Sì!" Hong'er annuì ubbidientemente, ma dopo inclinò la testa e mormorò tra sé e sé: "È così strano. La sorellona Jasmine sembra davvero strana oggi... Ahh, non ci bado più! Sorellona, ora che ho finito di dormire, il mio stomaco sta gorgogliando di nuovo! Voglio mangiare moltissimo cibo delizioso!"


"....."


Non c'erano suoni, né luce. Nell'oscurità sconfinata, Yun Che giaceva immobile, non si sapeva se fosse vivo o morto.
                                


                                



