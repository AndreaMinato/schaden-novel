---
title: Capitolo 792 – Misteriosa Giada Nera
pubDate: 2025-02-03T07:52:46.873Z
tags:
    - atg
---


<em><strong>CAPITOLO SPONSORIZZATO, ringraziamo Giulio!</strong>
1 Capitoli in coda, 0/10,
-Schadenfreude</em>


Nel mondo della Perla del Veleno Celeste, Jasmine era voltata, aveva uno sguardo freddo. Su un piccolo letto accanto a lei, Hong'er stava russando dopo aver mangiato.


La luce viola era particolarmente appariscente in questo mondo verde giada.


I quattro petali del Fiore Netherworld Udumbara erano intatti e al momento erano circondati da una sottile luce verde mentre fluttuavano silenziosamente. Anche se traspariva un bagliore viola, non influenzò minimamente l'anima di Yun Che.
"Sembra che le loro abilità siano state sigillate dalla Perla del Veleno Celeste." Disse sollevato Yun Che mentre si avvicinava.


"Umpf! Cosa ha a che fare con la Perla del Veleno Celeste?! Nel momento in cui è stato raccolto sono stata io a sigillare il suo potere infernale, così che non si diffondesse più." Jasmine si girò, la sua testa era inclinata mentre si rifiutava di guardarlo.


"Uh?" Yun Che fissò Jasmine e chiese con un'espressione scioccata e dubbiosa: "Jasmine, i tuoi occhi sembrano un po' strani. Perché ho la sensazione che... tu stessi piangendo prima?"


"Che... assurdità!" Jasmine reagì di scatto come un gatto a cui era stata calpestata la coda. "Piangere? Io? Che cosa ridicola|!


"..." La strana reazione di Jasmine era sospetta. Yun Che direzionò lo sguardo verso il Fiore Netherworld Udumbara ancora una volta e disse con sincerità: "I due nuclei profound di una bestia al Stadio Sovrano Misterioso, più di trentacinque chili di Cristalli Purple Veined Divine, ora abbiamo anche il Fiore Netherworld Udumbara... Jasmine, sono state raccolte tutte le cose di cui avevi bisogno. Così ora puoi iniziare a riformare il tuo corpo, vero? O hai ancora bisogno d'altro? Come un certo ambiente o qualche tipo di energia esterna..."


"Non c'è bisogno di altro! Ora che tutti gli oggetti sono stati radunati, posso iniziare subito!" Disse Jasmine scuotendo la testa. Dopodiché guardò con attenzione Yun Che e aggiunse con tono furioso: "Il fatto che tu sia stato in grado di ottenere i quattro petali del Fiore Netherworld Udumbara ha superato di gran lunga le mie aspettative, ma non devi fare mai più una cosa del genere... Vabbè! In ogni caso non mi ascolti mai!"


"Posso iniziare a ricostituire il mio corpo subito!" Ripeté Jasmine con uno sguardo concentrato. "Adesso non posso uscire e mentre la Perla del Veleno Celeste può ospitare dei corpi spirituali, non può contenere creature viventi. Se provassi a farlo qui, ci sarebbe il rischio che accada qualcosa di strano durante il processo. Quindi la scelta migliore sarebbe di usare l'Arca Primordiale Misteriosa."


"Anche io lo stavo pensando." Disse Yun Che mentre annuiva.


"Una volta che riotterrò il mio corpo, l'energia diabolica del Nido Diabolico Moon Slaughter non mi ferirà minimamente. Per quanto riguarda quella barriera sigillante..." Jasmine mostrò disprezzo: "Posso strapparla con uno schiocco di dita."


Poi continuò: "Il motivo per cui non ti sei preoccupato per la barriera che si richiudeva era perché hai pensato che, una volta riottenuto il mio corpo, sarei riuscita ad aprire facilmente la barriera, vero?"
"Esatto." Disse Yun Che mentre guardava con intensità il Fiore Netherworld Udumbara, si stava toccando il mento con la mano. Sembrava stesse ponderando su qualcosa: "Tuttavia prima... Oh giusto, Jasmine! Quanto tempo ci metterai?"


La ragazza rimase in silenzio mentre aggrottava le sopracciglia. Dopodiché rispose: "Anche se conosco il metodo, non ci ho mai provato prima. Secondo le note e dato il mio livello di forza, non dovrei metterci troppo tempo. Saranno circa venti ore. Forse di più, forse di meno, ma non dovrebbe esserci troppa differenza dalla stima che ho fatto."


"Capisco." Questa quantità di tempo era molto più breve di quanto Yun Che avesse immaginato. In effetti non poteva capire o valutare le tecniche allo stesso livello di Jasmine.


Dopo aver calcolato in silenzio per quanto tempo era rimasto intrappolato nel Nido Diabolico Moon Slaughter, disse all'improvviso: "Jasmine, il tuo corpo spirituale non può lasciarmi per troppo tempo, vero? Ma se fossi nell'Arca Primordiale Misteriosa? Dopotutto è stata già integrata nel mio corpo."


Jasmine capì immediatamente cosa intendeva Yun Che. Scosse la testa senza esitare: "Naturalmente no! L'Arca Primordiale Misteriosa forma un suo mondo. Se fossi nell'Arca Primordiale e tu no, anche se fosse nel tuo corpo, saremmo comunque in due mondi separati! Se questa situazione continuasse per un certo periodo di tempo, la mia anima si disperderebbe prima di riuscire a ricostituire il mio corpo."


"Non mi puoi aspettare e vuoi lasciare il Nido Diabolico Moon Slaughter prima?"


"In effetti sì." Disse Yun Che annuendo. "Sono rimasto qui per tre giorni. Se i miei calcoli sono corretti, la Conferenza della Spada Diabolica inizierà tra circa dodici-quattordici ore. Se posso uscire, potrei farcela appena in tempo."


"Prima che ricostituisca il mio corpo, non potrò materializzarmi nel Nido Diabolico Moon Slaughter! Quindi come usciresti?" Proprio quando finì di parlare, Jasmine pensò: "Che tu voglia provare..."
"Beh, dovrei almeno tentare!" Yun Che si sfregò le mani con un'espressione impaziente: "Se avrò successo, allora sarebbe grandioso. Se fallirò, non importerà davvero. L'obiettivo principale per cui sono venuto nel Palazzo Supreme Ocean è stato già portato a termine. Non desidero così tanto partecipare alla Conferenza della Spada Diabolica."


La coscienza di Yun Che lasciò la Perla del Veleno Celeste e aprì di nuovo gli occhi. Avanzò facendosi luce usando le fiamme del Corvo Dorato.


Bang,


Un rumore risuonò da dietro di lui, sembrava che fosse caduta qualche sorta di pietra. Era un suono molto debole, ma in questo mondo silenzioso era chiaramente udibile. Fece fermare istantaneamente Yun Che, i suoi nervi rilassati si tesero come se fosse stato fulminato sul posto.


Bang... bang... bang bang bang...


Qualcosa di duro continuò a cadere e stava diventando sempre più veloce. Nel momento in cui Yun Che decise di girarsi, sentì un'enorme esplosione.


Bang!!


"Non ti preoccupare." Disse Jasmine. "È solo un muro di pietra alla fine del Nido Diabolico Moon Slaughter. Quando hai distrutto il Sovrano Diabolico, la maggior parte dell'energia del tuo attacco è esplosa contro quel muro. Anche se non è crollato, si sono formate molte crepe. Non credevo che sarebbe collassato ora."


"Ah, allora era così." Disse Yun Che tirando un sospiro di sollievo.


"Vai a dare un'occhiata!" Disse Jasmine. "Quello è il muro di pietra alla fine del Nido Diabolico Moon Slaughter. Ora che è caduto... è possibile che ci sia un altro mondo dietro di esso!"


Yun Che avanzò, i suoi passi erano particolarmente cauti. Allo stesso tempo fece bruciare più intensamente le fiamme del Corvo Dorato mentre espandevano lievemente il suo raggio visivo.


Crunch!


Risuonò un crepitio. Yun Che si concentrò sul pavimento sotto i suoi piedi e rimase sbalordito nello scoprire che aveva calpestato una pila di cenere nera.


Questo era ciò che rimaneva dei resti del Sovrano Diabolico!


Solo una parte di essi era diventata cenere, c'era qualcosa che nemmeno le fiamme del Corvo Dorato avevano potuto incenerire, era davvero dura e solida come un macigno.


Yun Che non vi prestò attenzione mentre continuava ad avanzare. Presto raggiunse una pila di macerie nere come la pece.


Yun Che allungò la mano, spingendo in avanti le fiamme sulla sua mano. Nel momento in cui il fuoco toccò il terreno, brillò ancora di più, illuminando la via... Metà del muro di pietra che era alla fine del Nido Diabolico Moon Slaughter era crollato, frammenti erano cosparsi a terra.


Oltre il muro c'era un buco nero che sembrava un profondo abisso.


Le fiamme del Corvo Dorato che aveva gettato vicino al muro illuminavano chiaramente i confini di quel "buco nero", ma poté solo vedere dell'oscurità terrificante oltre. Non poteva vedere cosa c'era all'interno. Il fuoco era proprio vicino ad esso, ma la sua luce non poteva penetrare il suo interno.


A Yun Che sembrò che perfino la luce più intensa sarebbe stata inghiottita in un istante dal mondo oscuro.


"Quello è... dietro il muro sembra esserci un'altra dimensione!" Disse a bassa voce Yun Che e scoprì che stava trattenendo il respiro. Si rese conto di una cosa. Poteva distruggere il muro se avesse usato tutte le sue forze e, data la sua potenza, il Sovrano Diabolico... Forse avrebbe avuto bisogno di più tempo, ma sicuramente avrebbe potuto spaccarlo.


Tuttavia questo muro di pietra era stato lasciato completamente intatto.
Che per diecimila anni il Sovrano Diabolico non fosse riuscito a scoprire il mondo oltre il muro?


O... forse lo sapeva, ma per qualche motivo aveva scelto di non distruggere il muro?
O forse... quella parete era stata costruita da lui in primo luogo?!
Yun Che iniziò ad avere qualche sospetto e un'intensa curiosità. Ancora una volta accese delle fiamme del Corvo Dorato, dopodiché iniziò ad avanzare con l'intenzione di avvicinarsi a quel "buco nero" e indagare su che tipo di mondo ci fosse dietro il muro.


Prima di fare un solo passo, sentì il grido allarmato di Jasmine: "Non avvicinarti a qeul buco nero! Torna immediatamente indietro!!"


Yun Che si fermò per poi girarsi subito e ritirarsi.


"Jasmine, cosa c'è? C'è qualcosa di pericoloso lì?" Chiese con cautela Yun Che.


"È molto più che pericoloso!" Disse Jasmine con un tono estremamente serio. "Finalmente so da dove proveniva l'energia diabolica!"


"...Così proviene da quel buco nero?" Chiese accigliato Yun Che.


"Esatto! Giace dietro quella parete! Visto che riesce a rilasciare un'energia oscura di così alto livello, qualunque cosa sia nascosta dietro dev'essere estremamente terrificante!" La voce di Jasmine divenne sempre più seria. Non sapeva se avesse sentito male, ma Yun Che poteva percepire paura e allarma dal tono di Jasmine ora. "Inoltre quando ho esteso i miei sensi all'interno di quel buco nero..."


Jasmine si interruppe e passò molto tempo prima che esalasse debolmente e continuasse: "Non so come descrivere che sorta di sensazione sia stata. Qualunque cosa sia, devi andartene immediatamente e non devi mai più avvicinarti a questo posto!"


Yun Che assentì mentre continuava a ritirarsi. In quel momento era più tranquillo. Era solo allarmato dalla terrificante esistenza conosciuta che si celava dietro il muro di pietra.


Era disposto a rischiare la vita per ottenere il Fiore Netherworld Udumbara, ma non sarebbe stato sicuramente così stupido da morire per soddisfare un'insignificante curiosità!


Dopo essersi ritirato di diversi passi, Yun Che si girò... Ma proprio quando si stava voltando, vide un lieve bagliore con la coda dell'occhio.


Uh? Luce?!


Come poteva esserci qualcosa che rifletteva luce in questo posto?
Dopo aver esitato per un momento, Yun Che iniziò ad avanzare a passo veloce.


"Cosa stai cercando di fare?!" Chiese scioccata Jasmine, credeva che avesse intenzione di andare in quel mondo dietro la parete.


Una volta che arrivò alla posizione in cui aveva visto quel bagliore, si fermò e iniziò ad accovacciarsi.


Di fronte a lui c'era la pila di ceneri di ciò che rimaneva del Sovrano Diabolico Moon Slaughter. Prima l'aveva calpestata e dispersa inavvertitamente, tra i resti c'era una bizzarra luce nera.


Yun Che stese una mano e si sporse verso l'oggetto, recuperandolo dalla pila di ceneri.


Era un pezzo di giada rotondo poco più piccolo di un palmo. Era pesante e fredda al tocco, il suo colore era nero come la pece. Era estremamente liscio e lucido, non c'era un solo segno o runa sulla sua superficie.


"Cos'è questo?" Chiese con sospetto Jasmine.
"Non ne ho idea nemmeno io, stavo per farti la stessa domanda." Yun Che lo esaminò con cautela, ma non riuscì a trovare nulla di strano.


Comunque poteva confermare una cosa, questo oggetto era qualcosa che apparteneva al Sovrano Diabolico Moon Slaughter, il diavolo era rimasto isolato in questo luogo per diecimila anni, eppure non aveva gettato via questo oggetto. Era chiaro che l'avesse sempre tenuta con sé... In tal caso allora non poteva essere un normale pezzo di giada nera!!


Anche se la carne del Sovrano Diabolico era stata ridotta in cenere, questa giada era rimasta completamente intatta. Solo questo era sufficiente a dimostrare che non era un oggetto comune.


Solo che non aveva alcun segno, né emanava un'aura! A giudicare dalla sua energia, sembrava un comunissimo pezzo di giada, qualcosa che non era nemmeno paragonabile al livello più basso di giada profound.


"Jasmine, senti qualcosa di speciale in questo oggetto?" Yun Che avvicinò la giada agli occhi mentre cercava di scoprire qualcosa.


"...Perché non provi ad infonderci la tua Energia Misteriosa?" Chiese Jasmine.


"Va bene!"


Yun Che evocò un filo di energia e lo infuse lentamente e gentilmente nella giada nera. Immediatamente mostrò un'espressione scioccata. Con un cenno, mandò un filo ancora più spesso di Energia Misteriosa nella giada nera... e la sua espressione divenne ancora più sbalordita.


"Cosa sta succedendo?" Jasmine aggrottò le sopracciglia.


"Sono scomparsi?!" Yun Che fissò il suo palmo con incredulità. I due fili di energia che aveva infuso nel pezzo di giada nera erano scomparsi come una goccia d'acqua nell'oceano, erano svaniti senza lasciare traccia. E questa giada nera non emanava ancora un'aura.


Sembrava che i due fili di Energia Misteriosa fossero stati inghiottiti da un abisso sconfinato, scomparendo per sempre dalla terra.


"Scomparsi?" Jasmine ne fu scioccata quanto Yun Che. Rifletté per un po' per poi dire a bassa voce. "Dato che è qualcosa che apparteneva al Sovrano Diabolico Moon Slaughter, allora molto probabilmente è un oggetto al livello dei diavoli! I suoi misteri non possono essere rivelati così facilmente da un potere ordinario."


"Ma non pensarci troppo ora e rimanda la questione per il momento, potrebbe essere utile in futuro. Adesso farai meglio a concentrare la tua energia e la tua attenzione a pensare ad un modo per scappare da questo posto!"
                                


                                



