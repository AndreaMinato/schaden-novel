---
title: Capitolo 794 – Jasmine ricostruisce il suo corpo
pubDate: 2025-02-03T07:52:46.873Z
tags:
    - atg
---


<em>Capitolo regolare
10 Capitoli in coda, 0/10,
-Schadenfreude</em>


Nel momento in cui toccò la barriera, il fuoco di ghiaccio continuò la sua avanzata inesorabile, non rallentò minimamente.


La più potente barriera isolante di tutto il continente del Cielo Misterioso veniva scostata come una debole tenda d'acqua. Sembrava che una fiamma impetuosa stesse toccando dell ghiaccio freddo, perché in un batter d'occhio aveva sciolto la formazione formando un enorme buco. Mentre il fuoco affondava sempre più in profondità, il varco non solo non si stava riparando, stava aumentando di dimensioni; il suo potere distruttivo continuava a divorare la formazione.


Un lieve raggio di luce iniziò a brillare attraverso la barriera. Anche se era notte, il cielo del continente del Cielo Misterioso sembrava abbagliante in confronto all'assoluta oscurità del Nido Diabolico Moon Slaughter... Senza emettere un solo suono, le fiamme di ghiaccio avevano trapassato la barriera.


Inoltre il buco che aveva fatto era ampio più di due piedi!


Anche se Yun Che era sicuro di sé, non si aspettava che il suo piano avrebbe funzionato senza intoppi... perché la barriera di fronte a lui era riconosciuta come quella più potente in tutto il continente del Cielo Misterioso! E pensare che non poteva nemmeno sopportare un solo colpo della fiamma di ghiaccio! Prima che ritirasse le mani che aveva spinto in avanti, aveva già creato un buco.


"Sbrigati e vai!" Esclamò Jasmine.


Anche se Yun Che era ancora scioccato, reagì all'istante. Prima che lo sfrigolio della barriera che si rigenerava risuonasse nell'aria, aveva già attivato l'Ombra del Dio Stellare sfrecciando come un fulmine in avanti.


Riiiiip!!


La velocità con cui la formazione si riparò fu incredibilmente veloce. Solo dopo un istante che aveva formato un'uscita, sentì un tuono assordante esplodere dietro di lui. Il buco che aveva fatto si stava chiudendo velocemente e sembrava stesse per scomparire un momento dopo. Rimanevano solo delle velocissime increspature di energia.


Il mondo davanti ai suoi occhi non era più offuscato dall'oscurità, l'aria attorno a lui non era più pesante e cupa. La brezza marina rinfrescò Yun Che. Proprio quando si fermò, sentì l'abbraccio di una persona dalla pelle morbida come il cotone.


Feng Xue'er scoppiò quasi subito a piangere mentre lo stringeva tra le braccia.


Yun Che si irrigidì per un momento, ma poi si riprese immediatamente... Feng Xue'er dev'essere rimasta qui negli ultimi giorni ad aspettare il suo ritorno... Come aveva visto in quel mondo incantato.


Strinse Feng Xue'er mentre sussurrava: "Xue'er, mi dispiace. Ti ho fatto preoccupare negli ultimi giorni."


Feng Xue'er appoggiò la testa al suo petto mentre singhiozzava e scuoteva la testa: "Finché il fratellone Yun è sano e salvo allora va bene... Sapevo che saresti tornato..."


"Cognato... Grandioso." Xia Yuanba si era precipitato da lui con il viso rosso per l'agitazione e l'entusiasmo. Era così pieno di emozioni che parlava a stento. In quel momento cambiò espressione e gridò con ansia: "Cognato, sei ferito?!"


L'aura di Yun Che era indebolita e il suo viso era pallido! Aveva metà delle energie che aveva normalmente e Xia Yuanba poteva sentire odore di sangue provenire da lui! Era chiaro che avesse subito delle gravissime ferite interne ed esterne e avesse perso molto sangue!


"Ah?!" Feng Xue'er gridò allarmata, il suo piccolo viso si drizzò di scatto. Solo ora notò che la sua aura era agitata e il suo corpo era ricoperto di ferite. Vide perfino un bel po' di ferite sul suo volto che non erano ancora guarite.


"Fratellone Yun, tu..."


"Non vi preoccupate." Yun Che sorrise facendo un cenno. La sua espressione era completamente rilassata e spensierata. "Ho incontrato un po' di incidenti nel Nido Diabolico Moon Slaughter, così ho subito delle ferite, ma entrambi dovreste sapere bene che non sarò influenzato da ferite così lievi. Solo che le mie Vene Misteriose sono provate e quindi ci metterò fino a quindici giorni per riprendermi completamente."


"Fratellone Yun, to... torniamo nel Palazzo Supreme Ocean prima. Le tue ferite miglioreranno immediatamente."


Le lacrime brillavano negli occhi di Feng Xue'er, era piena di gioia e al contempo angoscia. Sostenne Yun Che mentre volavano ad una velocità il più confortevole possibile verso il Palazzo Supreme Ocean.
Xia Yuanba che era dietro di lui, voleva ricordarle che Yun Che non aveva alcun problema a muoversi da solo, ma nell'attimo in cui stava per dirlo, si trattenne.
Dopo aver riflettuto per un momento, li raggiunse e gridò: "Sorellina Xue'er, il cognato deve riprendersi, quindi dobbiamo trovare un posto sicuro e tranquillo in cui può riposare. Porta il cognato nel Palazzo dell'Antica Nuvola. È il luogo dove risiedono i membri del Santuario Absolute Monarch, così il cognato sarà sicuramente al sicuro lì."


"Il Santuario Absolute Monarch?" Yun Che scosse la testa lievemente. "Sarebbe meglio di no. Non voglio che nessuno mi disturbi durante questo periodo."


"Cognato, non devi preoccuparti." Disse solennemente Xia Yuanba battendosi il petto: "Lo spiegherò al maestro e agli altri così nessuno ti disturberà... e questo include perfino il Lord Sacro Imperatore stesso."


Yun Che ci rifletté per poi annuire e rispondere: "Va bene allora."


Il Santuario Absolute Monarch era il capo dei Quattro Grandi Luoghi Sacri. Stare con loro sarebbe stato più sicuro.


Il Nido Diabolico Moon Slaughter era a soli cinquanta chilometri di distanza dal Palazzo Supreme Ocean, così tre di loro arrivarono molto velocemente a destinazione. Dopodiché per ordine di Xia Yuanba furono accompagnati nel palazzo dell'Antica Nuvola dove risiedeva il Santuario Absolute Monarch e giunsero nel padiglione dove stava Xia Yuanba.


"Cognato, ho già mandato una trasmissione del suono al mio maestro. Puoi rilassarti e riprenderti qui, nessuno ti disturberà." Disse con sicurezza Xia Yuanba.


"..." Yun Che diede un'occhiata alla porta del padiglione e chiese accigliato: "Cosa sta succedendo? Perché il Palazzo Supreme Ocean è così silenzioso? Dal momento in cui siamo tornati dal Nido Diabolico Moon Slaughter non ho trovato nessuno. Non ho visto nemmeno i discepoli che normalmente sorvegliano il Palazzo Supreme Ocean... La Conferenza della Spada Diabolica inizierà all'alba?"


"Esatto." Rispose Xia Yuanba annuendo. "Da ciò che ha detto il maestro, domani accadrà qualcosa di straordinario. Ci sarà l'allineamento delle tredici stelle, una rara occasione che capita ogni diecimila anni. Quando arriverà l'ora prefissata, l'energia naturale di tipo Yin del mondo sarà al suo picco e sarà anche il momento in cui il sigillo della 'spada diabolica' sarà più debole. E questo è il motivo per cui hanno scelto di tenere la Conferenza della Spada Diabolica domani."


"Inoltre è considerato l'evento più importante accaduto nel corso di più di mille anni, quindi tutti si stanno assicurando che non accada qualche incidente. Per questo nessuno ha il permesso di causare trambusto nelle ventiquattro ore prima che inizi la Conferenza della Spada Diabolica. Tutti dovranno rimanere nei loro padiglioni.


"Ah, è per questo." Le sopracciglia di Yun Che fremettero mentre mormorava tra sé e sé.


"Così il cognato può riprendersi in pace qui. Prima che la Conferenza della Spada Diabolica inizi, non ci sarà nessuno che verrà a disturbare il tuo riposo. In realtà, anche se non avessi mandato quella trasmissione del suono, anche se il maestro e gli altri sapessero che sei tornato, potrebbero non porgere visita al cognato proprio durante questo momento critico."


"Fratellone Yun, hai ottenuto l'oggetto che desideravi ottenere? Perché hai... subito delle ferite così gravi?" Chiese Feng Xue'er, il suo sguardo era pieno di preoccupazione. In quanto una delle poche persone che conoscevano bene Yun Che, sapeva che il suo fisico era anormale. Quindi dato che aveva sostenuto delle ferite così gravi significava che c'era un grande pericolo nel Nido Diabolico Moon Slaughter.


"Sono rimasto nel Nido Diabolico Moon Slaughter per aspettare che il Fiore Netherworld Udumbara fiorisse prima di raccoglierlo, ma non mi sono reso conto che c'era un'altra cosa terrificante nascosta nell'oscurità..." Dopo aver detto queste parole, Yun Che sentì una sensazione di pesantezza al petto. Il suo viso si arrossò e sputò una grande quantità di sangue fresco dalla bocca.


"Fra... fratellone Yun!"


"Cognato!"


Feng Xue'er si spaventò così tanto che il suo bel viso perse tutto il suo colore. Anche Xia Yuanba si avvicinò freneticamente, era così scioccato che quasi inciampò e cadde a terra. Yun Che fece un cenno noncurante cercando di tranquillizzarli: "Non vi preoccupate, è solo un po' di sangue coagulato delle mie ferite interne. Ora che l'ho espulso mi sento molto meglio... Ora mi sento solo un po' debole, una volta che riposerò starò bene."


Feng Xue'er usò la manica del suo abito bianco per pulire il sangue che macchiava l'angolo della bocca di Yun Che. Esclamò con ansia: "Allora dovresti riposarti prima. Il grosso fratellone e io sorveglieremo questo posto... Forse possiamo lasciare il Palazzo Supreme Ocean e tornare a Asgard Nuvola Gelida?"


Xia Yuanba aggiunse subito: "Allora lasciate che parta insieme a voi. Aspetterò finché il cognato non si riprenda per poi tornare al Santuario Absolute Monarch."


"No." Disse Yun Che scuotendo la testa. "Ora non è il momento di tornare. Dato che siamo nel Palazzo Supreme Ocean e la Conferenza della Spada Diabolica inizierà non appena arriverà l'alba, sarebbe uno spreco perdersela."


"Cognato, parteciperai alla Conferenza della Spada Diabolica? Ma le tue ferite..."


"Non ti preoccupare, sarò solo uno spettatore, non proverò a rompere il sigillo sulla spada diabolica. E credo che nelle condizioni in cui sono ora, nessuno sarà così stupido da costringermi a farlo." Disse con un lieve sorriso Yun Che.


Una volta che aveva saputo delle vere origini della Divina Spada della Colpa dal Sovrano Diabolico, la Conferenza della Spada Diabolica per cui provava poco interesse, era diventata un evento che non poteva permettersi di perdere.


Perché la Divina Spada della Colpa era una vera arma diabolica! Inoltre c'era l'anima di un vero diavolo al suo interno... ed era il figlio del Sovrano Diabolico!


Secondo il Sovrano Diabolico, l'anima sarebbe dovuta disperdersi da molto tempo, ma alla fine era comunque un'antica spada, quindi molto probabilmente dovevano esserci un po' di misteri in quella lama anche senza contare lo spirito all'interno... Inoltre la regione della Potente Spada Celestiale non aveva risparmiato spese nell'organizzare questo evento, quindi molto probabilmente avevano fatto qualche sorta di scoperta speciale.
A parte questo, sia lui che Jasmine erano estremamente sospettosi riguardo al motivo per cui il Sovrano Diabolico aveva potuto salvare suo figlio solo sigillandolo nella sua spada.


Xia Yuanba rifletté per un po' per poi annuire: "Bene allora, non parteciperò nemmeno io alla rottura del sigillo. Anche se ci fosse davvero qualche segreto sconvolgente nascosto all'interno, non mi importa nulla."


Yun Che rise mentre rispondeva: "Yuanba, non devi essere così premuroso nei miei confronti. Tutti i membri del Palazzo Supreme Ocean sono concentrati sulla Conferenza della Spada Diabolica, quindi nessuno avrà il tempo di andare a cercare guai con me."


Yun Che si interruppe un momento per poi dire con un tono di scusa: "Yuanba, Xue'er, ho qualcosa di molto importante da fare ora. Inoltre posso farlo solo quando sono solo. Quindi dovrò chiedervi per favore di stare di sorveglianza fuori, non importa cosa sentirete, non dovrete entrare... Non dovete nemmeno lasciare che qualcuno entri."


Xia Yuanba e Feng Xue'er mostrarono espressioni scioccate, ma non chiesero spiegazioni.


"Fratellone Yun, Xue'er sarà proprio fuori. Non mi allontanerò di un passo da te." Disse Feng Xue'er con un tono dolce e gentile per poi uscire dalla stanza insieme a Xia Yuanba.


Nel momento in cui i due se ne andarono, l'espressione di Yun Che si accigliò e disse con un tono esasperato: "Jasmine, devi davvero iniziare subito?"


Una figura delicata e piccola vestita di rosso apparì di fronte a lui, i suoi lunghi capelli cremisi erano splendidi e incantevoli. Ignorò Yun Che e esaminò i dintorni fluttuando a mezz'aria. Poi andò nella parte più interna del padiglione, sistemandosi in un angolo della stanza separato da una tenda. Disse con tono placido: "Questo punto va bene. Porta tutti gli oggetti necessari."


"..." Yun Che rimase senza parole per un momento, ma ubbidì comunque. In effetti poteva capire perché Jasmine sembrasse così ansiosa ed impaziente. Erano passati sette anni, sette anni, dato che non aveva avuto altra scelta se non assumere la forma di un corpo spirituale. Così doveva aver sognato il giorno in cui avrebbe potuto ricostruire il suo corpo, riottenere la sua vita, il suo potere e la libertà.


Ora che tutte le condizioni erano state rispettate, poteva a stento aspettare.


"Jasmine, questo è comunque il Palazzo Supreme Ocean dopotutto..."


"Non devi dire altro." Disse Jasmine scuotendo la mano, teneva un broncio nel suo viso bianco come il latte. "Andrebbe bene ovunque. Tra poco evocherò una barriera di isolamento attorno a questo luogo e la sua forza sarà decine di volte più potente di quella attorno al Nido Diabolico Moon Slaughter! Anche le tue fiamme di ghiaccio non avrebbero la speranza di rompere questa barriera. Un mero continente del Cielo Misterioso non è degno di allarmarmi o agitare un'esistenza come me."


"Va bene allora." Yun Che poté solo annuire mentre sussultava: una barriera decine di volte più potente di quella attorno al Nido Diabolico Moon Slaughter...


Yun Che recuperò i due nuclei profound delle bestie al Stadio Sovrano Misterioso e i trentacinque chili di Cristalli Purple Veined Divine... Dopo aver riflettuto per un momento, temeva che non fosse abbastanza, così tirò fuori tutti i Cristalli Purple Veined Divine che aveva nella Perla del Veleno Celeste, estrasse con cautela i quattro petali del Fiore Netherworld Udumbara circondati da luce verde e li pose gentilmente dietro i Cristalli Purple Veined Divine.


Quasi cinquanta chili di Cristalli Purple Veined Divine accumulati insieme rilasciavano un'energia spirituale densa e ricca. Jasmine fece un gesto veloce e un'energia invisibile intrappolò completamente tutta l'energia spirituale rilasciata dai tesori, così da impedire che qualcuno li individuasse. Naturalmente non temeva che qualcuno potesse causarle dei problemi, si stava assicurando che non causasse guai a Yun Che.


"Questi oggetti sono davvero sufficienti?" Chiese Yun Che.


"Alla fine avrò bisogno anche di tre gocce della tua Essenza di Sangue." Dopo che Jasmine finì di parlare, le sue dita delicate si mossero verso la fronte di Yun Che. Prima che il giovane potesse reagire, tre gocce di sangue rosso scuro fluttuarono da lui per galleggiare sopra le dita di Jasmine.
Non erano normali gocce di sangue, erano Essenza di Sangue! L'energia vitale di una persona e il suo talento innato sarebbe stato danneggiato anche perdendo una sola goccia di Essenza di Sangue, figuriamoci tre. Dato che era già gravemente ferito, la vista di Yun Che si offuscò mentre barcollava, quasi cadde a terra.


Tuttavia aveva la Grande Via del Budda, quindi anche l'Essenza di Sangue persa poteva essere rigenerata. Di conseguenza questa perdita era molto meno seria per lui.


"Non ti preoccupare, dopo che ricostituirò il mio corpo e recupererò lentamente la mia vitalità e la mia forza, ti darò una goccia del sangue del Dio Stellare come compensazione." Disse con calma Jasmine.


Yun Che scosse la testa facendo una smorfia: "Non ho bisogno di alcuna compensazione. Comunque... il primo giorno in cui ci siamo incontrati hai già succhiato molto del mio sangue. Anche se lo volessi tutto, sarei felice e disposto di dartelo."


"Umpf." Jasmine rise freddamente e con sdegno: "Vedo che stai di nuovo dicendo le tue parole ipocrite. Lo dirò un'altra volta, queste tattiche per sedurre funzioneranno solo su donne stupide! Non pensare che mi farò ingannare da uno dei tuoi trucchi!"


Jasmine aveva detto parole simili innumerevoli volte e sempre con sdegno e disprezzo. Tuttavia stavolta, anche se il suo tono era duro come al solito, i suoi occhi all'improvviso...


"Puoi ritirarti ora perché sto per iniziare. Ricorda, non posso essere interrotta durante questo periodo di tempo. La barriera che creerò bloccherà ogni cosa, inclusi la luce e il suono. Così il solo che potrà disturbarmi sarai tu. Prima che esca dalla barriera io stessa, anche se succedesse qualcosa di estremamente importante, non devi mandarmi alcuna trasmissione del suono."


"Inoltre avrò ancora bisogno di mantenere la connessione che ho con la tua vita prima che il mio corpo si riformi. Così durante questo periodo di tempo devi ricordarti di rimanere entro dieci chilometri da me. Se non hai altra scelta che superare questa distanza, non devi farlo per più di cento secondi! Altrimenti forse la mia anima si disperderà."


Yun Che tenne a mente queste parole per poi dire solennemente: "Non devi preoccuparti, garantisco che non accadrà nulla... Oh giusto, Jasmine, ho qualcosa che vorrei chiederti."


Jasmine: "?"


Yun Che squadrò Jasmine per poi dire con uno strano sguardo: "Dato che stai ricostituendo il tuo corpo, allora è possibile cambiare l'aspetto del tuo nuovo corpo... Emh, ciò che sto provando a chiedere è questo. Il tuo aspetto sarà esattamente lo stesso rispetto a prima?"


Jasmine si girò con sdegno: "Quando il mio corpo e il mio spirito si combineranno, l'anima formerà la sostanza principale di una persona mentre il corpo sarà soltanto il suo contenitore. Quindi se la tua anima è distrutta, ma rimane il corpo, sarà impossibile riformare lo spirito. Ma se la tua anima sopravvive ed è il corpo ad essere distrutto, finché il potere del tuo spirito è sufficientemente forte, potrai ricostituire un nuovo corpo. Non prenderai in prestito il corpo di un altro, nascerà dall'anima, quindi naturalmente non sarà diverso dal corpo spirituale della persona che lo sta ricostituendo!"


"Così l'aspetto che vedi ora sarà esattamente lo stesso del nuovo corpo! Non potrei cambiarlo nemmeno se volessi!"
"Ah, allora è così!" Yun Che annuì frettolosamente. Mostrò uno sguardo sollevato prima di dire con sincerità: "Ah, ottimo! Precedentemente temevo che il tuo aspetto potesse cambiare dopo. Non vorrei davvero che la mia perfetta Jasmine cambiasse minimamente. Penso che anche il minimo cambiamento... non sarebbe troppo buono."


"..." Gli occhi di Jasmine fremettero lievemente e per qualche strano motivo, sembrò distrarsi per un momento. Dopodiché si girò e volse le spalle a Yun Che. Con uno sbuffo freddo e un cenno della mano, una tenda di luce si materializzò di fronte al giovane, bloccando completamente la sua vista.


Yun Che arretrò istintivamente e nel momento in cui si fermò, una barriera di tre metri quadri dalla forma quadrata si era già materializzata davanti ai suoi occhi. La barriera era di un lieve colore bianco, era semplice e non emanava alcuna aura. Sembrava una tenda.


Yun Che non disse una sola parola. Arretrò lentamente con uno sguardo pieno di emozioni contrastanti.


Negli ultimi anni Jasmine era stata una parte inestricabile della sua vita, anche se aveva cercato di non affidarsi al potere di Jasmine, il tempo che avevano trascorso insieme era sufficiente per farla diventare una colonna portante che lo sosteneva.


Dal momento in cui Jasmine avesse ricostituito il suo corpo, non avrebbe più dovuto contare su di lui per sopravvivere e non sarebbe più rimasta nella Perla del Veleno Celeste. Così non avrebbero più sentito la presenza e il battito cardiaco l'uno dell'altra, quando erano legati in modo talmente stretto da non potersi separare nemmeno se volessero.


Aveva cercato disperatamente di aiutarla a ricostituire il suo corpo e nel momento in cui aveva ottenuto il Fiore Netherworld Udumbara, il suo cuore si era riempito di gioia. Ora che però era arrivato il momento, scoprì che non era così contento, al contrario era pieno di una strana emozione che trovava difficoltà ad esprimere a parole.


"Cosa stai pensando..." Mormorò tra sé e sé Yun Che mentre ridacchiava con amarezza: "Incontrare Jasmine è stato l'evento più fortunato che mi sia mai accaduto. Senza di lei non sarei la persona che sono oggi... come posso avere dei pensieri così egoisti."


Yun Che scosse la testa vigorosamente mentre cercava di ripulire la mente da ogni pensiero che lo distraeva. Si sedette ed incrociò le gambe mentre iniziava a calmare il suo cuore e prepararsi ad entrare in uno stato meditativo.


In quel momento il dorso della sua mano destra brillò con una luce blu, poi l'immagine dell'Anima Celeste Frozen Cloud apparì lentamente a mezz'aria.


Yun Che rimase scioccato... Una trasmissione del suono da Asgard Nuvola Gelida?


Chiuse gli occhi e si concentrò per sentire il messaggio. In un lampo, aprì gli occhi e gridò mentre si alzava di scatto: "Co... cosa?!"
                                


                                



