---
title: Capitolo 795 – Una Situazione Pericolosa
pubDate: 2025-02-03T07:52:46.873Z
tags:
    - atg
---


<em><strong>CAPITOLO SPONSORIZZATO, ringraziamo Edo!</strong>
9 Capitoli in coda, 0/10,
-Schadenfreude</em>


Palazzo Supreme Ocean. Sotto la copertura della notte.


"Cos'hai detto? Yun Che è tornato?" Questo rapporto scioccò l'Egemone dei Mari Qu Fengyi.


Aveva percepito delle strane fluttuazioni nella barriera attorno al Nido Diabolico Moon Slaughter, così aveva mandato degli uomini ad indagare, ma non avrebbe mai pensato che avrebbe ricevuto una notizia così scioccante.


"Yun Che è tornato con Xia Yuanba del Santuario Absolute Monarch e la principessa Xue della setta della Divina Fenice. Ora è al Palazzo dell'Antica Nuvola. Anche se nessuno è andato a trovarlo, molti hanno osservato il suo ritorno. Così questa notizia si diffonderà velocemente."


Un Anziano vestito di verde riferì tutto questo con tono rispettoso.


"..." L'Egemone dei Mari, Qu Fengyi, ponderò silenziosamente per un breve momento per poi dire con tono profondo: "Ho discusso di persona con Yun Che pochi giorni fa. Data la sua forza, è impossibile che sia riuscito a sopravvivere nel Nido Diabolico Moon Slaughter per tre giorni ed è ancora meno possibile che possa scappare... Sembra che i racconti riguardo al suo maestro, il Vecchio Duotian, siano veri dopotutto."


"Egemone, dato che questo affare riguarda il luogo proibito del nostro Palazzo Supreme Ocean, vuole che lo convochi immediatamente da lei?"


"No!" L'Egemone dei Mari, Qu Fengyi, rifiutò la proposta per continuare con indifferenza: "Anche se sono estremamente curiosa su quale metodo abbia usato per scappare dal Nido Diabolico Moon Slaughter, la Conferenza della Spada Diabolica sta per iniziare e non possiamo tollerare altre fonti di disturbo o incidenti. Discuteremo di questo una volta che la Conferenza della Spada Diabolica sarà finita."


Allo stesso tempo, in un altro angolo del Palazzo Supreme Ocean.


"Padre, ho qualcosa da riferirle... Yun Che è tornato! Ora è al Palazzo dell'Antica Nuvola, l'ho visto con i miei occhi!"


"Oh?" Xuanyuan Wentian, che stava meditando, aprì gli occhi inclinando lievemente la testa. Non mostrò un'espressione sorpresa e si limitò a ridere lievemente rispondendo: "Allora quella è davvero la migliore notizia che abbia sentito da un po' di tempo. Stavo rimpiangendo il fatto che ci saremmo persi un gran bello spettacolo nella Conferenza della Spada Diabolica domani. Ora però possiamo tranquillizzarci."


"Padre, non è curioso di come è scappato dal Nido Diabolico Moon Slaughter?" Chiese Xuanyuan Wendai con un'espressione perplessa. "Dal momento in cui è entrato nel Nido Diabolico Moon Slaughter, sono passate più di ottanta ore, com'è scappato da lì?! Inoltre quella barriera è qualcosa contro cui nemmeno lei può fare nulla, ma lui ha davvero..."


"Non c'è bisogno." Disse con un tono grave Xuanyuan Wentian. "Tra dieci ore si svolgerà la Conferenza della Spada Diabolica. Mi sono preparato e ho aspettato questo giorno per mille anni! Ora che è arrivato finalmente il momento non possiamo fare errori! Sarà un momento importantissimo!"


"Sì, sono io ad aver reagito con impulsività." Xuanyuan Wendao si inchinò frettolosamente per poi continuare con cautela: "Allora dobbiamo mandare qualcuno a tenere d'occhio Yun Che?"


"Non c'è bisogno!" Xuanyuan Wentian si accigliò lievemente, il suo sguardo era ancora calmo come uno specchio d'acqua, ma si poteva scorgere una luce fredda nei suoi occhi. "Al contrario, non dargli nemmeno la minima ragione di provare sospetto ora.
Lascialo sentire al sicuro quando parteciperà alla Conferenza della Spada Diabolica domani. Perché se mancherà Yun Che alla Conferenza della Spada Diabolica... Umpf, allora sarà molto meno interessante!"


"Sì!" Xuanyuan Wendao assentì velocemente per poi ridere freddamente: "Quel Yun Che non si sognerebbe mai che abbiamo scoperto da tempo la maggior parte dei suoi segreti! Una volta che il sigillo della Spada Diabolica sarà tolto, lo Specchio del Samsara sarà prima o poi in suo possesso."


.....


"Quando è successo? È successo qualcosa agli altri? Sappiamo chi ha fatto questo?"


Yun Che mandò una trasmissione del suono con urgenza e l'Anima Celeste Frozen Cloud risuonò inviando una risposta.


Tre giorni fa... erano passati già tre giorni?!


Prima aveva calmato la mente così da poter iniziare a riprendersi, ma ora non poteva più rimanere fermo. Si stava preoccupando moltissimo... Xiao Yun era scomparso tre giorni fa ed era stato durante questo periodo in cui era rimasto intrappolato nel Nido Diabolico Moon Slaughter!


"Jasmine, noi..."


Nel momento in cui disse queste parole, Yun Che si rese conto che lei aveva già iniziato a ricostituire il suo corpo, non doveva essere assolutamente disturbata! Non poteva nemmeno discutere con lei ora.


Inoltre non poteva superare una distanza di dieci chilometri da Jasmine... questo significava che non poteva nemmeno tornare a clan della Nuvola Vagante!


Yun Che sussultò mentre cercava di ricomporsi.


Cos'era accaduto?! Perché Xiao Yun era scomparso all'improvviso?!


Se era ancora vivo, era scomparso. Se fosse morto, non avevano trovato il suo corpo. Eppure non avevano sentito nulla di anormale prima che fosse scomparso e non sono riusciti a trovare tracce di un combattimento. Data la forza di Xiao yun e Numero Uno Al Mondo, riuscire a rapire Xiao Yun senza che se ne accorgessero richiedeva la forza di un Monarca!!


Nel continente del Cielo Misterioso, a parte i Quattro Grandi Luoghi Sacri, la sola altra organizzazione che avevano coltivatori al Stadio Sovrano Misterioso nei suoi ranghi era la setta della Divina Fenice... e Fen Juechen. Data la personalità di Fen Juechen, non avrebbe fatto sicuramente una cosa del genere e nemmeno la setta della Divina Fenice aveva motivo di rapirlo. Così rimanevano solo i Quattro Grandi Luoghi Sacri!


Tuttavia perché avrebbero fatto una mossa del genere?


Che la Sala Sun Moon Divine fosse riuscita a scoprire che mi sono inventato questo "Vecchio Duotian", così avevano deciso di vendicarsi rapendo Xiao Yun?


No, non può essere! Se fosse davvero così, data la forza della Sala Sun Moon Divine, riuscirebbero ad attaccarmi facilmente. Non avrebbero bisogno di fare questo tipo di mossa. Anche se volessero davvero prendere in ostaggio qualcuno, il nonno o la zietta sarebbero stati obiettivi molto più adatti. Non avrebbero dovuto scegliere Xiao Yun.


Esatto... perché avevano scelto Xiao Yun?!


Yun Che si accigliò ulteriormente. Più si ricomponeva e più si rendeva conto di quanto la situazione fosse pessima.


Che l'identità di Xiao Yun... fosse stata rivelata?


No... non c'era motivo che fosse accaduto! Erano Numero Uno Al Mondo e Numero Sette Al Mondo ad essere degli elfi e a rischiare di essere smascherati nonostante il loro travestimento. In confronto a loro, sarebbe stato impossibile capire che Xiao Yun proveniva dall'Illusory Demon Realm!


Inoltre Xiao Yun era una persona molto cauta, quindi non aveva usato la minima Energia Misteriosa mentre era a clan della Nuvola Vagante.


Inoltre, durante le molte visite che aveva fatto a clan della Nuvola Vagante negli ultimi mesi, non aveva individuato nessuna spia... Occasionalmente aveva percepito l'aura di Fen Juechen.


"Che..." A Yun Che venne in mente la possibilità più terribile: "Ci sono ancora delle persone nei Quattro Grandi Luoghi Sacri che sono ancora nel Regno Demoniaco Illusorio..."


Yun Che ansimò pesantemente e sussultò. Dopodiché alzò la mano destra ed evocò l'Anima Celeste Frozen Cloud.


"Maestra Murong, trova un modo per informare la zietta e gli altri che Xiao Yun dovrebbe essere sano e salvo, sono già riuscito a capire la sua posizione. Domani lo porterò a casa, quindi rilassatevi. Inoltre..."
Yun Che si fermò per un momento, il tono della voce diventò più profondo: "Assicurati che mio nonno, la mia zietta e la settima sorella si radunino nel cortile di mio nonno dopo mezzogiorno domani. Finché non apparirò, assicurati che non facciano nemmeno un passo fuori da lì."


Brillò della luce blu mentre le sue parole venivano trasmesse a Asgard Nuvola Gelida a cinquantamila chilometri di distanza. Yun Che diede un'occhiata alla barriera isolante attorno a Jasmine mentre mormorava tra sé e sé con voce estremamente cupa: "Perché doveva accadere proprio adesso. Ahhh..."


"Sembra che non avrò altra scelta se non partecipare alla Conferenza della Spada Diabolica domani dopotutto!"


"Ma sono stato fin troppo negligente stavolta. Ho davvero trascurato il fatto che se i Quattro Grandi Luoghi Sacri avevano il potere di invadere la città imperiale, allora dovevano anche essere capaci di infiltrarsi silenziosamente nel Regno Demoniaco Illusorio... Inoltre hanno ancora il duca Ming come spia!"


"Ora posso solo sperare che l'Arca Primordiale Misteriosa non sia stata rivelata, altrimenti..."


Le tende della notte si ritirarono gradualmente mentre il cielo tornava ad illuminarsi.


Il Palazzo Supreme Ocean che era stato silenzioso per tutta la notte era ancora eccezionalmente tranquillo. Tuttavia c'era una Energia Misteriosa incredibilmente potente che si stava agitando a mezz'aria, sembrava quasi che stesse preannunciando qualche evento importante.


l'Energia Misteriosa destò Yun Che dalla sua meditazione. Aprì lentamente gli occhi per poi inspirare un po'.


La scorsa notte aveva solo pensato al miglior metodo per guarire le sue ferite, ma ora c'erano stati diversi imprevisti. Jasmine aveva lasciato il suo corpo, poi aveva scoperto che Xiao Yun era scomparso.
Era una questione così seria che non era riuscito a concentrarsi per il resto della notte, così le sue ferite si erano rigenerato molto più lentamente rispetto al normale.


Dietro lo schermo nell'angolo del padiglione, la barriera era ancora immobile e silenziosa. Negli ultimi sette anni avrebbe sempre discusso con Jasmine di qualunque grande evento fosse capitato.
Questa era la prima volta che lei non gli era accanto, quindi aveva una sensazione di vuoto che superava di gran lunga le sue aspettative... In effetti era anche un po' sbigottito e distratto al momento.


Si alzò ed aprì la porta per poi uscire dal padiglione. I primi che vide furono Feng Xue'er e Xia Yuanba che lo avevano sorvegliato per tutta la notte.


Feng Xue'er si avvicinò con delicatezza e chiese con tono preoccupato: "Fratellone Yun, ora stai meglio?"


"Sì, sto molto meglio." Disse Yun Che mentre sorvegliava i dintorni. Scoprì che tutto il palazzo era vuoto, così chiese immediatamente: "Il tuo maestro e il resto del Santuario Absolute Monarch è già partito per la Conferenza della Spada Diabolica?"


"Sì!" Xia Yuanba annuì mentre rispondeva: "Il maestro e gli altri sono partiti da qui circa un'ora fa. Il maestro all'inizio voleva porgerti visita, anche gli altri Maestri Spirituali e gli Anziani volevano farlo, ma ho detto loro che eri rimasto gravemente ferito e avevi bisogno di un posto silenzioso per riposare, così non hanno insistito."


"Un'ora fa? La Conferenza della Spada Diabolica non dovrebbe iniziare per un po', vero?" Chiese Yun Che accigliandosi.


"Manca circa un'ora prima che inizi... Cognato, la tua espressione è piuttosto strana oggi. È successo qualcosa?" Disse Xia Yuanba dopo aver osservato la sua espressione.


"...Partiamo allora. Andremo anche noi alla Conferenza della Spada Diabolica." Yun Che non si spiegò, prese per mano Feng Xue'er e iniziò ad uscire.


Stava per chiedere a Xia Yuanba dove si tenesse la Conferenza della Spada Diabolica quando vide il Maestro Spirituale Ancient Blue nel cortile. Era tutto vestito di bianco, teneva una frusta bianca a coda di cavallo e mostrava un lieve sorriso.


"Maestro, perché è ancora qui? Non dovrebbe essere già andato all'Arena del Dio del Mare?" Chiese con stupore Xia Yuanba.


Il vecchio rise lievemente per poi volgere lo sguardo verso Yun Che: "Ci ho pensato e ho deciso che sarebbe meglio andare con te. Amico Yun, sembra che le tue ferite siano davvero serie e che la tua Energia Misteriosa si sia indebolita di molto.
Tuttavia è un bene che le tue ferite si siano già stabilizzate e avrai bisogno solo di un periodo di riposo per riprenderti. Durante questa Conferenza della Spada Diabolica avrai solo il ruolo di osservatore, non c'è bisogno che intervieni."


Yun Che avanzò e rispose: "Ringrazio il Signor Ancient Blue per la preoccupazione. Visto che al momento sono ferito, anche se sono stato nel Palazzo dell'Antica Nuvola per un po', non sono ancora riuscito a porgere visita a tutti i signori del Santuario Absolute Monarch, quindi dovrò chiederle perdono."


"Non importa." Il Maestro Spirituale Ancient Blue rise allegramente scuotendo la testa. Non chiese il motivo per cui Yun Che era rimasto ferito e com'era riuscito a scappare dal Nido Diabolico Moon Slaughter.
Alzò la testa e guardò il cielo: "Tra un'ora il misterioso fenomeno durante il quale tutte e tredici le stelle si allineeranno, apparirà nella volta celeste. Questo sarà anche il periodo più critico per quanto riguarda la rivelazione dei misteri della spada diabolica.
Anche se è presto, tutti gli eroi del continente del Cielo Misterioso si sono già radunati nell'Arena del Dio del Mare. Dovremmo partire anche noi."


Il sole brillava nel cielo blu, non stava accadendo nulla di strano.


Il palazzo fluttuante continuava ad essere mortalmente silenzioso e non avevano visto una sola persona lungo il tragitto. Di fronte a loro si irradiava un'aura incredibile da lontano... Era sicuramente l'Arena del Dio del Mare dove tutti i guerrieri al picco del continente del Cielo Misterioso si erano radunati.
Era anche il luogo dove si sarebbe tenuta la Conferenza della Spada Diabolica a circa sei-sette chilometri dalla loro posizione attuale.


Questa distanza confortò un po' Yun Che.
                                


                                



