---
title: Capitolo 798 - Conferenza della Spada Diabolica (2)
pubDate: 2025-02-03T07:52:46.874Z
tags:
    - atg
---


<em><strong>CAPITOLO SPONSORIZZATO, ringraziamo Edo!</strong>
6 Capitoli in coda, 0/10,
-Schadenfreude</em>


Xuanyuan Wendao spiccò il volo e arrivò accanto a Xuanyuan Jue. "Nono Anziano, questo non è il momento di sistemare i suoi conti personali. Riparliamone una volta che sarà finita la Conferenza della Spada Diabolica."


Mise le mani a coppa verso i posti del Santuario Absolute Monarch per poi dire: "Il Nono Anziano ama con tutto il suo cuore sua figlia. Così, a causa di un accesso d'ira, ha disturbato i membri del Santuario Absolute Monarch, chiedo perdono per lui... Nono Anziano, torniamo ai nostri posti."


Diede a Yun Che uno sguardo indifferente per poi trascinare Xuanyuan Jue verso i posti della regione della Potente Spada Celestiale.


"Nono Anziano, è stato troppo imprudente! Mio padre ha già proibito di causare guai a Yun Che prima dell'inizio della Conferenza della Spada Diabolica!" Disse Xuanyuan Wendao tramite una trasmissione del suono.


"Umpf! Non riesco a capirlo! Il nostro Spadaccino ha già scoperto tutti i suoi segreti, quindi perché dobbiamo ancora avere così tanta prudenza?!" Rispose con rabbia Xuanyuan Jue.


"Mio padre non ha paura di Yun Che, ma c'è un motivo molto importante dietro ai suoi ordini. Se avesse davvero ucciso Yun Che, questo avrebbe rovinato il grande piano di mio padre! Allora..." Xuanyuan Wendao diede un'occhiata d'avvertimento a Xuanyuan Jue.


Il Nono Anziano rabbrividì.


"Quel vecchio spregevole! Nonostante sia un Anziano della regione della Potente Spada Celestiale, ha osato comunque attaccare pubblicamente il cognato!" Disse con irritazione Xia Yuanba.


"Non perdere tempo con lui. Al contrario, non devi temere i tipi di persone come lui." Yun Che si incupì mentre ripensava al peggior scenario possibile e pensò ad una possibile strategia da adottare.


A causa del trambusto, l'atmosfera dell'Arena del Dio del Mare non era più calma e tranquilla, invece iniziò a riempirsi di ronzii di conversazioni. Yun Che poteva capire di cosa stavano parlando anche senza sentirli: stavano discutendo di Xia Yuanba, dell'ostilità tra lui e la regione della Potente Spada Celestiale e sul perché Xuanyuan Jue non avesse paura del suo "maestro".


L'aria diventò fredda e fu pervasa da un'aura così tagliente e gelida da sembrare provenire dalle profondità dell'oltretomba. Questo interruppe tutte le conversazioni, come se le parole stesse si fossero congelate.


Yun Che alzò la testa e guardò verso la regione della Potente Spada Celestiale. Tre figure nere come la pece erano apparse dal nulla come fantasmi.


Erano tutti vestiti di nero e le loro espressioni erano rigide come quelle di un cadavere. Le loro sopracciglia era lunghe e sottili, ogni lineamento dei loro volti era così legnoso da sembrare scolpito con una lama.


Yun Che era a cinquecento metri di distanza, ma non poteva sentire energia irradiarsi da loro e non percepiva alcun vigore o forza vitale nei loro sguardi. Una volta che chiudeva gli occhi non riusciva nemmeno a ricordare l'aspetto di queste tre persone. Inoltre, in base alla sua percezione spirituale, non era in grado di percepire quelle tre persone che fluttuavano nel cielo. Ciò che poteva sentire erano tre lame incredibilmente affilate!


"Che tremendo intento di spada!" Mormorò tra sé e sé Yun Che.


L'intera atmosfera dell'Arena del Dio del Mare si congelò istantaneamente a causa dell'arrivo di queste tre persone. Anche le espressioni degli Anziani del Santuario Absolute Monarch cambiò lievemente all'arrivo di questi tre.


"I Custodi della Spada Crudele, Spietato ed Insensibile. Le esistenze più terrificanti della regione della Potente Spada Celestiale! I tre Custodi della Spada!" Disse Xia Yuanba con le sopracciglia aggrottate. Anche se erano ancora piuttosto distanti, si sentiva come se tre lame affilate fossero premute contro la sua gola. Si irrigidì istintivamente e perfino il suo respiro divenne irregolare. "Anche se la prima volta che li vedo, nessun altro a parte questi tre terrificanti Custodi della Spada può produrre un intento di spada così estremo."


Yun Che si accigliò... Anche se la forza totale della regione della Potente Spada Celestiale era inferiore agli altri tre Luoghi Sacri, avevano più Monarchi di livello dieci. Aveva quattro persone dotate di questa potenza, era alla pari anche con il Santuario Absolute Monarch.


A parte Xuanyuan Wentian, gli altri tre Monarchi di livello dieci erano i tre Custodi della Spada di cui Xia Yuanba gli aveva parlato pochi giorni fa!


Erano esistenze terrificanti dalla potenza inferiore solo ai capi dei Quattro Grandi Luoghi Sacri!


"Ho sentito dal maestro che questi tre hanno rinunciato ad ogni desiderio e passione fin da giovanissimi. Hanno dedicato la loro vita solo a padroneggiare la spada e la loro coltivazione nella via della spada ha raggiunto il suo massimo picco, un grado supremo in cui ogni cosa è possibile. Perfino i fili d'erba e i fiori sono spade per loro. Con un pensiero possono evocare innumerevole energie di spada. Sono capaci di uccidere qualcuno senza lasciare una sola traccia. Si dice che se tutti e tre unissero le forze, potrebbero rivaleggiare con un capo di un Luogo Sacro!"


Il tono di voce di Xia Yuanba era basso e profondo. Quando aveva parlato dei tre Custodi della Spada, aveva dato solo un'introduzione sbrigativa. Ora però, dopo aver appreso della situazione di Yun Che, provava inquietudine mentre lo informava di nuovo di questi tre.


I tre uomini scesero dal cielo e si sedettero nei posti di fronte tra la regione della Potente Spada Celestiale. In quanto giovane maestro della spada, Xuanyuan Wendao si alzò dal suo posto il più velocemente possibile per accoglierli, il suo atteggiamento era rispettoso e reverenziale.


Da questa azione, era evidente quanto fossero importanti.


Yun Che scorse con lo sguardo l'arena per poi osservare il Palazzo Supreme Ocean. Ciò che attirava di più la vista erano i sette vecchi seduti di fronte. Erano tutti l'uno accanto all'altro e indossavano la stessa uniforme, ma ognuno dei loro abiti era di colore diverso.
Gli Anziani del Palazzo Supreme Ocean erano vestiti di un color blu chiaro, ma queste sette persone indossavano rispettivamente un abito rosso, arancione, giallo, verde, turchese, blu e viola! Il modo in cui erano vestiti sembrava rappresentare tutti i colori dell'arcobaleno!


Xia Yuanba seguì lo sguardo di Yun Che per poi dire: "Quelli sono i Sette Venerabili del Palazzo Supreme Ocean! I Venerabili Zi e Lan seduti in mezzo sono entrambi al decimo livello del Stadio Sovrano Misterioso e sono capaci di rivaleggiare con i tre Custodi della Spada!"


<em>Nota Traduzione: Chi = rosso, Cheng = arancione, Huanglu = giallo, Qing = verde, Lan = blu, Zi = viola.</em>


Yun Che passò dai sette Venerabili a Zi Ji.


Il posto del vecchio sorprendentemente era di fronte perfino a quello dei Sette Venerabili!


Sembrava che Zi Ji si fosse sentito osservato; si girò e ricambiò lo sguardo. Annuì lievemente mostrando un sorriso.


A destra del Palazzo Supreme Ocean c'era l'area della Sala Sun Moon Divine. Tutti i suoi membri indossavano abiti su cui erano ricamati un sole e una luna. I cinque seduti proprio di fronte sembravano vecchi, ma il sole e la luna delle loro uniformi brillavano. Questi cinque antichi erano seduti insieme, l'aura che rilasciavano era densa e sembrava che si fosse intrecciata per creare un piccolo mondo indipendente, un piano in cui gli altri non potevano nemmeno sperare di accedere.


"Questi cinque sono gli Emissari della Sala Sun Moon Divine! Sono rispettivamente i Divini Emissari Qi Tian, Sole Ardente, Condanna della Luna , Esilio delle Stelle e Calamità. Tra di essi, i Divini Emissari Qi Tian e Sole Ardente sono entrambi Monarchi di livello dieci. Il primo è particolarmente forte, è il più potente tra loro. Il suo titolo indica praticamente che è nella stessa posizione del Monarca Celeste Ye Meixie. Gli altri tre Emissari Divini sono tutti al nono livello del Stadio Sovrano Misterioso!"


<em>Nota Traduzione: Qi Tian ("齊天") letteralmente è traducibile con uguale al cielo.</em>


Spiegò Xia Yuanba.


Emissari Divini? Si definiscono divini?


Yun Che ridacchiò freddamente per poi gettare un'occhiata verso Ye Xinghan che era seduto dietro i cinque Emissari Divini.


Il giovane maestro della Sala Sun Moon Divine sicuramente sarebbe stato presente alla Conferenza della Spada Diabolica. Inoltre fissò direttamente Yun Che con uno sguardo velenoso, quando si sentì osservato, le sue pupille si contrassero e distolse velocemente lo sguardo, ma i muscoli del suo volto continuarono a fremere,


A parte i Quattro Grandi Luoghi Sacri, tutti i membri delle altre organizzazioni del continente del Cielo Misterioso radunate qui erano tutti seduti rigidamente, nessuno di loro osava muovere un solo muscolo. Le loro espressioni erano nervose e tese, il loro respiro era corto e moderato, perfino i loro sussurri erano pieni di cautela e discrezione. Tutte queste organizzazioni naturalmente sapevano che i Quattro Grandi Luoghi Sacri erano esistenze di primaria importanza nel continente del Cielo Misterioso, ma non si sarebbero mai immaginati che il loro potere fosse così terrificante.


Monarchi, per loro leggende, un'esistenza che avrebbero potuto incontrare una volta ogni mille anni. Ne erano apparsi a centinaia in questo luogo! Era un evento così scioccante che sarebbero rimasti sconvolti per diverso tempo.


L'intera Arena del Dio del Mare era avvolta da una gigantesca tenda di luce. Perfino gli occhi di Yun Che non potevano penetrare quel velo luminoso e vedere cosa c'era all'interno. Comunque chiunque avrebbe capito che l'eponima Spada Diabolica della conferenza giaceva dietro questa tenda di luce.


Il tempo scorreva lentamente, ma in quell'istante la luce del cielo si attenuò all'improvviso.


Questo piccolo cambiamento era un fenomeno che una persona normale non sarebbe riuscita sicuramente ad individuare. Tuttavia tutti i coltivatori seduti qui erano i più potenti individui del continente del Cielo Misterioso. La loro percezione spirituale era estremamente acuta e molti di loro alzarono la testa nel momento in cui il cielo si era offuscato.


"Cognato, guarda!" Disse Xia Yuanba.


Il sole ardente brillava ad est, ma si stava avvicinando lentamente al centro. Tuttavia era apparsa una sottilissima fenditura nera all'orizzonte del cielo orientale!


"Il mitico Allineamento delle Tredici Stelle... sta davvero per apparire ora?" Mormorò tra sé e sé Xia Yuanba. Allo stesso tempo l'intera Arena del Dio del Mare iniziò a riempirsi di rumore di discussioni.


Un raggio di energia di spada trafisse il cielo nella parte est dell'arena. Sembrava che una meteora ardente fosse discesa dal cielo, il bagliore che emanava era così intenso da accecare tutti per un momento. Sotto quella luce, una figura verde apparì lentamente nello spazio aperto dal raggio di spada. Indossava abiti verdi e la potenza della sua lama era impareggiabile. Una volta apparso, sembrava che un imperatore fosse arrivato in tutta la sua gloria, facendo tremare di paura i cuori e le anime di tutti i presenti.


In seguito all'arrivo di questa persona, ogni membro della regione della Potente Spada Celestiale, dal meno importante dei discepoli al più potente custode della spada, si alzò e si inchinò porgendo il suo saluto:


"La spada dal potere celeste è impareggiabile in questo mondo! Diamo il benvenuto allo Spadaccino!"


Lo Spadaccino della regione della Potente Spada Celestiale: Xuanyuan Wentian!


"Ahahahah!"


Una risata selvaggia risuonò dalla sezione occidentale, diametralmente opposta a Xuanyuan Wentian. L'aria sopra quell'area brillò all'improvviso in modo accecante, sembrava che stesse nascendo un sole. Dall'altro lato stava apparendo una luna calante. Un sole e una luna sovrastarono all'istante tutta la luce di quest'area, perfino il vero sole sembrava più spento rispetto a questo bagliore.


Una figura alta e dalla postura dritta uscì dallo spazio in mezzo al sole e alla luna. Era vestita di bianco e i suoi occhi scintillavano come stelle fredde mentre un'aura potente che rivaleggiava con quella di Xuanyuan Wentian discese dal cielo. Questo fece rabbrividire tutti i praticanti del mistero della zona ad ovest, potevano resistere a stento all'impulso di inginocchiarsi e prostrarsi in adorazione.


"Il Monarca Celeste del sole ardente e della condanna della luna! Porgiamo i nostri rispetti al Monarca Celeste!"
Stavolta tutti i coltivatori della Sala Sun Moon Divine si erano alzati per poi inginocchiarsi.


"Il Sacro Imperatore della Sala Sun Moon Divine, la persona che possiede il titolo di 'Monarca CelestÈ, Ye Meixie?!" Mormorò tra sé e sé Yun Che. Ye Meixie sembrava un uomo di mezz'età, sembrava molto più giovane di quanto si aspettasse.


Nella parte meridionale dell'arena, un debole bagliore giallo discese dal cielo proprio di fronte al Santuario Absolute Monarch. Una figura magra e fragile vestita di bianco apparì.


Nel momento in cui arrivò questa presenza, tutti i maestri spirituali, gli Anziani e i discepoli del Santuario Absolute Monarch... incluso Xia Yuanba, si alzarono tutti in piedi unendo le mani e gridando:


"Sacro Imperatore, sovrano insuperabile. Porgiamo i nostri rispetti al Sacro Imperatore!"


Più di cento Monarchi e quattrocento Sovrani gridarono allo stesso tempo, l'Energia Misteriosa scosse l'aria con forza. Yun Che era estremamente vicino ed era ancora gravemente ferito, così non reagì in tempo proteggendosi. Fu così scosso dall'Energia Misteriosa che sentì il petto pesante e la sua vista si offuscò, le sue ferite quasi si aprirono a causa dell'impatto.


L'uomo magro e fragile si girò mentre sorrideva placidamente verso i membri del Santuario Absolute Monarch e fece loro gesto di tornare ai loro posti. Nel momento in cui si girò, Yun Che vide i suoi lineamenti e ne fu sorpreso.


Huangji Wuyu, il Sacro Imperatore del Santuario Absolute Monarch, il capo dei Quattro Grandi Luoghi Sacri! L'uomo riconosciuto pubblicamente come il più potente nel continente del Cielo Misterioso! In quanto esistenza leggendaria, tutti pensavano che avrebbe avuto una figura maestosa e che la sua aura avrebbe sconvolto il mondo.


Eppure Yun Che aveva visto un giovane dall'aspetto fragile... che non sembrava avere più di sedici anni!


Tuttavia il suo sguardo era quello di un vecchio, i suoi occhi sembravano aver visto l'ascesa e la caduta di diversi secoli.


L'aura di Xuanyuan Wentian era incredibilmente affilata, pareva che diecimila spade fossero discese dal cielo. Quella di Ye Meixie era maestosa e sconfinata, capace perfino di far collassare il cielo. Huangji Wuyu invece non proiettava un'energia tirannica, non c'era alcun intento aggressivo dietro... In realtà Yun Che non poteva nemmeno percepire presenza di Energia Misteriosa nel suo corpo. Pareva una mera persona comune che non avesse mai allenato la via del profound.


Lo sguardo di Huangji Wuyu cadde su Yun Che per un secondo. Dopodiché lo volse verso l'Arena del Dio del Mare fissando in silenzio la tenda luminosa che la avvolgeva.


Ad ovest, un'aura gentile apparì avvolgendo i cuori e gli spiriti di tutti. In quel momento l'immagine di un oceano vasto e sconfinato apparì nel cuore dei presenti. Era un mare impetuoso e le sue onde arrivavano al cielo.


Prima ancora che apparisse qualcuno, tutto il Palazzo Supreme Ocean si era alzato in piedi:


"Supremo Egemone dei Mari, colei che non ha limiti!"


L'Egemone dei Mari Qu Fengyi era arrivata! Indossava ancora l'abito blu che Yun Che l'aveva vista portare, ma la sua espressione era dignitosa e la sua aura era incredibilmente nobile.


Ad est: regione della Potente Spada Celestiale – lo Spadaccino Xuanyuan Wentian.


Ad ovest: Sala Sun Moon Divine – Monarca Celeste Ye Meixie


A sud: Santuario Absolute Monarch – Sacro Imperatore Huangji Wuyu


A nord: Palazzo Supreme Ocean – Egemone dei Mari Qu Fengyi.


I capi dei Quattro Grandi Luoghi Sacri, i quattro veri sovrani del continente del Cielo Misterioso, erano radunati tutti in questa Arena del Dio del Mare!


Crudele, Spietato ed Insensibile" Sono nomi sì, Xia Yuanba non li stava insultando.
Normalmente quando la traduzione sembra così ridicola finisco per trovare il nome in cinese, metterlo pari pari ed inserire una nota... ma così sono sicuramente più memorabili.
                                
                        



