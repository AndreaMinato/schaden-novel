---
title: Capitolo 8 – La notte di nozze
pubDate: 2023-05-15T13:56:59.616Z
tags:
    - atg
---

Xia Qingyue rimase in silenzio. Dato che secondo la sua maestra, che vantava uno status decisamente elevato, la guarigione di Xiao Che era impossibile, non ci sarebbe stata nemmeno una minima speranza per lui.
“Qingyue, so che sei impaziente di ripagare il tuo debito di gratitudine tanto da ritardare il tuo ritorno a Frozen Cloud Asgard, ma il fatto che tu l’abbia sposato dovrebbe essere già abbastanza per saldare il debito. Quando tornerai a Frozen Cloud Asgard, la tua identità verrà rivelata. Xiao Che potrebbe essere sempre deriso dopo la tua partenza, ma la sua posizione in quanto marito di un’allieva di Frozen Cloud Asgard resterebbe intatta. Con uno status così prestigioso nessuno si permetterebbe di arrecargli danno, per lo meno nella piccola Floating Cloud City,” disse la donna con tono di conforto.
Xia Qingyue annuì. “Lo spero.”
“Le sue Profound Vein sono state danneggiate e non ha altri punti di forza. Forse non raggiungerà alcun risultato per tutta la sua vita. Tu invece sei bella ed intelligente, talenti naturali come i tuoi capitano solo una volta ogni cento di anni. Se così non fosse, la nostra Signora non ti avrebbe mai lasciato infrangere le regole in questo modo… Sposarti è stata la più grande fortuna della sua vita. Il fatto che tu abbia compiuto questo passo ha dimostrato la tua onestà e, se suo padre fosse ancora vivo e avesse avuto giudizio, avrebbe annullato questo matrimonio… Ora devo andare.
Ti verrò a prendere tra un mese. In questo periodo di tempo non mi allontanerò troppo, perciò se dovessi avere qualsiasi problema, fammelo sapere.”
“Ti porgo i miei saluti, Maestra.”
La donna vestita di bianco voltò il suo viso splendido e pallido; non era truccata e la sua pelle era liscia come una gemma di giada. La gente, posando lo sguardo su di lei, non poteva che descriverla come “una bellezza fatta di ghiaccio e con le ossa di giada” e “un volto niveo con labbra di perla”. Le sue fattezze erano tanto armoniose quanto perfette: era così attraente che le persone non avrebbero osato fissarla a lungo, il suo sguardo era nobile e solenne. Era come una creatura celeste scesa dal Nirvana, incontaminata dal mondo umano.
Aprì la finestra; il suo corpo tremò leggermente e, come se fosse accompagnato da un freddo spirito di ghiaccio, parve dissolversi sul posto.
Sala principale dello Xiao clan: la casa degli ospiti era piena di gente.
“Settimo zio Liu, per favore, prendete qualcosa da bere.” Xiao Che porse un bicchiere ad un uomo di mezz’età dall’aspetto gentile.
Il Settimo zio Liu si alzò e rise. Prese il bicchiere e si scolò il contenuto, poi disse: “Nipote mio, ero un grande amico di tuo padre, ora che vedo che hai formato una tua famiglia e ti sei sposato con una donna così bella, sono felice per te.”
“Grazie, Settimo zio Liu.”
“Primo Anziano, per favore, prendete qualcosa da bere.”
Il primo Anziano del clan, Xiao Li, prese il bicchiere, lo svuotò in un sorso solo e lo sbatté violentemente sul tavolo. Eccetto lo sbuffo che gli uscì dal naso non disse una parola e distolse subito lo sguardo da lui. Nonostante il suo atteggiamento, aveva già porto i suoi rispetti a Xiao Che.
Neanche Xiao Che parlò e proseguì con gli ospiti del tavolo vicino. Non appena ebbe fatto due passi, Xiao Li sputò per terra e disse con tono freddo: “Un fiore così delicato è stato gettato nella cacca. Bah!”.
L’espressione di Xiao Che rimase neutra. Camminò con passi decisi e fece finta di non sentirlo, eppure se qualcuno lo avesse osservato attentamente, avrebbe visto il profondo gelo si celava nei suoi occhi.
Arrivò a fianco del secondo Anziano, Xiao Bo, e fece un leggero inchino: “Secondo Anziano, Xiao Che vi offre questo bicchiere”.
Xiao Bo non si dette nemmeno la pena di guardarlo negli occhi e si limitò a dire: “Caro Yang, bevilo al posto mio”.
“Certo, nonno.” Xiao Yang rispose senza esitare, prese il vino offerto da Xiao Che e lo bevve tutto, deglutendo rumorosamente.
Un bicchiere di vino presentato ad un Anziano ma bevuto da suo nipote non dimostrava solo disprezzo: era una sorta di pubblica umiliazione. Dopo aver bevuto il vino, Xiao Yang poggiò il bicchiere e tornò a sedersi al suo posto, con gli occhi pieni di palese disprezzo e sdegno.
Xiao Che fece di nuovo finta di niente, si limitò ad annuire leggermente e proseguì al tavolo successivo. Come prima, non appena fece due passi, risuonò un grugnito gelido: “Umpf, uno scarto rimane uno scarto. Anche se è entrato a far parte del Clan Xia, è pur sempre spazzatura. Quel vecchio bastardo di Xiao Lie dipenderà dalla sua nipote acquisita? Bah!”.
La voce era piena di un profondo disprezzo, sarcasmo e ovviamente gelosia. Anche senza menzionare la ricchezza del Clan Xia, ci si sarebbe comunque potuti vantare dell’incredibile talento di Xia Qingyue. Per lui sarebbe stato un sogno divenuto realtà se la ragazza avesse sposato suo nipote Xiao Yang al posto di Xiao Che.
Xiao Che lo ignorò e si allontanò sorridendo fece un brindisi e congedò gli ospiti, la lunga notte del banchetto era finita. Per tutta la durata della festa le persone che avevano espresso congratulazioni genuine erano state così poche che Xiao Che poteva contarle sulle dita di una mano. Moltissime persone erano state educate con lui, dopotutto era il giorno del suo matrimonio, ma Xiao Che aveva notato chiaramente il disprezzo nei loro occhi. Alcuni avevano sospirato provando rabbia e gelosia, altri avevano mostrato sdegno e un palese disprezzo.
Le sue Profound Vein erano danneggiate quindi era un dato di fatto che non avrebbe mai ottenuto nulla dalla vita; per quel motivo la gente non si sentiva in obbligo di essergli amica o portargli rispetto. Non si preoccupavano di offenderlo perché tanto non avrebbe potuto reagire e non si facevano scrupoli a sdegnare quel perdigiorno. Si sentivano forti guardando dall’alto in basso quel ragazzo che sarebbe sempre stato più debole di loro.
Questa era la sgradevole realtà della natura umana.
“Va’ a riposarti,” disse Xiao Lie, e gli diede una pacca sulla spalla con un sorriso.
Xiao Che non sapeva cosa si nascondesse sotto il sorriso di suo nonno, quella volta.
Invecchiando, il temperamento di Xiao Lie era diventato sempre più flessibile, ma da giovane era stato come una candela che si accendeva facilmente: se qualcuno l’avesse irritato, suo nonno si sarebbe vendicato duramente e nessuno osava provocarlo. Xiao Che sapeva bene che il temperamento di suo nonno non si era ammorbidito per la tarda età, ma per colpa sua…
Per proteggere il suo inutile nipote, era dovuto diventare gentile e flessibile; nonostante tutti li guardassero dall’alto in basso, finché non avessero superato il limite, lui avrebbe sopportato per non inimicarsi nessuno che avrebbe cercato di vendicarsi su suo nipote dopo la sua morte.
In quanto persona più potente a Floating Cloud City, il Quinto Anziano di cui tutti erano abituati ad avere paura, ora non veniva più rispettato né temuto dagli altri Anziani. E questo avveniva anche tra le generazioni più giovani.
Guardando la schiena di Xiao Lie, Xiao Che si ricordò delle espressioni irrispettose e sogghignanti che aveva scorto. Xiao Che strinse lentamente i pugni fino a farli sbiancare e il suo sguardo divenne cupo e freddo. Subito dopo sollevò gli angoli della bocca rivelando un sorriso così terrificante da far rizzare i capelli.
Xiao Che era decisamente una persona vendicativa, il suo cuore pieno d’odio ricordava tutto; ricordava tutti coloro che erano stati gentili con lui, ma anche tutte le persone che non lo erano state. Avrebbe conservato questi sentimenti nel fondo del cuore… finché non sarebbe arrivato il momento di cercare vendetta anche per il più piccolo torto.
“Voi… Ve ne pentirete…”
Il tono di voce di Xiao Che era spaventoso come se stesse proferendo una feroce maledizione.
Dal momento che Dio mi ha dato l’opportunità di essere un’altra persona, come posso lasciare che ci offendano in questo modo?!
Tornò nel piccolo giardino dietro casa, la luna era ancora alta in cielo. Xiao Che si diresse verso un angolo del giardino e allungò la mano sinistra, all’improvviso delle frecce d’acqua scattarono dal palmo della sua mano.
Durante il matrimonio non aveva potuto evitare di bere molto vino. Alla fine, aveva bevuto così tanto che sembrava facesse fatica a stare in piedi, eppure era sobrio. Questo non perché reggesse bene gli alcolici, ma a causa della Sky Poison Pearl. Tutto il vino che aveva bevuto era stato trasferito all’interno di essa. Dal momento che era diventata tutt’uno con lui poteva manipolarla come se fosse il suo stesso corpo.
L’energia scrosciò a lungo, fino a quando tutto il vino non venne espulso. Xiao Che sollevò la mano sinistra sporca di vino, se la strofinò sul volto sorridendo e trattenne il respiro finché il volto non gli divenne rosso. Quindi, trascinandosi, spinse la porta della camera da letto, la spalancò e barcollò verso l’interno.
Quando la porta venne spalancata, l’odore di vino seguì Xiao Che. Sollevò goffamente la testa e guardò Xia Qingyue che se ne stava seduta sul letto con gli occhi chiusi. La tenue luce della candela guizzava sul suo bellissimo volto, le conferiva un aspetto seducente e mistico a cui nessuno sarebbe stato in grado di resistere.
Gli occhi di Xiao Che luccicarono e le gambe gli tremavano mentre camminava verso di lei: “Eheheheh, mogliettina mia… ti ho lasciata aspettare a lungo… andiamo… ora possiamo… usare la camera matrimoniale…”
Xia Qingyue aprì gli occhi di scatto e agitò la mano destra.
Una forza potentissima e fredda spinse Xiao Che fuori dalla porta. Il ragazzo cadde a terra e per poco non andò a sbattere contro il tavolo di pietra del giardino.
Xiao Che si strofinò il sedere dolorante e gli ci volle uno sforzo incredibile per alzarsi. Urlò di rabbia: “Dannazione! Stavo solo scherzando, non c’era bisogno di essere così violenti! Sono così debole, eppure mi hai colpito più forte che potevi… tutti penseranno che tu voglia uccidere tuo marito.”
La porta sbatté.
Xiao Che la spinse, ma quella era bloccata.
Xiao Che si avvilì… Questa ragazza… figuriamoci se posso provarci, perfino gli scherzi sono fuori questione! Come si fa a godersi la vita così?
“Stavo davvero solo scherzando… sono l’unico ad avere il livello più basso del primo dell’Elementary Profound Realm. Anche se volessi farti qualcosa, sarebbe impossibile.”
Xia Qingyue non rispose.
Xiao Che rimase davanti alla porta per un po’ ma nulla cambiò. Il giardino di Xiao Che aveva una sola casa e la casa un solo alloggio. Non c’è bisogno di dire che non ne possedeva altri visto che non aveva né uno studio, né una stalla. Se fosse stato un giorno qualunque sarebbe potuto andare furtivamente da sua zia a dormire, ma quella era la sua notte di nozze e non sarebbe stato appropriato.
Con il freddo vento notturno che gli carezzava la pelle, Xiao Che rabbrividì. Bussò di nuovo e disse: “Ehi, non vorrai davvero farmi dormire fuori, vero? Dovresti sapere che ci sono molte persone del Clan Xiao che vorrebbero metterti le mani addosso e che sono molto infastidite dal nostro matrimonio. Sanno che una persona talentuosa come te non si lascerebbe toccare nemmeno da sposata e staranno aspettando che succeda qualcosa per potersi prendere gioco di me. Se venissero proprio ora e vedessero che sono bloccato fuori, diventerei per sempre lo zimbello di tutti… Alla fine sono comunque tuo marito. Hai davvero il cuore di guardarmi senza fare nulla mentre vengo deriso?”
La stanza era ancora completamente silenziosa. Proprio quando Xiao Che stava per dare un calcio alla porta, finalmente la porta si aprì.
Xiao Che si affrettò ad entrare.
Xia Qingyue era rimasta sul letto nella stessa posizione. Nonostante fosse semplicemente seduta, emanava un’aura nobile e misteriosa. Guardò Xiao Che che aveva il volto stravolto e disse sottovoce: “Non ti è permesso starmi più vicino di cinque passi”.
“… Quindi dove mi faresti dormire?” Xiao Che si strofinò il mento. La stanza era piccola: aveva solo un letto, un tavolo da lettura, uno per mangiare e due armadi; se uno l’avesse attraversata da un capo all’altro, sarebbe risultata delle dimensioni di soli sette o otto passi.
“Dormi tu sul letto, io troverò un’altra sistemazione.” Xia Qingyue si alzò.
“No!” Xiao Che si rifiutò in maniera categorica: andò a sedersi nell’angolo più lontano della stanza e chiuse gli occhi. Nonostante lei fosse forse centinaia di volte più forte di lui, Xiao Che non l’avrebbe mai lasciata dormire in una qualsiasi posto che non fosse un letto, ne andava della sua dignità di uomo.


