---
title: Capitolo 801 – Xiao Yun?!
pubDate: 2025-02-03T07:52:46.874Z
tags:
    - atg
---


<em><strong>CAPITOLO SPONSORIZZATO, ringraziamo Edo!</strong>
4 Capitoli in coda, 0/10,
da editare,
-Schadenfreude</em>


Più di cinquecento Monarchi e seimila Signori riversarono tutta la loro energia nella formazione. Non si era mai vista una scena del genere nel continente del Cielo Misterioso. La luce che sprigionavano era sufficiente ad inondare i cinquanta chilometri circostanti di puro bianco.


Mentre questo potere sconvolgente si scatenava, la Formazione dell'Universo Sconfinato sembrò una bestia feroce che si era risvegliata dal suo sonno. Rilasciò all'improvviso un bagliore che illuminò il cielo mentre iniziava a roteare all'impazzata.


"Che potente formazione profound!"


Yun Che dovette chiudere gli occhi per la luce abbagliante. I poteri combinati di più di cinquecento Monarchi e seimila Signori era sufficiente per radere al suolo centinaia di chilometri di terra. In origine si era chiesto se i Signori e i Monarchi di livello inferiore avrebbero avuto delle difficoltà per questo, ma sorprendentemente questa enorme quantità di potere venne assorbito quasi perfettamente dalla Formazione dell'Universo Sconfinato. Perfino Yun Che, che era molto vicino, non sentì un grande impatto. L'Arena del Dio del Mare sotto di loro continuò a tremare, ma non sembrava che stesse per rompersi.


"I Quattro Grandi Luoghi Sacri si sono coalizzati e preparati per sei mesi prima di finire questa formazione. Quindi naturalmente il risultato non sarà ordinario. Altrimenti, l'Egemone dei Mari non sarebbe stata tranquilla nel tenere la Conferenza della Spada Diabolica in questa piattaforma." Spiegò Xia Yuanba con un tono solenne.


Tuttavia era chiaro che non importava quanto fosse potente questa Formazione dell'Universo Sconfinato, la quantità di energia che poteva immagazzinare non era illimitata. Tutti i partecipanti continuarono a riversare il loro potere per tre brevi secondi prima che la luce della formazione raggiungesse il suo pieno splendore e l'Arena del Dio del Mare iniziasse a rimbombare. In quel momento Xuanyuan Wentian ruggì: "Ritirate! Ritiratevi tutti!!"


La forza misteriosa di Xuanyuan Wentian era estremamente forte, così la voce risuonò nelle orecchie di tutti come un tuono. Tutta l'energia fu ritirata quasi allo stesso tempo mentre i partecipanti si disperdevano in ogni direzione il più velocemente possibile.


La Formazione dell'Universo Sconfinato stava roteando molto velocemente, la sua luce arrivò fino al cielo.


Alla fine l'energia nella formazione iniziò a concentrarsi sulla Divina Spada della Colpa al centro mentre la formazione continuava a roteare velocemente!


BOOOOOOM!


CLAAANG!!!!!!


Un rimbombo che avrebbe sconvolto il mondo risuonò e una luce bianca trafisse il vuoto sconfinato. I presenti potevano sentire anche dei suoni penetranti che minacciarono di rompere i loro timpani.


La Formazione dell'Universo Sconfinato per cui i Quattro Grandi Luoghi Sacri avevano fatto così tanti sacrifici collassò in quell'istante. L'Arena del Dio del Mare stava tremando così tanto che iniziò a rompersi. Anche se non crollò, solo pochi secondi di intensi tremori avevano fatto apparire migliaia di fessure nella piattaforma.


Perfino la Divina Spada della Colpa che era al centro dell'arena era scomparsa.


I capi dei Quattro Grandi Luoghi Sacri si erano ritirati nei loro rispettivi angoli dell'Arena del Dio del Mare. Non avevano prestato attenzione alla formazione che si stava dissolvendo, alzarono la testa fissando il cielo con un'espressione grave e fredda.


Tutti i presenti guardarono nella loro stessa direzione.


La Divina Spada della Colpa era stata sparata a migliaia di metri nell'aria da quel raggio di luce che conteneva tutte le loro energie! Dopo la dissipazione della luce profound del cielo, l'arma alla fine stava cadendo da un'altezza incredibile.


L'intero Palazzo Supreme Ocean era mortalmente silenzioso. Avevano tutti espressioni tese e nervose mentre attendevano il risultato finale dei loro sforzi.


Anche se il cielo era rimasto cupo, non era più nero come la pece. In questa atmosfera attutita, si poteva sentire solo un sibilo acuto in lontananza.


Fen Juechen, che era rimasto seduto fermo come una statua, alla fine si risvegliò. Fissò la Divina Spada della Colpa stringendo i pugni e gli occhi pieni di un'energia nera e una luce folle.


Yun Che notò istantaneamente i suoi movimenti e gli mandò subito una trasmissione del suono: "Fen Juechen, vuoi morire?!"


Queste parole lo fecero irrigidire. Si volse verso Yun Che e chiese con un tono arrabbiato: "Perché ti importa?!"


"Hai dovuto sopportare una tale tortura e dolore per ottenere il potere che hai ora... Tutto per morire inutilmente qui?" Chiese con un tono serio Yun Che. "Non discutiamo nemmeno di tutte le persone presenti. Anche con solo Xuanyuan Wentian, puoi scordarti anche solo di pensare di rubare quella Divina Spada della Colpa! Questa azione ti rivelerà soltanto!"


"Sta zitto! Non hai il diritto di intrometterti nei miei affari!" Fen Juechen ansimò mentre fili di energia nera iniziarono a trapelare dai suoi pugni stretti. Tuttavia, forse a causa dell'avvertimento di Yun Che, tornò lentamente a sedersi stringendo i denti così tanto da rischiare di romperli. Solo il suo corpo continuò a tremare mentre cercava di trattenersi a tutti i costi.


Thunk!!


La Divina Spada della Colpa sibilò nell'aria mentre precipitava verso il basso. Alla fine cadde a terra, affondando nell'Arena del Dio del Mare. Era tornata al centro, non si era mossa di un pollice.


Sembrava che non ci fosse stato alcun cambiamento nell'arma, emanava ancora un'aura pesante e senza vita.


Gli eroi del continente del Cielo Misterioso che si erano dispersi per la piattaforma si lanciarono occhiate sconcertate. In quel momento i quattro capi avanzarono allo stesso tempo circondando completamente la Divina Spada della Colpa.


Nel cielo la fessura nera che aveva oscurato tutta la luce iniziò a ritirarsi. Il cielo tornò a brillare illuminando di nuovo la terra.


"Sembra che abbiamo avuto successo." Disse Huangji Wuyu con un tono calmo mentre guardava l'arma silenziosa e immobile.


"In effetti il sigillo è stato infranto." Disse l'Egemone dei Mari mentre annuiva lievemente.


Anche se parlavano a bassa voce, tutti i presenti potevano sentire chiaramente le loro parole. Tuttavia non capivano una cosa. La Conferenza della Spada Diabolica che aveva sconvolto il mondo del profound, aveva un solo obiettivo, rompere il sigillo della Divina Spada della Colpa. Ora che però ci erano riusciti, i capi dei Quattro Grandi Luoghi Sacri non mostrarono alcuna traccia di gioia, le loro parole non contenevano alcun entusiasmo.


"Sembra che sia stato tutto inutile." Sussurrò Xia Yuanba a Yun Che, mostrando un'espressione gongolante. Se il Sacro Imperatore e l'Egemone dei Mari avevano detto che il sigillo era infranto, allora doveva essere così. Eppure la spada era rimasta immobile e senza vita, non sembrava diversa da prima... Questo significava anche che non conteneva i "segreti del Stadio Divino Misterioso" come avevano ipotizzato.


"Fratello Huangji, perché non ispeziona la lama prima." Disse Xuanyuan Wentian alzando la mano.


Huangji Wuyu rispose: "La Formazione dell'Universo Sconfinato non è stata creata solo dal mio Santuario Absolute Monarch. Per assicurare un'assoluta giustizia ed imparzialità, suggerisco che tutti noi quattro esaminiamo la spada."


"Un suggerimento eccellente!" Dissero all'unisono Ye Meixie e Qu Fengyi mentre annuivano.


I capi dei Quattro Grandi Luoghi Sacri avanzarono insieme. Allungarono le mani toccando una parte diversa della Divina Spada della Colpa. I quattro fili di Energia Misteriosa dei più potenti individui del continente del Cielo Misterioso sondarono ogni parte della spada.


Dopo un attimo di secondo, tutti e quattro ritirarono la mano e sospirarono.


"Sembra che sia stato tutto vano." Disse Huangji Wuyu mentre incrociava le mani dietro la schiena, non mostrava alcuna emozione sul volto.


"Non importa. Lo sospettavo, lo trovo solo un peccato." Disse Qu Fengyi.


"E pensare che un sigillo così potente stava bloccando solo una lama morta. Il mio solo rimpianto è di aver sprecato così tanti sforzi e risorse per prepararci." Ye Meixie non era calmo e indifferente come Huangji Wuyu e Qu Fengyi, mostrò un'espressione furiosa.


Si girò verso Xuanyuan Wentian: "Spadaccino Xuanyuan, quel giorno ha giurato che la spada diabolica nascondeva un grande segreto. Ha detto che anche se non fosse stato il segreto del Stadio Divino Misterioso, ne avrebbe comunque ottenuto dei benefici. Oggi però la sola cosa che abbiamo ottenuto è un inutile pezzo di metallo! Non crede che dovrebbe prendersene la responsabilità per noi e per i praticanti del mistero venuti dalle distanti Sette Nazioni?!"


Huangji Wuyu e Qu Fengyi guardarono Xuanyuan Wentian. Anche se le loro espressioni erano rimaste calme e tranquille, non tentarono di allenare la tensione causata dalle parole di Ye Meixie. Era chiaro che anche loro erano irritati... Se Xuanyuan Wentian non avesse giurato solennemente facendo una garanzia del genere, non sarebbero stati disposti a sprecare una così grande quantità di risorse e tempo per preparare questa Conferenza della Spada Diabolica.


Anche se avevano pagato un enorme prezzo, avrebbero potuto accettare di non aver svelato i segreti del Stadio Divino Misterioso, ma se tutti i loro sforzi fossero stati completamente inutili togliendo solo il sigillo di una spada morta... anche se erano i capi dei Quattro Grandi Luoghi Sacri, non avrebbero potuto comunque accettarlo.


Non avevano cercato di abbassare la voce, così tutti i presenti avevano sentito ogni singola parola. Ora sapevano che questo raduno che aveva sconvolto il continente del Cielo Misterioso, mobilitando tutti gli esperti dei Quattro Grandi Luoghi Sacri radunandoli tutti, alla fine si era concluso con un nulla di fatto...


In altre parole era semplicemente una barzelletta!


Xuanyuan Wentian alzò la testa e chiuse gli occhi per poi sospirare: "Questo è un risultato che non mi aspettavo e mi fa provare una vergogna incredibile. Avete assistito personalmente alla trasformazione del re Notte Eterna Ye Mufeng. Quindi dopo che ho ottenuto la Divina Spada della Colpa, ero assolutamente certo che stesse nascondendo un incredibile segreto. Tuttavia a quanto pare sembra che fossi stato fin troppo ingenuo."


"Forse il cambiamento avvenuto in Ye Mufeng non è stato portato dalla Divina Spada della Colpa. Forse il segreto della Divina Spada della Colpa è stato già distrutto dal sigillo mille anni fa... Dopotutto avete visto personalmente quanto era spaventoso il sigillo."


Xuanyuan Wentian sospirò per un po' per poi continuare con un'espressione sincera: "Ah, non importa per quale motivo, ciò che è accaduto è dovuto al mio errore di valutazione, quindi me ne prenderò la responsabilità... Che ne dite se entro trenta giorni porgessi personalmente visita al Santuario Absolute Monarch, al Palazzo Supreme Ocean e alla Sala Sun Moon Divine per consegnare cinque chili di Cristalli Purple Veined Divine come compensazione?"


Sssss...


Le parole "cinque chili di Cristalli Purple Veined Divine" fecero spalancare le bocche a tutti i membri delle organizzazioni delle sette nazioni. Sussultarono mostrando sguardi storditi e perfino i membri dei Quattro Grandi Luoghi Sacri rimasero scioccati da questo gesto.


"Lord Spadaccino, questo..." Diversi Anziani della regione della Potente Spada Celestiale impallidirono e stavano per avanzare per fornire i loro consigli. Se avessero dato ad ogni Luogo Sacro cinque chili di Cristallo Divino, sarebbe stato un totale di quindici chili.. Anche se era una ricompensa, era comunque un prezzo troppo caro.


Xuanyuan Wendao volò in avanti per trattenerli mentre scuoteva la testa e diceva a bassa voce: "Tutti hanno sprecato una così grande quantità di risorse, ma sono finiti a mani vuote. Mio padre è estremamente deluso e deve sentirsi in colpa al riguardo. Così rispettiamo i suoi desideri, se volete dire qualcosa, fatelo quando torneremo nella regione della Potente Spada Celestiale."


"Dato che lo Spadaccino Xuanyuan ha mostrato una tale sincerità, allora possiamo lasciarci alle spalle la questione. Trattiamolo come un grande evento che ha radunato i migliori coltivatori del continente del Cielo Misterioso. Questo è già un evento estremamente raro di per sé." Ye Meixie sorrise placidamente, come se fosse estremamente soddisfatto di questo risultato.


Alla fine la spada diabolica era rimasta immobile e senza vita, questo era stato dimostrato dal suo aspetto e dalle parole dei capi stessi. Tutti si scambiarono occhiate sconcertate. Alcuni stavano sussurrando tra di loro, altri sembravano delusi e il resto pareva indifferente... Solo l'espressione di Yun Che si stava incupendo sempre di più.


C'era qualcosa di strano!


La delusione mostrata da Huangji Wuyu, Qu Fengyi e Ye Meixie era genuina, ma quella di Xuanyuan Wentian era chiaramente una facciata!


Perché in quell'istante... i suoi occhi brillavano con soddisfazione!!


Cosa stava accadendo? Cosa aveva intenzione di fare? Per quale motivo aveva organizzato questa Conferenza della Spada Diabolica?


Aveva rivelato per un istante uno sguardo trionfante... perché?


Yun Che aggrottò le sopracciglia stringendo i denti... Se Jasmine fosse stata qui, sarebbe riuscita sicuramente a dargli una risposta, ma purtroppo...


Xuanyuan Wentian si girò e disse a tutti i praticanti del mistero attorno: "Amici dei Luoghi Sacri e delle Sette Nazioni. La Conferenza della Spada Diabolica in origine si è svolta per ottenere il segreto della spada diabolica, che sarebbe stato condiviso con tutti voi per benedire il continente del Cielo Misterioso. Chi avrebbe pensato che non avremmo ottenuto nulla dopo la rottura del sigillo. Io, Xuanyuan Wentian, ho davvero fatto un torto a tutti coloro che si sono radunati qui da lontano."


Era naturale che nessuno osasse rispondere. Tutti i presenti, specialmente i coltivatori delle Sette Nazioni erano estremamente sbalorditi... Il rispettabile e impareggiabile Spadaccino della regione della Potente Spada Celestiale era davvero una persona così umile. E pensare che si sarebbe scusato con loro con un'espressione colpevole?!


"..." Yun Che sussultò, il suo cuore era pieno di inquietudine.


"Tuttavia." Il tono di Xuanyuan Wentian cambiò mentre un sorriso enigmatico appariva sul suo volto: "Alla fine sono il capo di un Luogo Sacro, qunidi come posso lasciarvi a mani vuote?! Dato che la Conferenza della Spada Diabolica è giunta alla fine, allora lasciate che vi mostri uno spettacolo meraviglioso, così potrò farvi sfogare la rabbia in qualche modo."


"Uno spettacolo?" Huangji Wuyu, Qu Fengyi e Ye Meixie scoccarono tutti a Xuanyuan Wentian una strana occhiata. Anche tutti i coltivatori attorno avevano sguardi curiosi.


Xuanyuan Wentian alzò lentamente le mani e batté le mani. Lo schiocco risuonò in lontananza: "Fatelo portare qui."


Mentre la sua voce risuonava, un'aura profound si sollevò velocemente. Era chiaro che questa persona avesse aspettato per tutto questo tempo.


Quest'aura profound era incredibilmente forte e robusta e stava viaggiando veloce come un fulmine. Tutti gli esperti dei Luoghi Sacri mostrarono espressioni sbalordite perché questa energia era chiaramente... quella di una persona al nono livello del Stadio Sovrano Misterioso!


Nella regione della Potente Spada Celestiale, a parte lo Spadaccino Xuanyuan, c'erano tre persone che avevano raggiunto il decimo livello del Stadio Sovrano Misterioso ed erano i Custodi della Spada Crudele, Spietato ed Insensibile. Due erano al nono livello, erano il Grande Anziano Xuanyuan Guxing e il Secondo Anziano Xuanyuan Guyun.


Durante questa Conferenza della Spada Diabolica era presente la maggior parte degli esperti della regione della Potente Spada Celestiale, i tre Custodi della Spada e il loro secondo Anziano erano tutti presenti, ma il Grande Anziano non si era rivelato.
Così era ovvio chi era questa persona!


Whoosh!!


Una luce brillò mentre tre figure apparirono all'improvviso accanto a Xuanyuan Wentian. La persona di fronte era vestita di verde, il suo viso sembrava vecchio e i suoi occhi brillavano come stelle. Questo era il Grande Anziano della regione della Potente Spada Celestiale, Xuanyuan Guxing. Nel momento in cui apparì, chinò la testa verso Xuanyuan Wentian: "Lord Spadaccino."


Xuanyuan Guxin stava sollevando due persone, una per ogni mano. Sulla sinistra teneva una figura estremamente bassa e accartocciata con il volto nascosto. Solo metà della sua mano spuntava da questo abito nero, era magro e avizzito come un ramo nero ed irradiava un'aura inquietante.


"L'Immortale delle Tossine!" Gridarono i praticanti del mistero della Nazione del Demonio Nero, il loro tono esprimeva shock e paura.


Ma una volta che vide chi Xuanyuan Guxing stava tenendo nella mano destra, sia Yun Che che Xia Yuanba scattarono in piedi...


"Xiao Yun!!"



