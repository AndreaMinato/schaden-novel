---
title: Capitolo 808 – Jasmine la Sanguinaria (4)
pubDate: 2025-02-03T07:52:46.875Z
tags:
    - atg
---


<em>CAPITOLO SPONSORIZZATO, ringraziamo Filippo!
5 Capitoli in coda, 0/10,
da editare,
-Schadenfreude</em>


"Signorina, chi sei?"


Chiese Huangji Wuyu. La sua espressione sembrava uguale a prima, ma in realtà era incredibilmente scioccato e pieno di cautela... Questa era solo una ragazza che sembrava avere appena dieci anni, non emanava alcuna aura, eppure sentiva un inspiegabile senso di pericolo.


Specialmente dal suo sguardo, che non era né arrogante, né possedeva l'innocenza che una ragazzina dovrebbe avere. C'era solo una gelida indifferenza.


Lo stesso tipo di indifferenza che si sentiva guardando della mera erba.


Huangji Wuyu aveva preso l'iniziativa di fare domande, ma Jasmine non si disturbò nemmeno a prestargli attenzione. I suoi occhi rossi fissarono Yun Che per un momento, poi sollevò lievemente le sopracciglia: "È passata già una notte, perché le tue ferite stanno guarendo così lentamente?"


"...Non è importante, salva Xiao Yun prima!"


In effetti, che si riprendesse più lentamente o meno o che fosse sull'orlo della morte, con Jasmine qui, niente di tutto questo importava. Quando era nella sua forma spirituale, aveva usato solo una piccola parte della sua forza per manipolare lo spazio attorno all'Arca Primordiale Misteriosa e cambiarne la direzione.
Nonostante avesse appena ricostruito il suo corpo e non fosse tornata al picco delle sue condizioni, Jasmine era molto più potente rispetto a prima. Con lei qui, qualsiasi pericolo poteva essere considerato inesistente.


Jasmine non disse altro, invece iniziò ad avanzare verso Xuanyuan Guxing, che stava tenendo stretto Xiao Yun.


"Fratellone Yun!" Approfittandosi dello shock di Feng Zukui, Feng Xue'er scappò freneticamente arrivando a fianco di Yun Che per poi afferrare il suo braccio. L'attenzione di tutti era puntata su Jasmine, come se ci fosse un'inspiegabile forza attrattiva che li conduceva lì e lei non faceva eccezione: "Lei... quella ragazzina... chi è...?"


Yun Che sorrise rilassato: "È la mia maestra."


"Ahhh?" Feng Xue'er rimase a bocca aperta per lo shock.


I due stavano parlando a bassa voce, così solo Feng Zukui e i quattro capi dei Luoghi Sacri sentirono tutto e le loro espressioni cambiarono istantaneamente.


Cosa?! Questa ragazzina... era la maestra di Yun Che?!


In sette anni, la persona che aveva trasformato Yun Che da un invalido alla persona potente che era oggi, capace di affrontare un Monarca con la forza di un Trono... era questa signorina dai capelli scarlatti vestita di rosso?!


Xuanyuan Guxing vide che si stava avvicinando. Non possedeva alcuna aura, né potere, eppure sentiva un ovvio gelo agghiacciante. Tuttavia, non molto tempo dopo che percepì questo freddo, si rese conto... sono il rispettabile Grande Anziano della regione della Potente Spada Celestiale, una figura che può guardare con sdegno tutto il continente. La persona davanti a me è solo una ragazzina immatura. Perché sono così circospetto davanti a lei?!


Se questa notizia si fosse diffusa in giro, non sarebbero tutti morti dalle risate?!


Xuanyuan Guying si calmò e all'improvviso ebbe la sensazione che la sua cautela fosse semplicemente ridicola. Diede un'occhiata a Xiao Yun, incrociò le braccia al petto e sorrise timidamente a Jasmine: "Ragazzina, nonostante non sappia da dove sia apparsa, questo posto è molto più pericoloso di quanto tu possa immaginare. Non è un posto dove dovresti essere. Farai meglio ad andartene immediatamente. Se una bella ragazza come te fosse..."


Prima che potesse finire la sua frase, all'improvviso vide un'altra persona apparire nelle mani della ragazza vestita di rosso. Questa persona era priva di forze, aveva lo sguardo spento ed era apparsa sul palmo della giovane che lo teneva con delicatezza...


Era Xiao Yun!!


Alla destra di Xuanyuan Guxing, Xiao Yun che prima era a mezzo passo di distanza... era scomparso!


"Ugh..." Xuanyuan Guxing spalancò gli occhi e rimase senza parole. Le sue parole si trasformarono in un gemito roco: "Tu... tu..."


Nonostante la ragazza vestita di rosso fosse avanzata per diversi passi, era ancora ad almeno trenta metri di distanza. Tuttavia Xiao Yun era scomparso all'improvviso per poi riapparire nelle sue mani... Non aveva visto assolutamente cos'era accaduto!


Non solo lui, tutti i presenti, inclusi i Quattro Grandi Luoghi Sacri non riuscivano a capire come Xiao Yun si fosse teletrasportato istantaneamente nelle mani di Jasmine. Non l'avevano vista nemmeno muoversi o emanare un'aura particolare.


Sembrava che avesse manipolato lo spazio in un istante.


"Cosa... cos'è accaduto?" Tutti i membri della regione della Potente Spada Celestiale si riempirono di paura. Pareva che avessero visto un fantasma.


Jasmine ondeggiò la mano e lanciò con noncuranza Xiao Yun verso Yun Che.


Yun Che stese agilmente le mani e lo prese al volo. Sotto gli effetti del veleno del parassita, Xiao Yun era rimasto inerte. Nemmeno un esperto assoluto avrebbe saputo come curare una condizione del genere, anche se l'avesse saputo, non avrebbe osato intervenire così facilmente perché se non si fosse stati attenti, probabilmente avrebbe causato dei danni o perfino la distruzione della mente alla mente dell'ospite.


Tuttavia, visto che era un esperto in quanto a veleni e parassiti e possedeva il potere purificatore delle fiamme della fenice, guarirlo non sarebbe stato affatto difficile per Yun Che. Allungò velocemente la mano e premette il palmo sulla testa di Yun Che, le fiamme della fenice entrarono nel suo capo e attaccarono il parassita, che fu annientato in un istante, facendo sparire il suo veleno.


Alla fine Xiao Yun riprese il controllo. Il suo sguardo tornò lucido mentre apriva lievemente gli occhi. Quando guardò Yun Che, dai suoi occhi iniziarono a scorrere lacrime mentre mormorava addolorato: "Fratellone, mi dispiace..."


"Non c'è bisogno di scusarti, non hai fatto nulla di sbagliato. È tutta colpa mia per essere stato incauto." Disse Yun Che scuotendo la testa con forza. Sapeva bene che la coscienza di Xiao Yun era solo controllata e non l'aveva persa. Perciò ricordava ogni cosa che era successa: "Xiao Yun, riposa per un po' prima. Presto andremo dal nonno e dalla settima sorella."


"Fr... fratellone..." Disse Xiao Yun pieno di senso di colpa, lacrime di gratitudine scorsero lungo le sue guance, poi chiuse gli occhi e svenne.


"Che... che sorta di stregoneria hai fatto?" Xuanyuan Guxing indicò Jasmine con un'espressione scioccata.


"Non c'è bisogno di farsi cogliere dal panico." Xuanyuan Guyun rimase composto e rise fragorosamente: "Non dimenticate, Yun Che è una persona eccezionalmente astuta. Un po' di mesi fa ha escogitato una farsa che non ha ingannato solo la Sala Sun Moon Divine, ma tutti gli altri. Se non fosse stato per le informazioni raccolte dal nostro Spadaccino, anche noi saremmo stati raggirati.
Prima deve aver usato qualche tattica per spaventarci... lo Spadaccino lo ha già menzionato, Yun Che possiede una qualche sorta di artefatto spaziale profound. La comparsa della ragazzina e il teletrasporto di Xiao Yun dev'essere stato a causa dell'artefatto spaziale! Sembra che lo vogliano usare per spaventarci. È troppo ridicolo."


"Oh, capisco." Xuanyuan Guxing annuì lentamente. Poi la sua espressione scioccata diventò crudele: "La persona che mi è stata affidata è stata portata via da tattiche così astute. È semplicemente assurdo!"


Aveva creduto completamente alla spiegazione di Xuanyuan Guyun. Perché a parte affidarsi ad un qualche potente artefatto spaziale, era impossibile spiegare la situazione altrimenti!


"Perché stiamo ancora parlando, catturiamoli!"


Xuanyuan Guxing e Xuanyuan Guyun volarono insieme allo stesso tempo, uno andava verso Jasmine e l'altro verso Yun Che che era dietro di lei.


Dato che due potenti Monarchi di nono livello stavano attaccando contemporaneamente, la tensione nell'aria era diventata spaventosa e una tempesta soffocante spazzò via l'Arena del Dio del Mare.


"Ahh... State attenti!!" Gridò istintivamente Feng Xue'er. Era pronta a contrattaccare in ogni momento, ma poi vide Xuanyuan Guyun raggiungere Jasmine.


"Xue'er, presto ritirati! Ritirati!!" L'espressione di Feng Hengkong era scioccata mentre urlava senza badare ai suoi modi.


Gli attacchi di due Monarchi di nono livello cambiarono drasticamente l'atmosfera, tuttavia la ragazza vestita di rosso sembrò non sentire il pericolo in avvicinamento. Il suo viso bianco latte rimase indifferente. Quando Xuanyuan Guxing e Xuanyuan Guyun arrivarono a dieci passi da lei, Jasmine alzò il dito e tracciò una linea a mezz'aria.


Ripppp!!


Il rumore degli schizzi di sangue fu così rumoroso da essere quasi assordante. I corpi di Xuanyuan Guxing e Xuanyuan Guyun si divisero in quattro parti. Mentre la loro Energia Misteriosa si agitava, tutto il sangue nei loro corpi scoppiò come una fontana e piovve dal cielo.


Jasmine mosse di nuovo la sua piccola mano scagliando i cadaveri e il sangue verso la gente della regione della Potente Spada Celestiale. Non odiava il sangue, solo che non voleva che il sangue di queste creature inferiori macchiassero il suo abito Smoky Red Fairy preferito.


Bang bang...


Risuonò un tonfo e i cadaveri di Xuanyuan Guxing e Xuanyuan Guyun caddero di fronte agli Anziani della regione della Potente Spada Celestiale. Allo stesso tempo sotto i corpi apparì un'enorme chiazza di sangue.


Un silenzio mortale avvolse immediatamente l'Arena del Dio del Mare.


Shock e paura apparirono sui volti di tutti, che strabuzzarono gli occhi...


Xuanyuan Guxing e Xuanyuan Guyun... Il Grande Anziano e il Secondo Anziano della regione della Potente Spada Celestiale, due leggendari Monarchi di nono livello... era morti... in un istante?!


I cadaveri e gli schizzi di sangue. Avevano visto tutto questo chiaramente ma non potevano ancora credere a cos'avevano appena visto.


Huangji Wuyu, Qu Fengyi, Ye Meixie e Xuanyuan Wentian, questi quattro capi che regnavano sul continente mostravano lo stesso shock e incredulità. Non avevano capito come i due fossero morti, né avevano individuato fluttuazioni di Energia Misteriosa... tutto ciò che avevano visto era il movimento delicato del dito della ragazza vestita di rosso.


"Tu..." Xuanyuan Wentian indicò Jasmine. Chiunque poteva vedere che la sua mano strava tremando lievemente. Conosceva bene la forza di Xuanyuan Guxing e Xuanyuan Guyun. Con la sua forza, sconfiggerli non sarebbe stato un problema, ma perfino lui non poteva comprendere che tipo di forza potesse fare a pezzi i corpi di due Monarchi di nono livello in un istante.


"A-A-Anziano Guxing..."


"Anziano Guyun!!!"


I membri della regione della Potente Spada Celestiale sembrarono riprendersi dal loro shock. Vedendo i cadaveri a terra, non potevano ancora credere che fossero gli Anziani del loro Luogo Sacro inferiori solo al loro capo...


"Uccidete... Uccidetela! Uccidetela immediatamente!!"


La persona che stava indicando non era Yun Che, né Feng Xue'er, ma Jasmine!


Xuanyuan Wentian aveva capito che il senso di pericolo che percepiva dalla ragazza non era dovuto alla sua immaginazione! L'immagine delle morti di Xuanyuan Guxing e Xuanyuan Guyun gli faceva provare un gelido senso di paura.


Ripppp!


L'aria fu squarciata con violenza e tre figure nere sfrecciarono come fulmini verso Jasmine. Nelle loro mani c'erano tre spade identiche che brillavano con un bagliore inquietante.


"I... tre Custodi della Spada!" Gridò Xia Yuanba.


I Custodi della Spada Spietato, Crudele e Insensibile; le divinità della spada del continente del Cielo Misterioso. Tre Monarchi di decimo livello che erano al pinnacolo del paese. Erano passati numerosi anni da quando avevano attaccato insieme perché, in questo mondo, a parte i capi dei Luoghi Sacri, nessuno era così potente da farli attaccare insieme.


Era risaputo che la loro potenza combinata poteva rivaleggiare con uno dei capi dei Luoghi Sacri!


Ora però si erano coalizzati per uccidere una ragazzina!


Questo a causa delle morti di Xuanyuan Guxing e Xuanyuan Guyun e del fatto che Xuanyuan Wentian non aveva mai dato un ordine con un tono del genere.


Quando le tre divinità della spada attaccarono, anche le persone a diverse centinaia di metri di distanza sentirono delle aure di spada tagliare i loro corpi. Era inimmaginabile quanto fosse spaventosa la loro potenza.


Jasmine non guardò verso l'alto, né mosse gli occhi. La sua piccola mano bianca come la giada afferrò l'aria con noncuranza.


Istantaneamente l'intento della spada e l'aura tirannica scomparirono nel nulla. Allo stesso tempo le tre spade dei Custodi scomparirono. Riapparirono nelle mani di Jasmine, che poi le gettò via con noncuranza.


Ripppp!!


Ripppp!!


Ripppp!!


Sei schizzi di sangue sfrecciarono nell'aria. I Custodi della Spada Spietato, Crudele e Insensibile... erano stati squarciati dalle loro spade nere e tagliati in sei pezzi. Sembravano sei borse di sangue che erano scoppiate.
                                


                                



