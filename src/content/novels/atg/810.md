---
title: Capitolo 810 – Jasmine la Sanguinaria (6)
pubDate: 2025-02-03T07:52:46.876Z
tags:
    - atg
---


<em>CAPITOLO SPONSORIZZATO, ringraziamo Fabio!
3 Capitoli in coda, 0/10,
da editare,
-Schadenfreude</em>


Data la fama e il prestigio dei Quattro Grandi Luoghi Sacri, anche il maestro dell'organizzazione più potente delle sette Nazioni che poteva uccidere perfino l'imperatore del suo paese, non avrebbe avuto il coraggio nemmeno di uccidere il più misero dei discepoli dei Quattro Grandi Luoghi Sacri.


Anche i Quattro Grandi Luoghi Sacri stessi avrebbero soppesato i pro e i contro prima di decidere di uccidere anche solo un normale discepolo di un loro rivale. Così, non avrebbero sicuramente considerato di uccidere qualcuno al livello di un Anziano... Inoltre persone di quel grado non erano così facili da massacrare. Se fosse mai accaduto, avrebbe sicuramente provocato l'ira dell'intero setta.


Tuttavia, in un batter d'occhio, i tre Custodi della Spada che rappresentavano il pinnacolo del potere della regione della Potente Spada Celestiale e le colonne portanti del prestigio e della fama del loro Luogo Sacro erano stati falciati insieme a venticinque Anziani.
Il loro sangue fresco macchiava il pavimento e formava pozze ai piedi dei loro compagni della regione della Potente Spada Celestiale. Anche lo Spadaccino stesso era caduto a terra, ma nessuno di loro reagì con furia, né osò avanzare. Invece si limitarono a tremare incontrollabilmente mentre un terrore sconfinato si impadroniva dei loro cuori.


Perché avevano visto la ragazza vestita di rosso uccidere i tre Custodi della Spada e gli Anziani con una facilità disarmante. Gli Anziani normalmente arroganti e altezzosi erano come erba di fronte a lei. Sapevano che se si fossero fatti avanti, si sarebbero solo consegnati al macello.


"Sei davvero... umana...?" Xuanyuan Wentian sussultò, usò la mano sinistra per sorreggersi. Non poteva più sollevare il suo braccio destro maciullato.


Per ottenere la Divina Spada della Colpa aveva ideato un piano malvagio e distrutto la famiglia reale Notte Eterna. Per romperne il sigillo, aveva aspettato pazientemente per mille anni, preparandosi proprio per questo giorno. Arrivato finalmente il momento, era tutto andato secondo i suoi piani... il sigillo della Divina Spada della Colpa era stato infranto completamente.


Se fosse riuscito ad ottenere lo Specchio del Samsara, il "Tesoro Hevenly Profound' di cui l'anima del diavolo nella spada gli aveva parlato, il suo piano sarebbe filato liscio.


Tuttavia non si sarebbe mai immaginato che sarebbe apparsa una ragazza così terrificante che aveva fatto andare in fumo tutto il suo piano... Capiva molto chiaramente che, anche se avesse ottenuto il pieno potere della Divina Spada della Colpa, non sarebbe comunque riuscito a resistere a questa ragazza vestita di rosso dato il suo potere che rivaleggiava con i diavoli e gli dei... in effetti non era nemmeno degno di portarle le scarpe.


La Conferenza della Spada Diabolica si era svolta secondo i suoi desideri, aveva anche ottenuto il risultato più favorevole... Tuttavia, prima che potesse anche solo acquisire il potere della spada diabolica, aveva già provocato un demone terrificante dalla forza milioni di volte superiore a quello della spada diabolica.


Inoltre al momento era ridotto come un patetico piccolo verme che stava tremando ai piedi di questa ragazza.
Jasmine fluttuò a mezz'aria, rivelava un sorriso freddo e derisorio che non si addiceva alla sua giovane età. "Xuanyuan Wentian, sei stato davvero incredibile un momento fa, eh? Prima volevi catturare Yun Che, poi volevi uccidere una principessa come me. Ma ora che sono di fronte a te dov'è andata a finire quella presunzione?!"


"..." Le labbra di Xuanyuan Wentian fremettero e strabuzzò gli occhi. Non poteva sentire nemmeno una traccia di Energia Misteriosa dal corpo di Jasmine e non aveva fatto alcuna mossa per sigillare la sua coltivazione. Tuttavia, solo a causa del suo sguardo, Xuanyuan Wentian si sentì estremamente debole e il suo spirito tremava. Non riusciva quasi a trovare la forza di alzarsi.


Lo sguardo di Jasmine puntò verso il contingente della regione della Potente Spada Celestiale. Gli Anziani rimasti che erano quasi tutti sul punto di collassare per il terrore, si raggelarono. Si sentirono come se fossero precipitati nell'abisso più gelido, perfino il loro sangue parve raffreddarsi fino a congelarsi.


Xuanyuan Wendao, che era rimasto di fronte, gridò in modo strozzato mentre indietreggiava nel panico per poi inciampare e atterrare sul suo posteriore.


Jasmine concentrò lo sguardo verso di loro per poi fissare la Divina Spada della Colpa. Stese la mano delicata con noncuranza.


Whoosh!


Con un lieve tintinno, l'arma si teletrasportò nella mano di Jasmine. Mentre fissava la Divina Spada della Condanna nelle mani di Jasmine, Xuanyuan Wentian si irrigidì, ma non osò fare un solo suono.


"Eheh, che bella spada diabolica." Jasmine trapassò con lo sguardo la lama... che iniziò a tremare lievemente.


"E pensare che una famosa antica spada diabolica si sarebbe indebolita fino a ridursi in queste condizioni patetiche. Sembra che il sigillo creato un milione di anni fa dal Dio Malvagio abbia davvero distrutto il contratto che aveva con quel diavolo, così l'arma è diventata un'esistenza indipendente. Dopo però è stata devastata dal sigillo finché non si è ridotta in questo stato."


Jasmine mormorò delle parole che solo Yun Che avrebbe capito. le sue sopracciglia delicate si inclinarono e disse a bassa voce: "In effetti non mi aspettavo che questa anima di diavolo non si fosse estinta dopo essere rimasta nel continente del Cielo Misterioso per diecimila anni. È ancora vivo ora, ma è stato ridotto in un misero verme che implora pietà... È uno spettacolo davvero pietoso."


"Sei così pietoso che non posso nemmeno degnarmi di distruggerti!" Disse Jasmine con una risata fredda e sdegnosa. Dopodiché scagliò via la Divina Spada della Colpa... nell'istante in cui era entrata in contatto con l'arma, aveva scoperto che c'era una debolissima anima di diavolo all'interno. Sia lei che Yun Che sapevano che era lo spirito del figlio del Sovrano Diabolico Moon Slaughter.
Il fatto che fosse riuscito a sopravvivere fino a questo punto senza dissiparsi era davvero un miracolo. Tuttavia, anche se era sopravvissuto, era in condizioni estremamente deboli e vulnerabili.
Anche se la spada diabolica fosse stata rigettata in un ambiente pieno di energia oscura come il Nido Diabolico Moon Slaughter, la sua anima si sarebbe dissipata nel nulla tra non molto tempo.


Ciò che aveva suscitato il suo disprezzo era che, nonostante fosse l'anima di un antico diavolo, non possedeva la minima briciola di dignità o orgoglio.
Nel momento in cui la spada era caduta nelle mani di Jasmine, aveva iniziato a rabbrividire di paura e ad implorare che lo risparmiasse. Era inferiore perfino al più patetico e codardo essere umano. Questo riempì Jasmine di uno sdegno tale che non si era nemmeno disturbata ad annientare l'anima del diavolo.


La Divina Spada della Colpa volò ai confini dell'Arena del Dio del Mare, superando molte persone mentre sfrecciava via. Tuttavia nessuno osò toccarla. Alla fine atterrò di fronte a qualcuno, che sporse istintivamente una mano per afferrarla.


Fen Juechen afferrò l'arma che era volata di fronte a lui. Era ancora stordito da questa serie di eventi.


"Fen Juechen." Disse con voce fredda Jasmine. "Yun Che si è sempre sentito in colpa nei tuoi confronti, quindi lascerò che questa sia il suo compenso nei tuoi confronti. Inoltre quest'arma è qualcosa che sarebbe dovuta appartenerti in primo luogo. Ti darà il potere di uccidere Xuanyuan Wentian un giorno e diminuirà il dolore che ti tormenta giorno e notte. Prendila e vola il più lontano possibile! Così si appianerà il risentimento tra noi, ma se non apprezzerai la mia gentilezza, allora ti farò sicuramente morire come un cane!"


Fen Juechen sollevò la Divina Spada della Condanna e diede un'occhiata a Xuanyuan Wentian, che era crollato a terra, per poi girarsi e andarsene senza dire una parola. In un batter d'occhio era scomparso dalla vista di tutti i presenti.


Fen Juechen aveva già sperimentato personalmente quanto fosse terrificante Jasmine diversi mesi fa. Da quel momento in avanti aveva capito che, finché fosse stata in giro, non sarebbe mai riuscito ad uccidere Yun Che.


Secondo il suo piano, Xuanyuan Wentian sarebbe riuscito a trovare un modo con cui Fen Juechen avrebbe "rubato di nascosto" la Divina Spada della Condanna, facendolo sembrare "solo naturale". Aveva appena visto Fen Juechen portarsela via, ma non poteva nemmeno ridere.


"Xuanyuan Wentian, ti farò una domanda. Farai meglio a rispondermi sinceramente." Disse Jasmine arricciando lievemente le labbra. "Naturalmente puoi scegliere di non rispondermi o mentirmi, ma temo che non potrai sopportare le conseguenze delle tue azioni!"


"Cos... cosa vuoi chiedere?" Balbettò Xuanyuan Wentian.


"Voglio chiederti." Disse con voce fredda Jasmine. "Ventitré anni fa chi è stato ad uccidere Xiao Ying a clan della Nuvola Vagante?!"


Questa domanda fece scattare verso l'alto la testa di Yun Che mentre trapassava con lo sguardo Xuanyuan Wentian. Sapeva che Jasmine stava facendo questa domanda per lui e che non avrebbe ucciso Xuanyuan Wentian... Perché l'aveva detto diverse volte prima. Una vendetta doveva essere fatta di persona!


Gli occhi di Xuanyuan Wentian tremolarono. Dietro di lui, Xuanyuan Wendao che era stato sorretto con cautela dagli Anziani della regione della Potente Spada Celestiale, fremette e le sue gambe si afflosciarono di nuovo. Se non lo avessero tenuto, sarebbe caduto di nuovo a terra... solo che le sue gambe stavano tremando intensamente senza potersi fermare.


Yun Che aveva visto chiaramente la reazione di Xuanyuan Wendao... e naturalmente non era sfuggito nemmeno a Jasmine.


Era stato lui... il figlio di Xuanyuan Wentian - Xuanyuan Wendao!!


Yun Che strinse i pugni mentre tutte le vene del suo braccio e della sua fronte sporsero per la furia e un gelido intento omicida riempì il suo corpo... ma non disse una parola, né attaccò Xuanyuan Wendao. Invece soppresse la sua rabbia e il suo intento omicida.


Perché aveva giurato a Xiao lie che avrebbe catturato personalmente il colpevole dietro la morte di Xiao Ying e la distruzione della sua famiglia portandolo di fronte a lui così da permettergli di punirlo personalmente, sfogando la sua furia per poi ucciderlo!


Voleva farlo personalmente, senza prendere in prestito il potere di Jasmine!!


Questo era il suo giuramento ed era importante per la sua dignità!


"È stato... Guxing, il Grande Anziano della mia regione della Potente Spada Celestiale, Xuanyuan Guxing!" Xuanyuan Wentian indicò il cadavere dell'uomo mentre balbettava una risposta.


In effetti era stato Xuanyuan Wendao ad uccidere Xiao Ying tutti quegli anni fa, ma era suo figlio, come poteva dire la verità... Invece aveva addossato la colpa ad una persona che era già morta e aveva una posizione rispettabile nella regione della Potente Spada Celestiale. Era indubbiamente la migliore scelta che avrebbe potuto fare.


"Oh... è così?" Disse Jasmine con un lieve sorriso. La sua espressione non era minimamente innocente, ma il suo sorriso era così brillante e splendido da poter mettere in ombra il resto del mondo. Tuttavia per Xuanyuan Wentian che le era più vicino, quel sorriso assomigliava al sorriso pieno di derisione del dio della morte.


"Prima ti ho avvertito che se mi avessi detto una menzogna, ci sarebbero stati gravissime conseguenze... sembra che non ti pentirai nemmeno ad un passo dalla tomba!!"


Alzò la mano e diede un colpo verso il cielo.


BOOOOOOOOOM!!


La volta celeste si spaccò mentre il mondo tremava e migliaia di chilometri di oceano attorno a loro fu sconvolto da enormi onde. Nel cielo si era aperta un'enorme fessura spaziale. Tutti strabuzzarono gli occhi per lo shock e l'orrore, la fessura spaziale si espanse rapidamente fino ad arrivare a decine di chilometri di ampiezza!!


La luce si attenuò mentre un buco nero ampio decine di chilometri appariva sopra il Palazzo Supreme Ocean!!


Grida roche di shock e terrore risuonarono nel cielo. Una fessura spaziale ampia decine di chilometri... Potevano credere a stento ai loro occhi e potevano capacitarsi del fatto che qualcuno possedesse una forza del genere... No, nemmeno un dio leggendario sarebbe stato così potente!!


La lunga e stretta fessura spaziale era lunga almeno trenta-trentacinque chilometri. Non si torceva, né si contraeva, invece sembrava una nuvola nera come la pece che pendeva dal cielo.


Anche Yun Che, la persona più familiare con il potere di Jasmine, era rimasto così scioccato che gli occhi quasi gli schizzarono fuori dalle orbite quando vide questa fessura spaziale, figuriamoci gli altri.


Sapeva che il potere di Jasmine era terrificante, ma non sapeva quale fosse il limite del suo potere... Perché la sua coltivazione superava completamente ogni sua conoscenza.


Si poteva scorgere un grande territorio nella fessura spaziale. Data la loro vista acuta, i presenti potevano vedere chiaramente gli strani fiori meravigliosi e le piante nel terreno, diverse costruzioni e padiglioni e perfino branchi di Bestie Misteriose e gruppi di persone.


Queste creature stavano urlando per lo shock e il terrore.


Nell'arco di pochi secondi, un gigantesco pezzo di terra ampio più di trenta chilometri stava pendendo a cinque chilometri da terra. Dopodiché la fessura spaziale scomparì e tutta la terra appesa rimase lì insieme a tutte le creature. Erano levate in volo e non cadde nemmeno un granello di polvere a terra. Si sentivano solo grida miserabili che sembravano provenire dalle profondità di un purgatorio... Anche se erano ad una distanza di cinque chilometri, erano comunque agghiaccianti.


Molto presto, i membri dei Quattro Grandi Luoghi Sacri... specialmente quelli della regione della Potente Spada Celestiale, scoprirono con stupore e orrore che questo pezzo di terra era inspiegabilmente familiare.


"Q-q-q-q-quella è... la Regione Settentrionale... è la Regione Settentrionale!!" Il Nono Anziano della regione della Potente Spada Celestiale, il Nono Anziano Xuanyuan Jue, gemette con un tono terrorizzato. Queste poche parole fecero schizzare del sangue dalla sua gola.


Era un ululato che attirò l'attenzione di tutti... specialmente dei membri della regione della Potente Spada Celestiale e confermò anche una verità ancora più terrificante di un incubo.


"La Regione... la Regione Settentrionale! Ahhh!!"


"Non... non è possibile... dev'essere un incubo... non è possibile!!"


"Come potrebbe accadere una cosa del genere... come potrebbe accadere una cosa del genere..."


"È davvero... la Regione Settentrionale della regione della Potente Spada Celestiale." Mormorò il Maestro Spirituale del Santuario Absolute Monarch Nove Lamenti: "Sono stato lì molte volte... quindi non posso sbagliarmi..."


La regione della Potente Spada Celestiale era divisa in sei parti. Si chiamavano Regioni Orientale, Occidentale, Meridionale, Settentrionale, Centrale e della Spada. Tra queste la Regione Centrale era localizzata nel nucleo di tutta la regione della Potente Spada Celestiale. Era anche il cuore del Luogo Sacro. La Regione della Spada era usata per coltivare e fare incontri di allenamento, ma anche per testare i discepoli.


Tuttavia nell'intera regione della Potente Spada Celestiale, la parte più sorvegliata e allo stesso tempo più importante era quella Settentrionale, che era anche la più piccola.


Perché lì c'era il giardino medicinale del Luogo Sacro!!


In quel luogo c'era una grande quantità di pillole spirituali e medicine, insieme ai loro depositi. Ogni filo d'erba o pillola erano preziose quanto un'intera città ed erano tutte estremamente rare e preziose. Allo stesso tempo lì venivano allevate anche molte Bestie Misteriose di valore che potevano essere usate per raffinare medicine. Tutti questi tesori erano il risultato di diecimila anni di accumulo della regione della Potente Spada Celestiale! Era il deposito di risorse più importante che sosteneva il Luogo Sacro.


Non era esagerato dire che se la Regione Settentrionale fosse stata distrutta, avrebbe distrutto più della metà delle fondamenta millenarie della regione della Potente Spada Celestiale.


Questo valeva anche per gli altri Luoghi Sacri.


"Ah... t-t-tu..." Xuanyuan Wentian era così scioccato che sembrava che il suo spirito fosse volato fuori dal suo corpo.


In termini di distanza, la regione della Potente Spada Celestiale era la più vicina al Palazzo Supreme Ocean tra i Quattro Grandi Luoghi Sacri, ma c'era comunque una distanza di trentacinquemila chilometri tra le due!!


Con un cenno della mano, Jasmine poteva creare una fessura spaziale lunga decine di chilometri e in un batter d'occhio poteva raccogliere un pezzo di terra del genere e trasportarlo tutto qui all'istante...


Che potere anormale era questo?!


Xuanyuan Wentian e tutti i presenti oggi... la paura e lo shock che avevano provato per tutta la vita non equivalevano nemmeno ad un millesimo del terrore che stavano sentendo ora.


"Xuanyuan Wentian, farai meglio ad aprire gli occhi e ad assistere alle conseguenze della tua disubbidienza quando sei in mia presenza!"


La voce calma e indifferente di Jasmine conteneva una peculiare crudeltà mentre apriva lentamente la sua mano bianca che era sollevata al cielo.


BOOOOOOOOOM!!!!


Un'enorme esplosione sconvolse l'oceano nel raggio di migliaia di chilometri attorno a loro, creando onde anomale.


La massa di terra che era sospesa a mezz'aria: la Regione Settentrionale, era stata squarciata da un'enorme esplosione. Sia la terra, che le medicine spirituali, le Bestie Misteriose, i discepoli che stavano sorvegliando il posto e tutti i farmacisti che appartenevano alla regione della Potente Spada Celestiale furono ridotti in polvere.


Anche dopo che passò molto tempo, non cadde nemmeno un granello di polvere.


Tutti erano stati completamente annientati e non era rimasta nemmeno una traccia di questa distruzione, figuriamoci dei resti.


Il tempo passò accompagnato da un silenzio freddo e inquietante.


Il terrore aveva sconvolto tutti i presenti, facendoli tremare mentre il loro coraggio si sgretolava completamente.


Il viso di Xuanyuan Wentian si era ingrigito, mentre Huangji Wuyu, Qu Fengyi e Ye Meixie erano diventati bianchi come carta. Sembrava che tutti e quattro avessero contratto una malattia mortale.
                                


                                



