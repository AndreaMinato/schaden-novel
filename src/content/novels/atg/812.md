---
title: Capitolo 812 – Strumenti
pubDate: 2025-02-03T07:52:46.876Z
tags:
    - atg
---


<em>CAPITOLO SPONSORIZZATO, ringraziamo Fabio!
4 Capitoli in coda, 0/10, (+1 Abes +2 di Vincenzo)
da editare,
-Schadenfreude</em>


Tutto il Palazzo Supreme Ocean fu colto dal panico... Non aveva ucciso Xuanyuan Wentian, né Ye Meixie ma sembrava che volesse uccidere Qu Fengyi!


Qu Fengyi era ancora più scioccata e terrorizzata degli altri, ma non riuscì a mormorare una sola parola. Se qualcuno nel continente del Cielo Misterioso avesse voluto ucciderla sarebbe stato estremamente difficile, ma per Jasmine, anche se i Quattro Grandi Luoghi Sacri avessero cercato di fermarla, non sarebbero riusciti a trattenerla nemmeno per un attimo di secondo.


In quel momento Zi Ji si fece frettolosamente avanti mentre pregava: "Si... Signora, l'Egemone dei Mari è stata davvero avida ed egoista ed è stato un suo errore, ma... ma non dovrebbe meritare la morte per questo. Se vuole davvero ucciderla, la imploro di permettermi di dire qualche parola in sua difesa."


"Non merita la morte?" Jasmine fissò con ferocia Zi Ji. Sotto il suo sguardo, le gambe del vecchio si afflosciarono e cadde in ginocchio. Mentre veniva colto dal terrore, lei iniziò a dire: "Qu Fengyi voleva uccidere Yun Che e prendersi lo Specchio del Samsara, è stata avida e malvagia, eppure hai detto che non meriterebbe la morte per il suo crimine. Allora come mai non hai nemmeno detto una parola mentre Yun Che veniva condannato a morte senza motivo? Che la vita del mio discepolo valga meno di quella di questa donna?!"


"No, no, no!" Disse Zi Ji scuotendo la testa per il panico: "Non oserei... anche se fossi infinitamente più coraggioso, non oserei dire una cosa del genere..."


Mentre veniva messo sotto pressione da una potenza che lo portava sull'orlo del collasso, Zi Ji non osò nemmeno alzare la testa per guardare Jasmine negli occhi. Ansimò e strisciò verso Yun Che per porgergli una giada profound color blu: "Signore... Signore di Asgard Yun, per favore dia un'occhiata a questo..."


Era una Pietra Profound dell'Immagine estremamente rara e preziosa. Mentre le immagini all'interno furono rivelate, Yun Che capì ad una sola occhiata che mostravano la parte orientale della città imperiale Ventoblu e anche l'esercito della Divina Fenice che marciava lentamente da ovest lanciando un grande assalto contro la città imperiale. Inoltre rivelavano anche una persona che bloccava il cammino dei soldati... sorprendentemente era Numero Uno Al Mondo.


Numero Uno Al Mondo stava affrontando il fuoco della fenice usato dagli Anziani che conducevano l'esercito. Rilasciò un potente uragano di Energia Misteriosa respingendo le fiamme verso l'esercito.


Inoltre quando aveva usato tutto il suo potere, le sue ali elfiche si erano spiegate completamente, rivelandosi in tutto il loro splendore...


"Tu..." Yun Che aggrottò le sopracciglia. In quel momento si rese conto del perché Zi Ji gli avesse fatto quella domanda mentre stava per lasciare la Gilda dei Mercanti Luna Nera durante la sua ultima visita: "Hai mai sentito parlare delle dodici famiglie guardiane dell'Illusory Demon Realm?"


"Esatto!" Zi Ji sussultò con ansia: "In realtà sapevo già che era un abitante dell'Illusory Demon Realm da allora e quindi era ovvio che anche lei fosse venuto dall'Illusory Demon Realm... a parte la Pietra Profound dell'Immagine, il nostro Palazzo Supreme Ocean, come la regione della Potente Spada Celestiale aveva ancora molte spie nella città imperiale.
La sola altra persona che ha visto queste immagini a parte me è stata l'Egemone dei Mari e non abbiamo lasciato che nessun altro lo sapesse. Non ti abbiamo mai rivelato e non l'abbiamo mai detto a nessuno. Se l'Egemone dei Mari avesse davvero voluto farle del male, allora perché non avrebbe fatto questo. Le sue azioni di oggi sono state a causa della situazione che ha forzato la nostra mano e, in quanto Egemone dei Mari, non aveva avuto altra scelta se non agire in questo modo."


"Prego il Signore di Asgard Yun di prendere in considerazione questo e chiedere... chiedere alla sua maestra di perdonare l'Egemone dei Mari. Il nostro Palazzo Supreme Ocean ricorderà sicuramente questa grazia e la ricorderemo per tutta la vita. D'ora in avanti, se il Signore di Asgard Yun o la sua maestra avesse qualcosa da chiederci, il nostro Palazzo Supreme Ocean farebbe di tutto per..."


Le conoscenze di Zi Ji erano come un antico pozzo di diecimila anni, il suo temperamento era straordinario e la sua forza interiore era profonda come un oceano, ma in quel momento stava osservando Yun Che con uno sguardo implorante mentre si inginocchiava di fronte a lui completamente sottomesso... Perché di fronte alla potenza assoluta e a quei metodi spregevoli, Zi Ji poteva solo implorare.


Bang!


La Pietra Profound dell'Immagine si sgretolò in mano a Yun Che mentre sospirava: "Signor Zi, per favore si alzi, potete stare tranquilli. Se la mia maestra volesse davvero uccidere l'Egemone dei Mari, l'avrebbe già fatto."


"..." Le labbra di Jasmine fremettero mentre alzava gli occhi con irritazione. Dopodiché mosse la mano.


Uno schiaffo assordante che sarebbe stato ricordato per tutta la vita dai presenti risuonò per l'Arena del Dio del Mare.


Qu Fengyi, che era a trenta metri di distanza, gridò miserabilmente dopo aver ricevuto uno schiaffo dal nulla. Il suo corpo avvolto dall'abito blu mare iniziò a roteare. Dopo essere caduta, girò ancora decine di volte per poi fermarsi al confine dell'Arena del Dio del Mare.


Qu Fengyi strisciò a terra sputando più di dieci boccate di sangue e ogni volta avrebbe perso due denti... Nessuno dei suoi denti era rimasto intatto.


"E... Egemone dei Mari!" I Venerabili e gli Anziani erano spaventati a morte e gridavano allarmati precipitandosi da lei.


"Chi osa aiutarla?!"


Gridò freddamente Jasmine e questa breve frase colpì i membri del Palazzo Supreme Ocean come un fulmine divino. Si congelarono tutti sul posto e non osarono nemmeno spostarsi di un pollice.


"Umpf!" Jasmine sbuffò con sdegno per poi dire con tono derisorio: "Sei una persona misera dal cuore malvagio e sei indegna, eppure osi davvero chiamarti Egemone dei Mari. Davvero uno scherzo."


Le parole di Jasmine non erano pura derisione, visto il piano da cui proveniva, il continente del Cielo Misterioso in effetti era un mondo inferiore. A parte Yun Che, nessuno nel continente era degno della sua attenzione. Voleva sfogare la rabbia per lui. Questo era il motivo per cui si era ridotta a ridicolizzare e ad uccidere queste persone. Facendolo si sarebbe macchiata le mani e la sua posizione superiore.


Quando finì di parlare, il suo sguardo ricadde su Huangji Wuyu.


Aveva assistito al trattamento riservato a Xuanyuan Wentian, Ye Meixie e Qu Fengyi. Anche se non erano morti, ognuno di loro aveva perso ogni briciolo di dignità e reputazione. Così quando sentì lo sguardo di Jasmine, Huangji Wuyu tremò intensamente e il colore del suo viso si alternò tra il grigio e il bianco.


Jasmine lo fissò e perfino il più debole movimento delle sue labbra lo facevano rabbrividire. Il suo freddo sorriso faceva fremere la sua anima finché lei non distolse lo sguardo e disse impassibile: "Sai perché non ti ho ucciso?"


"In questo continente siete i cosiddetti capi dei Luoghi Sacri, ma per me ci sono milioni di persone come voi! Quindi anche se sparisse qualche milione di persone come voi, non farebbe una sola differenza! Figuriamoci i vostri cosiddetti Quattro Grandi Luoghi Sacri, potrei distruggere perfino milioni di Luoghi Sacri con un dito."


Per tutti i presenti, ogni singola parola di Jasmine era estremamente scioccante... ma l'avevano vista strappare decine di chilometri di spazio e distruggere la Regione Centrale nonostante i trentacinquemila chilometri di distanza. Dato che la sua forza assomigliava Antico Abisso Demoniaco quella di un antico re dei demoni, quelle parole terrificanti non erano minimamente esagerate.


"Ma risparmiarvi mi potrebbe essere utile." Disse Jasmine scorgendo i presenti con lo sguardo. Non punì Huangji Wuyu e si avvicinò a Yun Che: "Anche se uccidervi sarebbe facile come muovere una mano, i mio discepolo non può affrontarvi da solo. In ogni caso potete comunque essere considerati i più potenti di questo continente. Se moriste tutti, non lascerebbe alcun avversario a Yun Che, danneggerebbe la sua futura crescita. Così voi quattro dovete solo aspettare! Vivete finché potete perché una volta che la sua forza arriverà ad un livello sufficiente, se vorrà che moriate, non avrete altra scelta se non morire!"


Gli sguardi di Huangji Wuyu, Qu Fengyi, Ye Meixie e Xuanyuan Wentian caddero su Yun Che... In effetti Jasmine poteva ucciderli facilmente come avrebbe schiacciato una formica. Tuttavia, anche se li aveva feriti, non li aveva uccisi. E pensare che non era intervenuta così da lasciare che lo facesse Yun Che!


Li stava usando per migliorare le capacità del suo discepolo!


Significava quindi che da questo momento in avanti, le loro vite sarebbero state sotto il controllo di Yun Che. Una volta che il potere del giovane li avesse superati, sarebbe riuscito ad ucciderli in qualunque momento per vendicarsi del torto subito oggi. Inoltre, con un re dei demoni come Jasmine ad istruirlo, quel giorno sarebbe arrivato presto. Allo stesso tempo, finché ci fosse stata Jasmine, anche se avessero voluto sfuggire a questo fato, sarebbe stato impossibile.


"Inoltre." Disse Jasmine con uno sguardo e un tono freddo che fece calare la temperatura dell'area: "Ci sono pochi tra di voi per cui Yun Che non provi odio o risentimento, ma quando si parla di vendetta, è naturale farlo da sé!"


Un brivido percorse le loro spine dorsali per infiltrarsi nei loro spiriti... In particolare a Xuanyuan Wentian e Ye Meixie, perché avevano avuto dei conflitti con Yun Che prima di oggi.


Quindi se avessero voluto sopravvivere dovevano assolutamente riappacificarsi con Yun Che. Dovevano farlo con tutte le loro forze!


Altrimenti, non solo sarebbero stati uccisi, anche i loro Luoghi Sacri avrebbero incontrato un disastro.


Jasmine stese una mano e afferrò la manica dell'abito di Yun Che per poi dire con tono solenne: "Qu Fengyi, l'ambiente del tuo Palazzo Supreme Ocean non è male. Yun Che è ancora ferito, quindi ho intenzione di lasciarlo riposare qui per un altro giorno. Durante questo periodo sarebbe meglio non farmi vedere nulla di sgradevole! Umpf!"


"Yun Che, partiamo. Torneremo nel posto in cui siamo stati la scorsa notte." Disse con voce altera e arrogante Jasmine.


"Va bene!" Yun Che annuì mentre portava Xiao Yun: "Xue'er, Yuanba, andiamo.


"A... aspetti un momento, Yun Che aspetti un momento."


La terrificante ragazza demoniaca stava per andarsene e tutti i presenti... specialmente Huangji Wuyu, avevano tirato un sospiro di sollievo, ma in quel momento qualcuno li stava trattenendo. La folla scioccata si rivolse verso la fonte della voce. Volevano vedere chi aveva il coraggio di chiamare questo terrificante demone... anche se la persona che aveva chiamato era Yun Che.


Sorprendentemente la persona che aveva osato trattenerli era Feng Hengkong. Yun Che si girò e rispose: "Maestro della setta della Divina Fenice, c'è qualcos'altro con cui posso aiutarla?"


Feng Hengkong si affrettò per arrivare accanto a Feng Xue'er, ma non osò guardare Jasmine e disse con ansia: "Yun Che, noi... Coff, ho mandato Xue'er da lei cinque mesi fa e le ho detto che una volta che Xue'er compierà vent'anni, finché volesse, avremmo potuto stabilire la data per un matrimonio tra voi due... Allo stesso tempo soddisfaremo anche le condizioni dell'Imperatrice Ventoblu. Durante questi cinque mesi Xue'er è sempre stata al suo fianco e tra diciannove giorni compierà vent'anni. Prova sentimenti profondi per lei. Quando ha scoperto che era intrappolato nel Nido Diabolico Moon Slaughter, è rimasta lì ogni giorno a sorvegliare la barriera e non era disposta ad andarsene nemmeno per un momento. Se prova gli stessi sentimenti per lei, allora quando passeranno diciannove giorni e Xue'er compierà vent'anni, cosa ne dice se stabilirò la data del matrimonio allora?"


Nel momento in cui sentì l'ultima frase, Feng Ximing dietro barcollò violentemente strabuzzando gli occhi. Tuttavia la terrificante figura rossa accanto a Yun Che lo aveva terrorizzato fino a farlo ammutolire e la sola cosa che poteva fare era stringere i pugni così tanto da fratturarsi le sue stesse ossa.


Yun Che capì cosa stava succedendo... Questa vecchia volpe aveva visto quanto era potente Jasmine, quindi aveva deciso spudoratamente di fare il parassita!


Se Feng Xue'er si fosse sposata con Yun Che, allora anche se la verità riguardo alla morte della Divina Fenice fosse stata annunciata pubblicamente al mondo, nessuno oserebbe toccare la setta della Divina Fenice.


Gli sguardi di Feng Tianwei e Feng Zukui stavano brillando pieni di aspettativa, provavano apprensione e speranza e temevano solo che Yun Che non avrebbe accettato.


Feng Xue'er naturalmente capì le intenzioni di Feng Hengkong molto presto e disse con nervosismo: "Onorabile padre, questa questione..."


"Xue'er." Proprio quando la principessa aprì bocca, Yun Che le afferrò la mano. Rispose a Feng Hengkong con un tono solenne: "Io, Yun Che, non tradirò mai i sentimenti che Xue'er prova per me. Se la setta della Divina Fenice è disposto a farmi sposare con Xue'er, allora lo accetterò volentieri."


"Fratellone Yun..." Mormorò Feng Xue'er abbassando il capo e nascondendo i suoi occhi velati dalle lacrime.


"Ahahahah." Feng Hengkong si rilassò una volta che sentì queste parole e scoppiò a ridere. "Bene! Molto bene davvero! Io, Feng Hengkong, non mi sono sbagliato su di lei." Dopodiché si girò e annunciò a gran voce: "Miei onorati amici dei Luoghi Sacri e delle Sette Nazioni, mia figlia Feng Xue'er e Yun Che provano sentimenti l'uno per l'altra da diversi anni e pochi mesi fa abbiamo fatto un accordo per darla in sposa a lui.
Mia figlia compierà vent'anni tra diciannove giorni. Quindi tra diciannove giorni il mio setta terrà un grande banchetto di fidanzamento nella città della fenice. Spero che tutti i miei nobili e onorati amici qui mi faranno il favore di partecipare a questo evento!"


"@[#!-§... Ca**o, questa maledetta vecchia volpe!" Yun Che imprecò internamente. Era proprio degno del titolo di più grande imperatore delle Sette Nazioni, aveva la scorza così dura che perfino le mura della città della Divina Fenice impallidivano al confronto.


"Onorabile padre!" Gridò Feng Xue'er con vergogna e ansia, ma Feng Hengkong stava già facendo inviti con impazienza, quindi non poteva fare nulla.


Se fosse successo prima di oggi, le grandi organizzazioni delle Sette Nazioni avrebbero risposto all'invito di Feng Hengkong mandando pochi importanti individui. Sarebbe stato un grande segno di rispetto se i Quattro Grandi Luoghi Sacri avessero mandato un Anziano al matrimonio. Al massimo le persone che avrebbero partecipato sarebbero state al livello di Ling Kun o Ji Qianrou.


E questo valeva per il matrimonio, non un mero banchetto di fidanzamento.


Stavolta però le circostanze erano completamente differenti perché la principessa Xue si stava sposando con Yun Che!


Quindi anche senza menzionare le Sette Nazioni, i Quattro Grandi Luoghi Sacri... per sopravvivere avrebbero fatto di tutto per attirare il suo favore prima che diventasse troppo potente. Inoltre questo banchetto sarebbe stata l'opportunità perfetta per farlo. Anche uno stolto si sarebbe reso conto di questo. Così i Quattro Grandi Luoghi Sacri non si sarebbero sicuramente persi l'occasione di presentarsi personalmente mandando anche molti doni preziosi tremando con paura e trepidazione.


A meno che non volessero più vivere.


Come un piccolo setta che si trovava faccia a faccia con uno dei Quattro Grandi Luoghi Sacri.


Così, come previsto, una volta che Feng Hengkong finì di parlare, l'Arena del Dio del Mare rimase in silenzio per un istante prima che risuonassero lusinghe e complimenti da ogni parte:
"Mi congratulo con il maestro della setta della Divina Fenice. Quando arriverò il momento verrò sicuramente, verrò sicuramente..."


"Parteciperò sicuramente con tutta la mia famiglia. Congratulazioni, congratulazioni..."


"La principessa Xue e il Signore di Asgard Yun sono una coppia perfetta, quindi dovrebbe essere un'occasione di festa per tutti. Se ci perdessimo un evento così importante, invidiabile da tutto il mondo, lo rimpiangeremmo per tutta la vita."


"Il maestro della setta della Divina Fenice ha una figlia così eccellente e ora ha ottenuto un genero eccellente, è davvero... davvero invidiabile."


"Non so cosa la sua onorata figlia e il Signore di Asgard Yun gradiscano, quindi spero che il maestro della setta della Divina Fenice mi possa dare consigli, così che possa prepararmi..."


In un batter d'occhio gli egemoni del continente del Cielo Misterioso avevano circondato Feng Hengkong come stelle attorno alla luna. Jasmine si girò per guardare il trambusto per poi sbuffare e andarsene.


"Xue'er, Yuanba, andiamo." Yun Che portò Xiao Yun mentre inseguiva frettolosamente Jasmine. Stavolta non lo aveva rimproverato con rabbia, quindi si poteva dire che gli stesse dando molto rispetto ora.


Era strano, sapeva già da tempo del mio rapporto con Xue'er. Quindi perché è così irritata all'improvviso?


Che... No, non può essere... che sia gelosa?


...Teoricamente non dovrebbe essere possibile... vero?


A parte questo, perché Jasmine voleva rimanere nel Palazzo Supreme Ocean per un altro giorno? Se era per guarire le sue ferite, non sarebbe stato meglio tornare a clan della Nuvola Vagante o a Asgard Nuvola Gelida?


Thomp!


Yun Che era perso nei suoi pensieri, così non controllò la sua velocità e finì per scontrarsi con la schiena di Xia Yuanba che era davanti a lui.


Il giovane si girò e gli chiese ad occhi spalancati: "Cognato, cosa c'è?"


"Oh... non è successo niente, niente. Ero solo un po' distratto. Xiao Yun dovrebbe svegliarsi presto, quindi sbrighiamoci a tornare nel Palazzo dell'Antica Nuvola." Disse Yun Che facendo un cenno.


Allo stesso tempo l'aura sanguinosa e fredda che aveva pervaso l'Arena del Dio del Mare sparì gradualmente in seguito alla partenza di Jasmine.


Huangji Wuyu era stato il solo capo dei Luoghi Sacri che era sfuggito alla punizione di Jasmine. I suoi abiti erano completamente fradici di sudore. Il fatto di esserne uscito illeso gli dava la sensazione di essere sopravvissuto ad una calamità. Continuò a provare shock e terrore per molto tempo, ma quanto finalmente recuperò la calma, si rese conto che il motivo per cui era rimasto sano e salvo era stato a causa di Xia Yuanba.


Inoltre Ancient Blue si era fatto avanti per difendere Yun Che... ed era il solo tra i membri dei Quattro Grandi Luoghi Sacri a parte Xia Yuanba ad averlo fatto.


I membri della regione della Potente Spada Celestiale erano già andati a sostenere Xuanyuan Wentian. Il viso di Xuanyuan Wendao era ancora mortalmente pallido mentre diceva con tono addolorato: "Padre, cosa faremo ora... cosa faremo...?"


Xuanyuan Wentian era stato ferito solo al braccio sinistro e anche se era stato maciullato, le sue ossa non si erano rotte. Per qualcuno al suo livello non era una ferita grave e sarebbe guarita nel giro di quindici giorni al massimo. Tuttavia ciò che era ancora più orribile di questa ferita era l'umiliazione e il terrore che si erano impadroniti del suo cuore come una maledizione diabolica. Ansimò con violenza mentre diceva con voce roca: "A... Andiamo!"


La Conferenza della Spada Diabolica era stata orchestrata da lui e tutto era andato perfettamente secondo i suoi piani... ma alla fine era stato tutto rovinato dalla comparsa di Jasmine.


La regione della Potente Spada Celestiale e la Sala Sun Moon Divine lasciarono l'Arena del Dio del Mare e se ne andarono con espressioni cupe e sconsolate, non si disturbarono a salutare gli altri. Il Santuario Absolute Monarch non se n'era ancora andato... perché Jasmine era rimasta nel Palazzo dell'Antica Nuvola in cui risiedevano anche loro. Quindi non avevano il coraggio di andarsene immediatamente. Per quanto riguarda il Palazzo Supreme Ocean, rimasero congelati sul posto mentre tremavano di paura.


Perché Jasmine sarebbe rimasta qui per un altro giorno.
                                


                                



