---
title: Capitolo 814 – Una Scoperta Terrificante
pubDate: 2025-02-03T07:52:46.876Z
tags:
    - atg
---


<em>CAPITOLO SPONSORIZZATO, ringraziamo Vincenzo!
2 Capitoli in coda, 0/10,
da editare,
-Schadenfreude</em>


Sud del Palazzo Supreme Ocean, l'isola che esisteva un tempo era stata completamente distrutta. Tuttavia il sigillo blu era ancora completo e isolava il Nido Diabolico Moon Slaughter.


Una fessura dimensionale apparì all'improvviso nel cielo sopra la barriera e una ragazza vestita di rosso ne uscì lentamente.


A parte lo sconfinato oceano e la barriera di diecimila anni non c'era altro nell'area. Mentre Jasmine scendeva proprio sopra la barriera, fece un cenno noncurante.


Rippppp!!


Questa barriera ritenuta la più potente nel continente del Cielo Misterioso si crepò come il più fragile pezzo di carta con un gesto tranquillo di Jasmine e non si rigenerò per molto tempo. Jasmine vi entrò impassibile e solo quando superò la fessura la barriera si rigenerò.


Allo stesso tempo nel Palazzo dell'Antica Nuvola del Palazzo Supreme Ocean.
"Toc toc toc..."


All'esterno risuonarono dei cauti colpetti alla porta e la voce nervosa di Xia Yuanba: "Cognato, il mio maestro desidera incontrare la tua maestra, è un momento... opportuno?"


Yun Che, che al momento stava aiutando Xiao Yun a recuperare il suo potere spirituale, si alzò e andò ad aprire la porta. Vide Xia Yuanba e il Maestro Spirituale Ancient Blue ad attendere con cautela e rispose: "Maestro Spirituale Ancient Blue, Yuanba. La mia maestra aveva degli affari di cui occuparsi ed è appena uscita. Entrate pure."


"Fiuu..." Sentendo che Jasmine non c'era, l'espressione del Maestro Spirituale Ancient Blue diventò sollevata. Era ovvio che non volesse incontrare Jasmine. Mise le mani a coppa e rispose rispettosamente: "In tal caso non vi disturberò più.
Quando la sua rispettabile maestra tornerà, dovrò disturbarvi per comunicarvi i ringraziamenti del Sacro Imperatore per averlo risparmiato... Inoltre il Sacro Imperatore è pieno di rimpianti e vergogna per ciò che è successo oggi. Nonostante volesse andare personalmente a scusarsi, pensava di non avere la faccia di incontrarla. Per questo ha mandato me. Nei prossimi giorni il Sacro Imperatore porterà sicuramente molti doni e cercherà perdono. Se avete qualsiasi richiesta in futuro, il Sacro Imperatore e l'intero Santuario Absolute Monarch farebbe assolutamente del suo meglio per aiutare."


Il rispettabilissimo maestro spirituale gli stava mostrando così tanto rispetto... Anche se fosse venuto il Sacro Imperatore Huangji Wuyu, indubbiamente avrebbe fatto lo stesso. Questo era dovuto alla paura che Jasmine incuteva.


Yun Che ricambiò velocemente: "Non c'è bisogno. Oggi tra i Quattro Grandi Luoghi Sacri, solo lei mi ha difeso e questo è qualcosa che ricorderò sempre. Per quanto riguarda il Sacro Imperatore... nonostante mi abbia trattato con crudeltà prima, per la sua gentilezza e il suo apprezzamento nei confronti di Yuanba, posso dimenticare come mi ha trattato oggi!"


"Tuttavia sarà solo per questa volta."


"Allora ringrazierò l'amico Yun per la sua magnanimità. Credo che anche il Sacro Imperatore ricorderà fermamente la grazie dell'amico Yun." Il Maestro Spirituale tirò un sospiro di sollievo. Non si aspettava che quelle poche parole che aveva detto avrebbero gli avrebbero giovato così tanto. A causa del suo rapporto con Xia Yuanba, era entrato in contatto con Yun Che diverse volte e si poteva dire che fossero in buoni rapporti. Dopo ciò che era successo oggi, anche l'atteggiamento di Huangji Wuyu era cambiato grandemente.


Dopo essersi calmato, Huangji Wuyu si sedette e rifletté con cautela. Non era finito in condizioni patetiche come gli altri tre Sacri Maestri sicuramente perché Yun Che doveva aver mandato una trasmissione del suono per chiedere alla ragazza di lasciarlo illeso... Questa era la sola spiegazione possibile e il motivo di questo trattamento naturalmente era dovuto a Xia Yuanba. Quasi tutti sapevano che Yun Che era una persona vendicativa. Tuttavia chiunque avrebbe capito che era anche una persona molto leale.
Anche se Huangji Wuyu lo aveva trattato con crudeltà, pensando all'identità e alla posizione di Xia Yuanba, lo aveva lasciato andare... almeno per questa volta.


"Amico Yun, sarebbe possibile conoscere il nome della sua onorabile maestra?" Quando fece questa domanda, il Maestro Spirituale fu molto cauto, come se temesse che Jasmine apparisse da un momento all'altro scontenta della sua domanda.


Jasmine aveva fatto quasi cagare sotto dalla paura i Quattro Grandi Luoghi Sacri, ma fin dall'inizio nessuno aveva saputo nemmeno qual era il suo nome, solo che a volte si riferiva a sé stessa come principessa.


Yun Che esitò per un momento per rispondere con tono di scusa: "Non so se è disposta a dirvi il suo nome. Quando tornerà chiederò il suo permesso."


Il Maestro Spirituale Ancient Blue rispose frettolosamente: "Sono stato troppo brusco. Giusto, amico Yun, ho sentito che è rimasto ferito. Il Sacro Imperatore mi ha chiesto specificatamente di consegnare la 'Rugiada del Fiore dal Cuore Sacro'. È la medicina più preziosa del nostro Luogo Sacro. Ci vogliono tre secoli per produrne una e ora ne rimangono solo tre bottiglie nel nostro setta."


Mentre parlava, il Maestro Spirituale tirò fuori una piccola bottiglia di giada verde e un profumo insolito si espanse nell'aria.


Con una sola annusata, Yun Che aveva capito che era un oggetto anormale. Se gli effetti fossero stati soddisfacenti, avrebbe avuto bisogno soltanto di esaminare le sue proprietà medicinali per replicarlo usando la Perla del Veleno Celeste... come la Pillola del Signore.


Yun Che naturalmente non fece complimenti e accettò ringraziando.


"Allora non la disturberò più. Oh, giusto, il Sacro Imperatore ha detto che parteciperà personalmente alla gioiosa occasione tra lei e la principessa Xue e le chiederà di nuovo perdono di persona allora."


Quando il Maestro Spirituale Ancient Blue e Xia Yuanba se ne andarono, proprio quando Yun Che stava per chiudere la porta, vide Zi Ji accorrere. Il vecchio si fermò a conversare con il Maestro Spirituale per un po' per poi avvicinarsi a Yun Che con passi frettolosi.


Anche se fosse stato rincitrullito, Yun Che avrebbe capito il motivo per cui era venuto. Perciò poté solo aprire la porta e prendere l'iniziativa: "Signor Zi, come stanno le ferite dell'Egemone dei Mari?"


L'espressione di Zi Ji divenne imbarazzata, poi rise con amarezza: "Devo ancora ringraziare molto la sua onorabile maestra per essere stata gentile. All'inizio ero venuto qui ad esprimere la mia gratitudine, ma quando ho incontrato il Maestro Spirituale, ho saputo che la sua onorabile maestra non era qui."


Jasmine aveva spaccato i denti della rispettabile Egemone dei Mari con uno schiaffo... Inoltre aveva perso tutta la sua potenza e la sua reputazione. Ora Zi Ji era venuto ad offrire ringraziamenti e a rafforzare i rapporti tra di loro.
Nonostante si potesse dire che Qu Fengyi se lo meritasse, bisognava notare che era tutto merito del potere assoluto. Anche se i Quattro Grandi Luoghi Sacri avessero stretto i denti per l'odio, non avevano altra scelta se non mostrarsi ubbidienti.


"Non c'è bisogno di ringraziare. Non ci baderebbe nemmeno, potrebbe perfino dire che è un disturbo." Rispose Yun Che.


"Sì, sì, al livello della tua maestra, probabilmente non sta nemmeno più pensando a cos'è successo oggi." Aggiunse frettolosamente Zi Ji. "Sigh, in realtà sono venuto oggi per scusarmi per conto dell'Egemone dei Mari. L'Egemone dei Mari voleva venire personalmente, ma è ferita al volto e sarebbe un po' inappropriato incontrare delle persone. Inoltre sa di non avere la faccia di vederla, così ha mandato me."


"Oggi è stato il mio Palazzo Supreme Ocean a trattarla vergognosamente. Finché potremo ridurre l'odio del Signore di Asgard Yun, esaudiremo qualsiasi richiesta."


Le parole di Zi Ji erano sincere... ma Yun Che non era minimamente soddisfatto, né la sua rabbia diminuì. Era solo avvilito. Se non fosse stato per Jasmine, avrebbero sentito un minimo senso di colpa? Sarebbero così spaventati?


Proprio prima che Jasmine apparisse, ogni singola parola che Huangji Wuyu e Qu Fengyi avevano detto era rimasta impressa nella mente di Yun Che! Specialmente le loro espressioni orribili che avevano rivelato dopo che aveva esclamato di avere lo Specchio del Samsara. Allora dov'era il loro "senso di colpa"?
Yun Che sapeva chiaramente che il principale scopo del Sacro Imperatore e dell'Egemone dei Mari mandando Ancient Blue e Zi Ji era per mettere alla prova il suo atteggiamento nei loro confronti. Dopotutto Jasmine aveva detto che il destino dei Quattro Grandi Luoghi Sacri dipendeva da Yun Che, inoltre riguardava il loro futuro immediato.


Per Huangji Wuyu, a causa del rapporto che aveva con Xia Yuanba, poteva dire che l'avrebbe "dimenticato". Tuttavia, per quanto riguarda Qu Fengyi, non era così magnanimo di perdonare qualcuno che voleva condannarlo a morte.


"Va bene, ricorderò le parole del Signor Zi Ji. Al momento sono ancora ferito e ho bisogno di concentrarmi a guarire. Non tratterrò ulteriormente il Signor Zi Ji. Se non c'è altro, può pure congedarsi."


Le sopracciglia di Zi Ji fremettero lievemente mentre sospirava e tirava fuori una piccola scatola viola: "In tal caso allora non la disturberò più. Questa è una 'Pillola del Dio del MarÈ che si può trovare solo nel mio Palazzo Supreme Ocean. È una pillola proofund fatta dallo 'Squalo Drago di Pietra', la bestia marina più grande dell'oceano, insieme alle interiora di dieci diverse bestie marine e novecento diversi tipi di erba del fondale marino.
Visto che gli Squali Draghi di Pietra sono creature rare e difficili da catturare, ogni singola Pillola del Dio del Mare è un raro oggetto che tutti desiderano ed è il miglior tesoro del Palazzo Supreme Ocean. Può curare migliaia di veleni e può aiutare a recuperare la propria vitalità. È anche di estremo beneficio per la coltivazione. Questo è un piccolo dono dell'Egemone dei Mari. Signore di Asgard Yun, per favore non rifiuti."
"Va bene, allora la ringrazio." Yun Che prese direttamente la pillola. I doni del Palazzo Supreme Ocean erano oggetti che avrebbe potuto ricevere tranquillamente.


"In tal caso allora me ne andrò. Durante la cerimonia di fidanzamento del Signore di Asgard Yun e della principessa Xue verrò insieme all'Egemone dei Mari a congratularmi. Addio..."


Zi Ji se ne andò. Dopo aver tirato fuori la Rugiada del Fiore del Cuore Sacro e la Pillola del Dio del Mare, Yun Che sospirò: "Quando diventerò forte come Jasmine..."


"Forse non in questa vita."


"Va bene... forse nemmeno nella prossima."


.....


Nido Diabolico Moon Slaughter.


Quando Yun Che era entrato in questo posto, la caverna era illuminata dalla luce viola emessa dal Fiore Netherworld Udumbara. Tuttavia ora era un mare di oscurità e silenzio spettrale.


Anche con la sua vista acuta, Jasmine non sarebbe riuscita a vedere nulla qui. Tuttavia grazie al suo senso spirituale formidabile, poteva vedere perfino i granelli di sabbia sul pavimento.


Jasmine continuò ad avanzare fino a raggiungere la fine del Nido Diabolico Moon Slaughter e andò di fronte al muro che era crollato.


Dietro la parete strati di energia oscura di livello altissimo stavano trapelando lentamente accompagnati da un'aura pericolosa che strinse il cuore di Jasmine.


La ragazza allungò le braccia e una sfera rosso sangue apparì sul suo palmo. In un istante illuminò ogni angolo del Nido Diabolico Moon Slaughter.


Camminando tra il bagliore scarlatto, Jasmine andò vicino al muro e andò oltre.


Al primo passo, si sentì come se fosse stata colpita da un fulmine e rimase ferma sul posto.


Perché, dopo essere entrata nel mondo oscuro oltre la parete, contando sulla luce rossa nella sua mano aveva già visto l'oggetto che emetteva l'energia oscura...


Fissò l'oggetto mentre le sue pupille si contraevano e si espandevano. Il suo corpo sembrava congelato o forse non osava muoversi.


Shock... terrore... incredulità... e l'incontrollabile tremito del suo spirito.


La sua espressione era qualcosa che nemmeno Yun Che aveva mai visto prima.
Jasmine rimase in questo stato per molto tempo, come se avesse perso il suo spirito.


Solo dopo più di cinque minuti Jasmine disse con tono sbalordito un nome terrificante che avrebbe fatto tremare perfino gli antichi dei e diavoli...


"Ruota... della Calamità... dell'Infante Diabolico..."
                                


                                



