---
title: Capitolo 815 - Ruota della Calamità dell'Infante Diabolico
pubDate: 2025-02-03T07:52:46.876Z
tags:
    - atg
---


<em>CAPITOLO SPONSORIZZATO, ringraziamo Vincenzo!
1 Capitoli in coda, 0/10,
da editare,
-Schadenfreude</em>


La luce rossa nel palmo di Jasmine scomparì a causa dello shock, ma nonostante l'oscurità assoluta nel Nido Diabolico Moon Slaughter, il profilo della ruota era apparso chiaramente di fronte agli occhi di Jasmine.


Il suo corpo era nero come la pece, ma forse la sua esistenza aveva trasceso l'oscurità. Anche nella grotta lo vedeva comunque con chiarezza. Era come l'occhio di un diavolo in un abisso sconfinato.


Jasmine non avrebbe mai pensato che avrebbe visto di persona l'esistenza più terrificante dei ricordi che aveva ereditato. Quasi tutta la paura associata ad essi era concentrata su quell'immagine e il suo nome.


La Ruota della Calamità dell'Infante Diabolico!


Dall'inizio dell'Era Primordiale, creata usando l'energia più negativa del Caos Primordiale e dall'energia Yin più malvagia, era un'esistenza terrificante che perfino gli dei e i diavoli temevano.


Anche se era considerato un "tesoro divino" in effetti non era un tesoro, ma l'esistenza più spaventosa nella dimensione primordiale. Nonostante fosse il secondo in classifica, era composto da un'energia completamente opposta e alla pari con la Spada Ancestrale della Punizione Celeste. In termini di potere distruttivo, non impallidiva sicuramente al confronto, tuttavia, visto che l'attributo della spada era sacro mentre quello della ruota era malvagio, poteva solo essere considerata seconda.


L'ultima volta che era apparsa, aveva fatto esplodere la sua energia e rilasciato il veleno più letale nel mondo primordiale: la Calamità, che aveva annientato tutti gli dei e i diavoli estinguendoli.


Il suo potere e il suo terrore era inimmaginabile.


Dopo la fine dell'era degli dei e dei diavoli, era scomparsa insieme alla Spada Ancestrale della Punizione Celeste per non riapparire mai più. Tuttavia negli ultimi milioni di anni, gli umani non avevano mai rinunciato a cercare l'arma e speravano di possedere il suo potere sconfinato. Nessuno però aveva mai provato a cercare la Ruota della Calamità dell'Infante Diabolico perché avrebbe solo portato la più spaventosa catastrofe al mondo.


In quel momento questo oggetto spaventoso che era svanito da un milione di anni era proprio di fronte a Jasmine... Nessuno avrebbe mai pensato che nel vasto caos primordiale sarebbe stato nascosto in un posto come questo.


Anche un vero dio avrebbe provato terrore vedendola, figuriamoci Jasmine che aveva solo ereditato un po' del potere di un vero dio... e dai ricordi che aveva ereditato, ogni informazione riguardo alla Ruota della Calamità dell'Infante Diabolico parlava del suo aspetto e dalla sua aura. Ciò che rimaneva era solo gelida paura.


Si sentiva come se avesse visto il livello più basso dell'inferno.


Jasmine non era mai rimasta stordita per così tanto tempo, ma dopo un po' la sua forza di volontà riuscì a reprimere il terrore, perché anche se era la Ruota della Calamità dell'Infante Diabolico, la sua aura era fin troppo debole.


Era così debole che la sua aura non poteva nemmeno rivaleggiare con la sua forza incompleta.


Altrimenti non sarebbe rimasta nel Nido Diabolico Moon Slaughter per così tanto tempo.


Reprimendo la paura, calma e freddezza tornarono gradualmente nello sguardo di Jasmine mentre riniziava ad avanzare. Un passo... due passi... si avvicinava gradualmente alla Ruota della Calamità dell'Infante Diabolico.


Avvicinandosi, la pressione del tesoro divino si era ridotta.


"Umpf." Jasmine sorrise mentre mormorava con voce fredda e quasi derisoria: "Questo oggetto anormale che esiste fin dall'inizio dell'era primordiale, il tesoro che ha fatto terminare l'era degli dei e dei diavoli è finito in condizioni così patetiche che perfino un essere umano come me può superare facilmente la sua deterrenza!"


Dallo shock iniziale alla sua calma, Jasmine capì perché il Sovrano Diabolico era riuscito a sopravvivere fino ad ora. Tutti i misteri erano stati svelati.


Non importava quanto fosse forte la Ruota della Calamità dell'Infante Diabolico, era comunque un oggetto e non un essere vivente. Se avesse voluto rilasciare il suo pieno potenziale, aveva bisogno di una creatura come tramite. Un normal'Artefatto, anche se avesse posseduto una potentissima coscienza, sarebbe stato comunque controllato, tuttavia la Ruota della Calamità dell'Infante Diabolico era fin troppo superiore. Poteva controllare una creatura vivente... o perfino un diavolo!


Il Sovrano Diabolico Moon Slaughter era la persona che la Ruota della Calamità dell'Infante Diabolico aveva scelto, o fore era più accurato chiamarlo ospite!


Milioni di anni fa, tutti i diavoli erano impazziti dopo essere stato costretti in condizioni disperate e avevano liberato la Ruota della Calamità dell'Infante Diabolico, permettendole di tornare al mondo ancora una volta. Dopo essere stata bloccata per così tanto tempo, la Ruota della Calamità dell'Infante Diabolico aveva accumulato un'infinita quantità di energia negativa. Una volta che fosse sfuggita alle sue restrizioni, la sua energia era divampata all'impazzata e aveva preso il Sovrano Diabolico Moon Slaughter come suo ospite. Poi aveva rilasciato la Calamità che aveva il potere di distruggere il mondo e sterminare tutti gli dei e i diavoli. Inoltre la Spada Ancestrale della Punizione Celeste, il solo tesoro che poteva bloccarla, non era stata ancora trovata, così questo aveva condotto all'annientamento degli dei e dei diavoli.


Per quanto riguarda il Sovrano Diabolico Moon Slaughter, dato che era l'ospite controllato dalla Ruota della Calamità dell'Infante Diabolico, naturalmente era sopravvissuto.


Questo era il motivo per cui il Sovrano Diabolico aveva detto che aveva dovuto uccidere suo figlio per salvarlo. Aveva sigillato l'anima di suo figlio nella Spada Diabolico Notte Eterna perché il Sovrano Diabolico e la sua spada erano legati. Questo era il solo modo per salvare l'anima di suo figlio mentre era condizionato dal potere distruttivo della Ruota della Calamità dell'Infante Diabolico!


Dopo aver sradicato tutti gli dei e i diavoli l'energia della Ruota della Calamità dell'Infante Diabolico era diminuita drasticamente... forse al punto da esaurirla completamente. Tuttavia, a parte il Sovrano Diabolico, anche un altro dio non era morto ed era il Dio Malvagio che non era morto immediatamente nonostante fosse stato infettato dalla "Calamità".


Nonostante la forza della Ruota della Calamità dell'Infante Diabolico si fosse indebolita, il Dio Malvagio non era comunque riuscito a distruggerla. Nulla poteva distruggerla in questo mondo. In quanto ospite della Ruota della Calamità dell'Infante Diabolico, anche il Sovrano Diabolico non poteva essere distrutto. Perciò il Dio Malvagio poté solo usare tutta la sua forza restante per sigillare la Ruota della Calamità dell'Infante Diabolico insieme al Sovrano Diabolico e sperare che un sigillo potesse annientare l'ospite.


Questo era anche il motivo per cui il Sovrano Diabolico era stato sigillato per milioni di anni anziché ucciso. Il Dio Malvagio avrebbe voluto farlo, ma non aveva potuto!


Nel vasto Caos Primordiale aveva posto il sigillo nel continente del Cielo Misterioso localizzato su questa Stella Polo Blu dall'aspetto mediocre!


Il sigillo del Dio Malvagio non era semplice. Possedeva anche forti poteri divoranti. Durante i milioni di anni in cui era sigillata, l'energia della Ruota della Calamità dell'Infante Diabolico era stata erosa costantemente dai poteri del Dio Malvagio. Si indebolì ulteriormente e perse perfino il controllo del Sovrano Diabolico, che così non fu più controllato e diventò un'esistenza indipendente.


Questo era il motivo per cui aveva detto "non solo mi sono rimaste tracce di Origine dell'Anima e forza vitale, mi ha anche ridato la mia libertà"...


Dato che non era più l'ospite della Ruota della Calamità dell'Infante Diabolico, naturalmente aveva perso la sua protezione e aveva sofferto a causa degli stessi poteri divoratori del Dio Malvagio, danneggiando grandemente la sua vitalità e la sua anima. Anche il contratto con la sua Spada Diabolica era stato terminato, permettendo anche alla spada posseduta dall'anima di suo figlio di diventare un'esistenza indipendente.


Alla fine, diecimila anni fa, il potere del sigillo del Dio Malvagio alla fine si era estinto, permettendo alla Ruota della Calamità dell'Infante Diabolico, al Sovrano Diabolico e alla sua spada di tornare liberi. Tuttavia a causa dell'energia divorante del Dio Malvagio, la forza vitale del Sovrano Diabolico era diventata incredibilmente debole. All'inizio non ci avrebbe messo molto tempo per essere completamente distrutto, ma fortunatamente aveva scoperto gli antenati del Palazzo Supreme Ocean, che poi lo avevano sigillato nel Nido Diabolico Moon Slaughter. Dopo aveva contato sull'aura oscura emessa dalla Ruota della Calamità dell'Infante Diabolico e sul Fiore Netherworld Udumbara per sopravvivere... finché non era stato ucciso da Yun Che.


La Spada Diabolica era caduta nel continente del Cielo Misterioso e aveva costruito la famiglia reale Notte Eterna. Anche se il sigillo era stato distrutto durante la Conferenza della Spada Diabolica, l'anima del diavolo che non si era ancora dispersa si era indebolita fino a ridursi in condizioni patetiche.


Per quanto riguarda la Ruota della Calamità dell'Infante Diabolico, dopo che il sigillo era stato distrutto, continuò a rimanere lì, rilasciando lentamente un'aura oscura di altissimo livello, ma debole.


In passato aveva annientato tutti gli dei e i diavoli. oggi era in condizioni così patetiche che poteva solo rimanere qui senza poter vedere la luce del giorno.


Prima, il Sovrano Diabolico era stato il più grande shock e mistero per Jasmine, ma ora, vedendo la Ruota della Calamità dell'Infante Diabolico, tutti i dubbi erano stati risolti.


Questo era il solo motivo e spiegazione!


Tuttavia la ragione di tutto questo era ben più spaventosa di quanto Jasmine si immaginasse... Perché riguardava l'oggetto più terrificante in tutto il regno del Caos Primordiale.


Jasmine si fermò e rimase di fronte alla Ruota della Calamità dell'Infante Diabolico, i suoi occhi riflettevano il bagliore oscuro fatto dal Tesoro Heavenly Proofund che lo facevano sembrare un abisso nero come la pece. Disse lentamente: "Dopo la fine dell'Era degli Dei, molti hanno pensato a dove fosse la Ruota della Calamità dell'Infante Diabolico e ancora più persone hanno cercato di scoprire cosa avesse fatto il Dio Malvagio prima di morire. Non mi sarei mai immaginata che sarei stata la prima persona al mondo a trovare la risposta."


Jasmine sollevò lentamente le mani e una sfera di luce rosso profondo si radunò tra i suoi palmi: "Il Divino Spirito del Corvo Dorato ha menzionato che questo è stato il primo pianeta che il Dio Malvagio ha creato e il posto in cui è morto. Mi chiedevo perché questo pianeta avesse così poche risorse e un livello di profound aura così basso. Così la radice del problema si trova qui!"


"L'ha fatto perché così, anche se fossi riuscita a sfuggire al tuo sigillo un giorno, in un mondo con una scarsa concentrazione di energia e di così basso livello, non avresti mai avuto l'occasione di recuperare velocemente la tua energia. Il Dio Malvagio di sicuro era meticoloso."


"Se il Dio Malvagio non ha potuto distruggerti, naturalmente non posso farlo nemmeno io, ma... con la mia forza, sigillarti è facile!"


L'espressione di Jasmine era accigliata mentre la palla di luce rossa tra i suoi palmi iniziò a scurirsi: "Se usassi tutta la mia energia, potrei sigillarti per tre o quattromila anni!"


"Sniff..."


Il bagliore della Ruota della Calamità dell'Infante Diabolico tremò. Nella mente di Jasmine risuonò una voce acuta, ma dolce che sembrava contrariata, triste ed implorante, sembrava il grido di un bambino.


"Per favore... aiutami..."


Una voce docile che poteva spezzare il cuore per la sua immensa tristezza, pregò dolcemente... Tre brevi parole, ma sembravano accompagnate da un tono tremolante. Sembrava un bambino che avesse appena imparato come parlare.


Jasmine aggrottò le sopracciglia. Si fermò per un attimo e poi disse freddamente: "Non mi sarei mai aspettata che la Ruota della Calamità dell'Infante Diabolico, che faceva tremare perfino gli dei e i diavoli, implorerebbe una patetica umana come me!"


"Per favore... salvami... Portami... via da qui..."


La voce implorò e sembrava che stesse per singhiozzare.


"Salvarti?" Jasmine rise gelidamente: "No a meno che non sia pazza. Sei l'esistenza più terrificante e malvagia di questo mondo! In passato perfino gli dei e i diavoli sono stati estinti a causa tua. Se ti portassi via e ti permettessi di riprendere le forze, il mondo verrebbe consegnato nuovamente alla dannazione eterna! Non solo io, anche la persona più malvagia al mondo, una volta saputo che sei la Ruota della Calamità dell'Infante Diabolico, farebbe indubbiamente di tutto per sigillarti senza lasciare che tu veda mai più la luce del giorno!"


"No..." La voce del bambino diventò ancora più triste e singhiozzante: "Non sono così cattivo... non sono un cattivo bambino... voglio solo... lasciare questo posto... è così oscuro, così freddo ed è sempre così silenzioso..."


La voce della Ruota della Calamità dell'Infante Diabolico faceva apparire l'immagine di un piccolo bambino nella mente di una persona. La sua impotenza e le sue preghiere tristi erano sufficienti a fare provare compassione perfino alla persona più crudele, ma Jasmine rimase impassibile: "Non devi provare ad ingannarmi. All'inizio dell'Era Primordiale, la Ruota della Calamità dell'Infante Diabolico è nata dall'energia più negativa e tu rappresenti il potere più peccaminoso. Milioni di anni fa, quando sei scappato dalle tue catene, hai sterminato tutti gli dei e i diavoli, distruggendo un'intera era! Ma ora mi stai dicendo che non sei un 'cattivo bambino'? Umpf, ridicolo."


"...Quello è solo l'attributo del mio potere. L'energia può essere negativa o positiva, ma non differenza tra il divino e il malvagio. Li ho solo uccisi allora... perché... mi hanno... imprigionato per così tanti anni... ciò che temevo di più... era l'oscurità e la solitudine... Così li odiavo... li ho uccisi... così che nessuno mi riportasse in quel mondo oscuro e solitario..."


L'espressione di Jasmine cambiò lievemente... ma la sua coscienza continuò ad avvertirla che la voce della Ruota della Calamità dell'Infante Diabolico avrebbe posseduto indubbiamente un intento malvagio. Tuttavia stavolta ne era rimasta colpita.


Perché la rabbia, la paura e la contrarietà nella voce erano estremamente reali. Jasmine non riuscì ad individuare alcuna traccia di falsità. Inoltre solo le emozioni più genuine potevano toccare il cuore di una persona. Quando parlava di come aveva ucciso tutti gli dei e i diavoli, la sensazione che aveva dato a Jasmine era come quella di un bambino maltrattato e che si era vendicato con rabbia contro coloro che lo avevano ferito e spaventato...


Proprio quando stava pensando questo, Jasmine rimase scioccata e poi non ci pensò più mentre rideva freddamente: "Ti chiamano 'Infante Diabolico', ma credi davvero che sarei così sciocca da pensare che la tua anima sia solo quella di un bambino? Sei l'oggetto più malvagio in questo mondo, non devi più sprecare tempo! Ti sigillerò di nuovo. D'ora in avanti tornerò ogni qualche migliaio di anni per rinforzare il sigillo. Anche quando morirò, troverò qualcuno che possa succedermi e continuare a sigillarti per non lasciare che un'esistenza come la tua veda la luce del giorno!!"


"Sniff..."


La voce del bambino iniziò a piangere: "Perché... non mi credi... allora... io..."


Una nebbia inquietante si alzò di fronte a Jasmine e tra di essa, la Ruota della Calamità dell'Infante Diabolico si trasformò in una luce nera ed entrò tra le sopracciglia di Jasmine.


La ragazza alzò la mano sinistra. Sul dorso della sua mano apparì l'impronta piccola e debole di una ruota nera.


Fissando il dorso della sua mano, Jasmine rise con sdegno: "Credi ancora di essere la Ruota della Calamità dell'Infante Diabolico che ha annientato gli dei e i diavoli allora? Con la tua forza credi davvero ti potermi rendere tuo ospite? Fare questo mi rende solo più facile sigillarti!"


Mentre rideva, Jasmine iniziò a radunare la sua energia per fare uscire la Ruota della Calamità dell'Infante Diabolico.


"Io... non l'ho fatto..." La voce sembrava agitata mentre rispondeva frettolosamente: "Finché... finché sarai disposta a portarmi via... via dall'oscurità e dalla solitudine... sono disposto... a sottomettermi a te..."


"Sottometterti... a me?" Jasmine rimase scioccata per poi rispondere freddamente: "Che scherzo! Sei la Ruota della Calamità dell'Infante Diabolico. Insieme alla Spada Ancestrale della Punizione Celeste, siete le esistenze di più alto livello nel caos primordiale! Anche un dio non può controllarti, come potresti essere disposto a sottometterti ad un mero umano!"


"Finché... potrai portarmi nel mondo esterno... così da non dover stare nell'oscurità e da solo... in futuro... sarai la mia padrona... se, temi il mio potere... allora... quando diventerai la mia padrona... non dovrai... più preoccuparti che... il mio potere ti ferisca..."


"Umpf, sei solo tu a volerlo, da quando avrei accettato la tua proposta?!" Jasmine raddrizzò le braccia e la sfera rossa si radunò di fronte a lei: "Dovresti rimanere ubbidientemente nell'oscurità eterna..."


Jasmine rivolse il palmo verso il basso e stava per costringere la Ruota della Calamità dell'Infante Diabolico ad uscire per poi sigillarla. Tuttavia proprio quando stava muovendo lievemente il palmo, si fermò e la sua espressione cambiò lievemente.


Dopo un silenzio prolungato, ritirò gradualmente la mano e disperse anche la luce rossa che aveva radunato. Alzò il braccio destro e disse freddamente: "Se diventassi la tua padrona, sarai controllato da me in futuro. Potrò portarti via da qui, ma non ti farei uscire mai. Anche così, sei disposto a farlo?"


Le parole di Jasmine fecero entusiasmare la voce: "Finché... finché non dovrò essere più intrappolato nell'oscurità... ti... ascolterò..."


Nessuno avrebbe mai creduto che questa voce provenisse dalla più malvagia e terrificante Ruota della Calamità dell'Infante Diabolico. Si sentivano solo le preghiere patetiche di un bambino.


L'espressione di Jasmine si congelò. Dopo aver riflettuto per moltissimo tempo, alla fine annuì gradualmente: "Va bene... in tal caso allora stabiliamo il contratto tra schiavo e padrone più crudele. Io come padrona, tu come schiavo, a meno che non cancelli questo accaordo, potrai solo essere controllato da me per tutta l'eternità, incapace di tradirmi! Questa è la sola tua scelta! Puoi scegliere di accettarlo o scegliere di essere sigillato nuovamente da me!"


Mentre finiva di parlare, una luce rossa brillò tra le sopracciglia di Jasmine e il potere contrattuale brillò sulla Ruota della Calamità dell'Infante Diabolico. Inoltre era il contratto tra padrone e schiavo più crudele nel Regno del Dio Stellare.


Ciò che scioccò Jasmine fu che la Ruota della Calamità dell'Infante Diabolico non mostrò alcuna traccia di esitazione o rifiuto, anzi lo aveva accettato piuttosto felicemente... come un uccello in gabbia che aveva ripreso la libertà all'improvviso.


La luce nera brillò oltre gli occhi di Jasmine. Il simbolo della ruota nera sul dorso della sua mano diventò più intenso e brillò diverse volte per poi scomparire gradualmente.


"D'ora in avanti non sarai più la Ruota della Calamità dell'Infante Diabolico che ha annientato gli dei e i diavoli. Ora mi appartieni e sei il mio artefatto!"


Jasmine aveva parlato con serietà e rigidità, ma il suo sguardo sembrava incredulo.


Non si sarebbe mai immaginata che un crudele contratto che nemmeno il più misero degli umani poteva accettare le avrebbe permesso di ottenere uno "schiavo" come la Ruota della Calamità dell'Infante Diabolico senza alcun ostacolo, era un'esistenza che poteva incutere paura perfino negli dei.


Diventare la padrona della Ruota della Calamità dell'Infante Diabolico... sembrava un sogno assurdo.


Ciò che era ancora più strano era che non poteva sentire alcuna astuzia, né malvagità dalla Ruota della Calamità dell'Infante Diabolico, anzi sentiva solo quanto era impotente, triste e patetica...


Era tutta una falsa immagine o... il Ruota della Calamità dell'Infante Diabolico era davvero un bambino immaturo?


Così immaturo da uccidere tutti gli dei e i diavoli per la rabbia, immaturo al punto da voler scappare dall'oscurità e dalla solitudine ad ogni costo anche se significava diventare il servo di un patetico umano.


"Sì padrona." Rispose con rispetto la voce del bambino. Non c'era alcuna traccia di vergogna o riluttanza nel suo tono, solo gioia nel poter lasciare questa oscurità.
Jasmine aveva cambiato idea perché pensava che se la Ruota della Calamità dell'Infante Diabolico avesse voluto riottenere la libertà ad ogni costo, avrebbe fatto lo stesso con gli altri. Se fosse caduta nelle mani di un'altra persona, il risultato sarebbe stato inimmaginabile. E questa Ruota della Calamità dell'Infante Diabolico, quando avesse riottenuto i suoi poteri, avrebbe scatenato un'enorme catastrofe.


Se fosse stata disposta ad essere una schiava e fosse stata controllabile, Jasmine non si sarebbe dovuta preoccupare che cadesse nelle mani di uno stolto o di qualcuno con intenzioni malvagie. Poteva ancora assicurarsi che non sarebbe mai più riapparsa.


Jasmine inspirò profondamente ritornando composta. "Ricorda cos'hai appena detto. D'ora in avanti puoi guardare il mondo esterno con me e non dovrai mai più essere solo. Tuttavia non ti farò uscire! Devi sapere che se si scoprisse che sono la proprietaria della Ruota della Calamità dell'Infante Diabolico, diventerei istantaneamente la nemica numero uno del caos primordiale!"


"Sì, ascolterò le parole della padrona." La voce era tenue e un po' acuta come quella di un bambino ubbidiente.


"Va bene, ora dimmi, che metodo ti permetterebbe di risvegliare i tuoi poteri?" Chiese freddamente Jasmine. Il motivo per cui l'aveva chiesto non era per provare a fare recuperare le forze alla Ruota della Calamità dell'Infante Diabolico, ma evitare la possibilità di farlo!


"Appartengo solo alla padrona ora, quindi solo la padrona può influenzare la mia forza. La rabbia, il risentimento, l'intento omicida, la sete di sangue, l'odio, la gelosia e il senso di colpa della padrona... queste emozioni negative aiuteranno la mia crescita. Specialmente se queste emozioni negative si rafforzassero all'improvviso fino ad un certo punto, allora potrebbero ridestare il mio potere."


Rispose Ruota della Calamità dell'Infante Diabolico senza nascondere nulla.


Jasmine sospirò mentre rivelava un lieve sorriso: "Allora è un peccato, i tuoi poteri non si risveglieranno mai più."


"Ora ti porterò via come volevi. D'ora in avanti, se sarai anche minimamente disubbidiente, ti sigillerò nuovamente nell'oscurità!" Disse con voce rigida Jasmine. Tuttavia allo stesso tempo sapeva che a causa del contratto, la Ruota della Calamità dell'Infante Diabolico non avrebbe potuto disubbidirle nemmeno se avesse voluto.
                                


                                



