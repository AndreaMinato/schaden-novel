---
title: Capitolo 819 – Enorme Bestia Oscura
pubDate: 2025-02-03T07:52:46.877Z
tags:
    - atg
---


<em>CAPITOLO SPONSORIZZATO ringraziamo Pierpaolo!
0 Capitoli in coda, 0/10,
-Schadenfreude</em>


"Dato il livello delle leggi di questo mondo, questo tipo di energia oscura non dovrebbe nemmeno esistere." Disse Jasmine alzando la testa. Ciò che era ancora più strano era il fatto che un'aura così diabolica non si era diffusa nello spazio a dieci metri di distanza sopra di lei.


Pareva che qualcosa la stesse confinando sotto, senza permetterle di scappare.


Tuttavia, quando aveva attraversato entrambi questi "mondi", Jasmine non aveva sentito nulla che cercasse di bloccarla.


Erano due mondi chiaramente connessi, ma erano governati da due insiemi di leggi completamente diversi e non si influenzavano a vicenda?!


Questo era qualcosa di assolutamente incredibile... era così inconcepibile che nemmeno Jasmine poteva capirlo.


La forza traente la stava mettendo sotto pressione, ma non al punto da renderla incapace di resistere.
Dopo lo shock iniziale, lo sguardo di Jasmine diventò gradualmente più freddo. Mosse il braccio mentre scatenava la sua Energia Misteriosa così tanto da far collassare le montagne e agitare il mare. In un istante la soppressione creata dall'aura diabolica svanì completamente e perfino la forza lacerante dell'abisso sotto si indebolì così tanto che la poté ignorare.


"Umpf, voglio vedere cosa si nasconde qui!"


Jasmine non era più circospetta ed usò la forza traente che veniva dal basso per scendere ancora più velocemente.


Mentre continuava a calare di quota, la densità dell'energia diabolica continuò a crescere. dopo essere arrivata a tremila chilometri di profondità, era diventata quasi il doppio più densa rispetto a prima. Inoltre in quel momento le correnti d'aria provenienti da sotto attraversarono un lieve cambiamento.


Era...


Jasmine sondò con attenzione i dintorni mentre rallentava.


Bang!!"


Jasmine atterrò pesantemente a terra... sul fondo all'abisso che nessuno era mai riuscito a raggiungere!


In quel momento aveva circondato il suo corpo con Energia Misteriosa e non aveva attutito il suo atterraggio, tuttavia il terreno sotto non mostrò alcun segno di cedimento. Era incredibilmente duro.
Inoltre un'aura oscura, fredda e agghiacciante si diffuse dai suoi piedi fino al resto del suo corpo.


"Che ambiente di pura oscurità." Mormorò tra sé e sé Jasmine mentre osservava i dintorni. Un luogo del genere non poteva formarsi nemmeno dopo diecimila anni, così questo strano mondo nascosto sul fondo dell'abisso doveva essere esistito da moltissimo tempo.


Jasmine allungò le mani e la luce rossa sopra il suo palmo illuminò il mondo oscuro. Lo spazio di fronte a lei era vasto e vuoto, il terreno era piatto. Non poteva vedere il suo confine. Il muro della montagna che aveva usato come guida era a non più di sessanta metri dalla sua destra. Inoltre, una volta raggiunto questo posto, vide che questa parete era diventata nera come la pece. Anche la terra e l'occasionale roccia che spuntava dal fondo era nera e non c'era una minima variazione di colore.


Jasmine spiccò il volo e avanzò lentamente mentre esplorava questo mondo bizzarro che non sarebbe dovuto esistere. Anche dopo un lungo periodo di tempo, il paesaggio rimase lo stesso... c'erano solo un'immobilità, un'oscurità e un vuoto mortali.


Sembrava un mondo morto. A parte l'oscurità e l'energia diabolica non c'era altro.


Jasmine alla fine si fermò e si preparò a tornare indietro.


Tuttavia in quel momento sentì un grido soffocato in lontananza.


"Aooou..."


Questo ululato sembrò provenire da lontanissimo, come se fosse ad una distanza di cinquecento chilometri, ma era così intenso da fare ronzare lievemente le orecchie di Jasmine. La ragazza drizzò la testa mentre guardava di fronte a sé.


Questo era l'ululato... di una bestia?!


C'erano creature viventi in questo posto?!


Che genere di mostri potevano vivere in questo tipo di mondo oscuro?!


Sbalordita, Jasmine fece avanzare una luce rossa dalla sua mano per affondare nello spazio vuoto di fronte a sé!!


Rip!!


Lo spazio di questo mondo oscuro si torse con violenza sibilando, ma non si formò una fessura. Inoltre lo spazio distorto tornò alla normalità dopo un po'.


"Non... non riesco davvero a creare una fessura spaziale in questo posto!" Jasmine aveva notato che a parte l'aura diabolica, stranamente c'erano anche leggi dello spazio di alto livello.


Jasmine spiccò il volo ancora una volta mentre sfrecciava verso la fonte di quell'ululato.


L'energia oscura non ostruì l'aura di Jasmine e in un batter d'occhio aveva già attraversato decine di chilometri. In quel momento risuonò un altro ruggito.


Stavolta non proveniva da molto lontano, anzi Jasmine l'aveva sentito chiaramente come se fosse vicino al suo orecchio. Si fermò all'improvviso, il suo sangue si agitava al suono del ruggito. Si concentrò sul percorso di fronte a lei... e sotto la luce rossa che si irradiava dal suo corpo, poteva vedere un profilo nero appostato nell'oscurità di fronte a lei.


La figura era alta decine di metri e chiaramente era una creatura vivente visto che Jasmine l'aveva vista muoversi! Ma ciò che allarmò la ragazza, non furono le sue enormi dimensioni, ma l'aura pericolosa che stava irradiando.


Aveva sempre pensato che anche se tutte le esistenze di questo mondo inferiore combinassero il loro potere, non avrebbero rappresentato alcuna minaccia per lei.


Tuttavia la gigantesca bestia oscura le stava dando una sensazione di pericolo.
Cos'era... questa cosa?


La ragazza era scioccata, ma si rese conto all'improvviso che due cupi bagliori erano apparsi nella porzione superiore dell'ombra gigante... Queste due luci nere puntavano proprio nel posto in cui Jasmine stava volando!


Il bagliore rosso che irradiava dal suo corpo era estremamente abbagliante in questo mondo oscuro.


AWOOOOO!!!!


Un ruggito fece tremare questo mondo mentre la figura enorme si precipitava verso Jasmine ringhiando. Pareva che una montagna stesse crollando su di lei.


Una pesante sensazione di oppressione premette su Jasmine dall'alto, questa era la prima volta che si sentiva sotto pressione in questo mondo. Attivò l'Ombra del Dio Stellare per arretrare, ma non andò troppo lontano.


Boom!!


L'esplosione sconvolse il cielo e la superficie nera come la pece iniziò a creparsi. Usando la luce rossa, Jasmine, che si era avvicinata deliberatamente, poté vedere finalmente l'aspetto di questa figura enorme.
Era alta centosessanta metri, la sua testa era molto ampia e sembrava l'incrocio tra un lupo e un orso. I suoi quattro arti erano robusti e le sue fauci e il suo corpo erano pieni di zanne bianche. Queste punte affilate brillavano con una luce infernale che avrebbe fatto rabbrividire chiunque le vedesse. Un enorme e lunga coda era inarcata sopra la bestia e la sua punta brillava con la stessa luce fredda di una lama.


Jasmine: "!!"


Nessuno aveva mai visto o sentito parlare di questa enorme bestia che era di fronte a Jasmine. Non c'erano note al riguardo in nessuno dei tre continenti. Era un'esistenza completamente sconosciuta.


Questa figura terrificante però aveva fatto venire in mente un'immagine che Jasmine aveva ereditato dai ricordi del Dio Stellare. Un nome le sfuggì dalle labbra per lo shock.


"Diavolo Selvaggio dalle Nove Zanne!"


Questa era una creatura che coesisteva con i diavoli nella parte nord della dimensione del caos primordiale durante l'Antica Era, una bestia diabolica primordiale!


Ma tutti sapevano che non molto tempo dopo che l'era dei diavoli e degli dei era terminata, l'energia della parte nord della dimensione del caos primordiale era stata assimilata dalle energie della parte sud della dimensione del caos primordiale. L'elemento oscuro era diminuito sempre di più e questo aveva portato queste bestie all'estinzione circa cinquanta-sessantamila anni dopo. Queste bestie diaboliche non erano più apparse da allora.


Tuttavia questo strano mondo oscuro stava nascondendo qualcosa come il Sovrano Diabolico Moon Slaughter, bestie che si sarebbero dovute estinguere dall'Antica Era!


La luce rossa che brillava dal corpo di Jasmine era fin troppo abbagliante per questo mondo. Era uno stimolo eccessivo per una bestia diabolica abituata all'oscurità. Dopo averla mancata completamente, si avventò di nuovo su di lei... era gigantesco, ma veloce come un fulmine.


Era molto più rapido di Yun Che!


Questa pressione avrebbe potuto fare tremare di paura perfino gli individui più potenti del continente Nuvola Azzurra. Avrebbero avuto difficoltà a muoversi, figuriamoci ad opporre resistenza.


"Bestia diabolica primordiale... perché esisterebbe una creatura del genere in questo posto?!"


Jasmine era piena di shock e stupore mentre sfuggì di nuovo dalle grinfie della creatura.
Scree!!


Il rumore esplosivo dell'aria che veniva squarciata risuonò nell'oscurità. Tutte le zanne bianche del Diavolo Selvaggio dalle Nove Zanne spuntarono fuori e si trasformarono in decine di lame d'osso che scattarono verso Jasmine. Lo spazio, che perfino la ragazza non poteva strappare, si riempì all'istante di buchi.


L'espressione di Jasmine divenne grave mentre la luce rossa che si irradiava dal suo corpo diventò più intensa. Usò l'Ombra del Dio Stellare fino al limite mentre innumerevoli ombre rosse brillarono nell'aria. Dopo che la sua figura apparì e riapparì centinaia di volte, un raggio scarlatto esplose dal suo corpo e creò una piccola apertura tra le zanne per colpire la zampa della bestia.


"AWOOOOO!!"


Uno schizzo di sangue esplose dall'arto destro del Diavolo Selvaggio dalle Nove Zanne. La creatura ormai si era infuriata per il dolore mentre le zanne attaccavano all'impazzata Jasmine come bestie feroci impazzite. Il potere contenuto da ogni singola zanna poteva distruggere una montagna. La coda nera come la pece ondeggiava dietro e scattò verso l'alto.


Immediatamente un senso di pericolo freddo piombò dall'alto e Jasmine alzò la testa di scatto... Nell'oscurità aveva visto un raggio di luce ampio più di dieci metri schizzare dalla coda del Diavolo Selvaggio dalle Nove Zanne. Poi si trasformò in centinaia di fulmini neri.
L'espressione di Jasmine si incupì mentre si girava agilmente, allontanandosi da quei raggi neri e dalle zanne il più velocemente possibile. In un istante si era ritirata di quasi dieci chilometri, ma il Diavolo Selvaggio dalle Nove Zanne era estremamente veloce e non poteva seminarlo.


SNAP!!


Un raggio di luce nera che conteneva un'energia terrificante colpì Jasmine. La ragazza impallidì mentre perdeva l'equilibrio e fu colpita da una zanna... Venne scagliata via come una foglia travolta da un uragano.


Bang!!


Jasmine si scontrò con la parete nera per poi cadere pesantemente a terra, si alzò e si guardò il petto. Non aveva ricevuto alcuna ferita, ma il suo abito Smoky Red Fairy ora aveva un buco delle dimensioni di una scodella.


"Hai davvero... rovinato il mio vestito preferito!" Lo sguardo di Jasmine si riempì di una luce cruenta mentre provava furia e intento omicida. Li aveva trattenuti per tutto questo tempo, ma ora li stava scatenando.


La figura nera si avvicinò di nuovo mentre ogni singola zanna del suo corpo si allungava fino a raggiungere trecento metri. Erano milioni di volte più terrificanti di qualsiasi lama di questo mondo. Tuttavia Jasmine non le schivò.


Ding!


Una lunga linea rossa squarciò il mondo oscuro e non scomparì per molto tempo.
La linea rossa aveva infilzato tutte le lame del Diavolo Selvaggio dalle Nove Zanne... Dopo un istante di silenzio, le quarantanove lame che avevano cercato di uccidere Jasmine furono tagliate a metà.


Questo cambiamento improvviso fecero ruggire il Diavolo Selvaggio dalle Nove Zanne per lo shock e la paura. Jasmine era già apparsa dietro la creatura. La sua piccola mano era avvolta da luce rossa mentre colpiva senza pietà il collo della bestia.


"All'inizio non avevo intenzione di ucciderti... ma hai insistito a cercare la morte!"


I marchi rossi apparirono sulla mano di Jasmine per poi diffondersi per il corpo del Diavolo Selvaggio dalle Nove Zanne, riducendolo come un vetro rotto. In un batter d'occhio i marchi ricoprirono il corpo della creatura.
"Umpf!" Jasmine ritirò lentamente la mano e la sua figura scomparì per riapparire a diversi chilometri di distanza.


Il sangue diabolico iniziò a schizzare dai marchi rossi e in pochi secondi, quasi metà del sangue diabolico della creatura era schizzato via e il Diavolo Selvaggio dalle Nove Zanne iniziò a barcollare. Alla fine crollò a terra con un tonfo. Nell'istante in cui cadde, la sua coda e i suoi arti si staccarono dal suo corpo.


"Dannazione..." Jasmine guardò verso l'alto accigliata. Per uccidere il Diavolo Selvaggio dalle Nove Zanne era stata costretta ad usare la maggior parte del suo potere rischiando di essere "scoperta".


Se questo fosse un mondo indipendente come il Regno Heaven Basin Secret o la Valle del Fuoco e del Fulmine del Corvo Dorato, non sarebbe affatto preoccupata. Il mondo oscuro localizzato sul fondo di questo abisso era chiaramente un'esistenza indipendente, eppure era anche connessa al mondo esterno. Altrimenti non sarebbe riuscita a percepire la stranezza che esisteva in questo luogo dal distante continente del Cielo Misterioso.


"Quel livello di potere... non dovrebbe essere sufficiente, no?" Mormorò tra sé e sé Jasmine.


"Ahoooo..." Il corpo del Diavolo Selvaggio dalle Nove Zanne tremò mentre la sua forza vitale gli permise di sopravvivere un po' dopo che l'attacco di Jasmine aveva schiacciato i suoi organi interni. Rilasciò un ululato disperato.


"AOOOOOO!!!"


"AOOUUU..."


"SCREEE!!"


"SAAAAA..."


In quel momento diversi ruggiti dal potere impressionante risuonarono dall'oscurità in lontananza... L'ultimo ululato del Diavolo Selvaggio dalle Nove Zanne doveva essere una richiesta d'aiuto o un grido per allertare gli altri perché in un batter d'occhio l'aria si riempì di grida e ruggiti che fecero tremare violentemente lo spazio oscuro.


L'espressione di Jasmine cambiò completamente... Nell'arco di dieci secondi aveva sentito almeno decine di ululati diversi. Inoltre non provenivano da bestie normali, erano tutti estremamente potenti... e la maggior parte delle loro aure non erano inferiori a quella del Diavolo Selvaggio dalle Nove Zanne!!


Inoltre i suoni si stavano avvicinando, era chiaro che queste bestie si stessero avvicinando il più velocemente possibile.
Jasmine era già rimasta scioccata nello scoprire una bestia diabolica primordiale in questo bizzarro mondo oscuro. Tuttavia gli ululati le dimostravano chiaramente che il Diavolo Selvaggio dalle Nove Zanne non era la sola bestia primordiale diabolica!


Creature che si sarebbero dovute estinguere da tempo esistevano a frotte in questo luogo!!


"Cosa sta... succedendo esattamente?" Jasmine era scioccata. In confronto al motivo per cui questo posto conteneva delle bestie primordiali, ciò che non capiva davvero... era perché un luogo del genere poteva esistere in questo pianeta!


Questo era un pianeta che il Dio Malvagio aveva creato e lo aveva anche usato per sigillare la Ruota della Calamità dell'infante Diabolico e il Sovrano Diabolico Moon Slaughter!


Inoltre perché esisterebbe un posto del genere in un mondo creato da un dio? Il Dio Malvagio doveva conoscere ogni dettaglio di questo pianeta. Nulla avrebbe potuto sfuggire alla sua percezione, quindi doveva sapere sicuramente di questo posto oscuro. A parte il motivo stesso per cui questo posto esisteva, perché il Dio Malvagio non aveva distrutto questo luogo che non sarebbe dovuto esistere prima di morire?


Che... questo fosse qualcosa che il Dio Malvagio stesso...


Le bestie diaboliche del regno del Caos Primordiale dovrebbero essere estinte da tempo, eppure esistevano in grandi numeri in questo posto... pareva che avesse previsto che le bestie diaboliche si sarebbero estinte, così aveva creato questo mondo oscuro per preservarle...


A Jasmine vennero in mente questi pensieri, non poteva pensare ad un altro motivo per spiegare l'esistenza di questo mondo pericoloso a parte questo... Scosse di nuovo la testa: "Non è possibile. È un dio ed era anche uno dei più potenti dei. Come avrebbe potuto creare intenzionalmente un mondo per i diavoli..."


"SCREEEEE!!"


Il grido acuto di un uccello squarciò l'oscurità mentre un'ombra gigantesca scattò sopra Jasmine come un fulmine. Allo stesso tempo Jasmine la fissò.


"Uccello di Vetro del Tormento!"


Esclamò Jasmine, anche questa era una bestia diabolica primordiale che era compresa tra i suoi ricordi del Dio Stellare!
                                


                                



