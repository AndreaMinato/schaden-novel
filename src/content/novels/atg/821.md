---
title: Capitolo 821 – Premonizione di Pericolo
pubDate: 2025-02-03T07:52:46.877Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


"Perché?" Chiese con tono perplesso Yun Che. "Che segreti nasconde quel posto? Che sia estremamente pericoloso?"


Dalle parole di Jasmine era evidente che ciò che si celava nel fondo del Precipizio della Nuvola non era un mistero ordinario.


"Non è solo pericoloso." Disse con voce severa Jasmine. "Non posso dirti cosa si sta nascondendo sul fondo. Il suo orrore supera di gran lunga la tua immaginazione.


Yun Che: "..."


Jasmine scoccò un'occhiata verso Yun Che, poi il tono della sua voce divenne un po' più gentile. "Non è che non voglia dirtelo o non mi fidi di te, è che..."


La ragazza alzò la testa e il suo sguardo divenne più concentrato e serio che mai. "All'inizio pensavo che questo mondo fosse solo un pianeta normale, perfino inferiore tra i miliardi di pianeti nell'universo sconfinato. Se non avessi saputo che i Semi del Dio Malvagio erano sparsi per questo mondo, non avrei nemmeno considerato di andarci, ma dopo che ho scoperto gradualmente i suoi segreti, mi sono resa conto che la questione non è semplice come sembra. È arrivato al punto da superare la mia immaginazione e un po' di volte ne sono rimasta sbalordita."


"..." Yun Che si congelò sul posto.


"Inoltre, nel momento in cui questi segreti si diffonderanno e i cittadini del Regno degli Dei venissero a saperli, questo mondo precipiterebbe in un'eterna calamità." Disse Jasmine chiudendo gli occhi. "Quindi sarebbe meglio se fossi l'unica a saperlo."


Dopo un breve, ma intenso silenzio, Jasmine aggiunse: "Se non posso nemmeno dirle a te, allora è naturale che non lo riferirò a nessun altro."


Anche se era ancora pieno di curiosità e sospetti, Yun Che era stato completamente convinto dalle parole di Jasmine. Lo scontento e la delusione che provava si dissiparono completamente mentre annuiva: "Capisco! Non mi avvicinerò mai al Precipizio della Nuvola d'ora in poi. Anche se finissi nel Precipizio della Nuvola a causa di qualche circostanza particolare, non tenterò sicuramente di indagare su cosa ci sia nascosto nel fondo... Questa è la mia promessa e quindi non la infrangerò mai."


"Bene." Disse Jasmine sospirando di sollievo... Yun Che non aveva mai infranto una promessa che le aveva fatto, proprio come quando aveva voluto prendere ad ogni costo il Fiore Netherworld Udumbara per lei. Aveva rischiato la vita e sopportato un dolore immane che una persona normale non avrebbe potuto sopportare nemmeno dopo cento vite.


"L'continente Nuvola Azzurra è troppo lontano, anche io dovrò spendere un bel po' di energia per viaggiare fino a lì. Inoltre le tue ferite e la tua forza misteriosa non si è ripresa completamente e tra poche settimane ci sarà quel... umpf, quella tua cerimonia di fidanzamento. Che ne dici se aspettiamo che finisca tutte quelle assurdità prima di portarti nell'continente Nuvola Azzurra? Così eviterai di doverti destreggiare tra due donne facendomi sprecare energia. Umpf."


La voce di Jasmine prima calma era diventata irritata alla fine. La ragazza piegò le braccia dietro la schiena e se ne andò con un broncio arrabbiato sul viso.


"..." Yun Che rimase a bocca aperta e mostrò un'espressione esterrefatta. Jasmine era sempre stata molto seria, fredda e sdegnosa, si comportava come se fosse completamente distaccata dal mondo. Tuttavia, durante questo periodo di tempo... sembrava che fosse arrabbiata mentre parlava delle ragazze che erano al suo fianco.


"Non può essere... che sia devvero... gelosa... ora?" Mormorò tra sé e sé Yun Che con sguardo vacuo.


.....


Un posto sinistro e cupo avvolto dalle ombre.


"Sha..."


"AAH..."


"UWAAAAAAAAAAHHHHH!!"


Risuonò il rumore di una persona che ansimava e gemeva, poi un ruggito squarciò l'aria. La catena montuosa desolata tremò e innumerevoli Bestie Misteriose alate spiccarono il volo terrorizzate. In mezzo a questa catena montuosa si stava sollevando lentamente una nebbia nera come la pece.
Una figura umana che teneva una spada nera era in mezzo alla foschia.


La nebbia nera era avvolta attorno al corpo di Fen Juechen... Inoltre era molto più densa rispetto a prima. Tuttavia l'aspetto più terrificante era la sua aura, era diventata così cupa e sinistra da sembrare che provenisse dalle profondità dell'inferno.


Il sangue diabolico nel suo corpo si era destato.


Sentì il suo potere aumentare mentre l'oscurità della sua forza misteriosa si intensificava. Aveva quasi perso il controllo delle sue emozioni durante il processo, ma era resistito a tutto questo con la sua volontà d'acciaio.


Stringeva la Divina Spada della Colpa circondata dalla stessa nebbia nera. Il suo respiro era pesante e sfinito, il suo sangue scorreva liberamente lungo le sue braccia tremanti... Questo era dovuto al sangue diabolico, che prima era dormiente e che ora era stato completamente raffinato. Adesso aveva difficoltà a sopportare l'Energia Misteriosa crescente.


Il sangue che colava dal suo corpo era di uno scioccante rosso cupo. Non era dello stesso colore dei normali esseri umani.


"Xuanyuan Wentian..." Grazie alla sua determinazione di diventare più potente, anche un dolore dieci volte superiore non sarebbe stato niente per Fen Juechen. "La prima persona che ucciderò... sarai... tu!!"


Perché Xuanyuan Wentian era stato il colpevole principale dietro la distruzione della famiglia reale Notte Eterna!


Il sangue diabolico nel suo corpo continuò a risvegliarsi mentre la foschia nera attorno al suo corpo continuava a scorrere nel cielo, sembrava che non si sarebbe più fermata. La nebbia cupa sopra di lui non si dissipò per molto tempo mentre formava gradualmente il viso di un diavolo sinistro...


Fen Juechen non aveva notato che due lunghi e stretti occhi neri erano apparsi lentamente sopra l'impugnatura della Divina Spada della Colpa per poi scomparire di nuovo.


....


Yun Che aveva dedicato tutte le sue energie e la sua attenzione nel riprendersi, così le gravi ferite che aveva sostenuto durante la sua lotta contro il Sovrano Diabolico erano guarite completamente. La sua forza misteriosa, che aveva messo a dura prova, si era rigenerata completamente solo il giorno prima e il sangue dormiente della Fenice e del Corvo Dorato si stavano per riattivare.


Questa mattina, Yun Che si era alzato presto e si era preparato a lasciare la Regione del Ghiaccio Estremo... perché oggi era il giorno della cerimonia di fidanzamento tra lui e Feng Xue'er. La cerimonia che Feng Hengkong aveva organizzato spudoratamente nel giorno della Conferenza della Spada Diabolica.


Yun Che non andò immediatamente nella città della Divina Fenice. Prima si fermò nella città imperiale Ventoblu perché aveva intenzione di portare anche Cang Yue. Tuttavia, una volta arrivato, Cang Yue rifiutò gentilmente.


"Marito mio, i monarchi delle altre cinque nazioni faranno sicuramente una comparsa, ma oltre ad essere la sovrana della Nazione Ventoblu, sono anche la tua moglie principale. Inoltre la sorellina Xue'er è la persona più stimata nel setta della Divina Fenice. Se partecipassi alla cerimonia con lei, la famiglia imperiale della Divina Fenice si sentirebbe a disagio, quindi è meglio che non vada lì personalmente."


"Tuttavia ho preparato da tempo un regalo per l'occasione e ho mandato delle persone a consegnarlo alla famiglia imperiale della Divina Fenice diversi giorni fa." Disse con un lieve sorriso Cang Yue. Non c'era una traccia di gelosia o riluttanza in lei, al contrario era gentile e graziosa come un flusso d'acqua.


"Sarò sicuramente lì il giorno in cui tu e la sorellina Xue'er vi sposerete. Se voleste sposarvi nella città imperiale, sarebbe ancora meglio."


"Va bene allora." Yun Che sapeva che Cang Yue aveva rifiutato non per la famiglia imperiale della Divina Fenice, ma perché stava prendendo in considerazione le emozioni di Feng Xue'er. Abbracciò Cang Yue per poi dire: "Saranno solo due o tre giorni al massimo. Dopodiché porterò Xue'er qui e poi vi farò trasferire nel Regno Demoniaco Illusorio. I miei genitori vi adoreranno tutte."


"Sì, anche io ho sempre voluto incontrarli. Vorrei anche incontrare... la piccola Imperatrice Demoniaca di cui mi parli costantemente." Sussurrò Cang Yue con un lieve sorriso.


Yun Che lasciò il palazzo e volò per arrivare accanto a Jasmine. La ragazza non si girò e disse con un tono rigido e sprezzante. "Hai fatto ciò che dovevi fare? Se è così allora partiamo."


Dopo aver finito di parlare, la sua mano sinistra afferrò il braccio di Yun Che mentre faceva una fessura nello spazio con un gesto della mano destra.


All'istante il mondo vorticò davanti agli occhi di Yun Che e, prima che avesse il tempo di reagire, lo scenario di fronte a lui era cambiato completamente. Vide la Gilda dei Mercanti Luna Nera che svettava tra le nuvole e capì subito che era nella regione centrale della città della Divina Fenice.


L'accuratezza e la velocità di Jasmine non era inferiore all'Arca Primordiale Misteriosa.


"Quando riuscirò a farlo anche io?" Chiese Yun Che con il cuore pieno di invidia e ammirazione.


"Tu? Hai ancora un bel po' di strada da fare." Disse Jasmine con un tono scontroso. "Solo strappare lo spazio richiederà una grande quantità di potere. Inoltre se volessi attraversare lo spazio dovresti consumare moltissima energia. Ma sopratutto dovrai avere una comprensione completa e approfondita delle leggi dello spazio per farlo. Le leggi dello spazio e quelle degli altri elementi non sono nemmeno paragonabili tra di loro. Se vuoi comprenderle avrai bisogno di almeno qualche migliaio o anche decine di migliaia di anni di coltivazione."


Yun Che le diede un'occhiataccia... ovviamente sei ancora più giovane di me!


"Vai. Solo dall'atmosfera è evidente che quegli 'onorabili ospiti' tra non molto riempiranno le strade della città della Divina Fenice." Disse Jasmine guardando la città sotto di lei.


"Non vieni con me?"


"Non sono interessata!" Disse con uno sbuffo altero Jasmine per poi continuare: "Ma rimarrò nella città della Divina Fenice."


"Ah." Disse Yun Che. Dato il suo temperamento, Jasmine non si sarebbe nemmeno degnata di incontrare le persone accanto a lui, figuriamoci gli innumerevoli ospiti che avrebbero partecipato alla cerimonia di fidanzamento.
Tuttavia c'era ancora del tempo, quindi non aveva fretta di andare nella città della fenice.
Inoltre, dopo aver riflettuto un po', chiese: "Jasmine, sono sempre stato curioso di una cosa. Che potere usi normalmente? Da quando ci siamo incontrati nella Conferenza della Spada Diabolica, ogni volta che attaccavi... umh, il tuo obiettivo veniva fatto a pezzi all'istante. Inoltre è chiaro che la potenza dei tuoi attacchi è incredibile, eppure non ti ho mai sentito emanare la minima Energia Misteriosa."


"Che i tuoi poteri non siano basati sulla forza misteriosa? Che sia qualche altro tipo di potere... di livello ancora superiore?"


Dal momento in cui aveva incontrato Jasmine, il modo in cui aveva ucciso i membri della setta Xiao, il drago di fuoco, il drago dei fiumi e Mu Tianbei... era sempre stato lo stesso.
Erano stati tagliati a pezzi in modo netto e istantaneo. Quando aveva ucciso durante la Conferenza della Spada Diabolica, l'aveva fatto usando una linea rossa che brillava sugli avversari, facendoli a pezzi... l'aura dei suoi colpi era così terrificante da fare tremare l'anima, ma si sentiva a stento qualsiasi movimento di Energia Misteriosa provenire da essi.


Tuttavia ogni volta che attaccava, Yun Che avrebbe fatto a pezzi la terra e provocato un rumore sconvolgente. I suoi colpi avrebbero spaccato gli organi interni dell'avversario e agitato il loro sangue, in qualche caso un solo fendente avrebbe lacerato il corpo e spaccato le ossa... era completamente diverso dai colpi di Jasmine. Sembrava che stessero usando dei poteri completamente diversi.


"Naturalmente uso Energia Misteriosa!" Esclamò Jasmine alzando gli occhi al cielo, poi mostrò uno sguardo cupo. "Solo che il mio potere non viene usato per combattere o per ferire. Il solo obiettivo della mia energia è uccidere! Per questo è un po' speciale."


"...Uccidere?" Chiese Yun Che con un tono sbalordito.


"Quando la tua forza misteriosa cresce, essenzialmente aumenta la densità di energia nelle tue Vene Misteriose. Puoi anche considerarla una compressione." Disse con tono impassibile Jasmine. "Ogni volta che aumenti di livello, la tua Energia Misteriosa si comprimerà un po' di più. Una volta raggiunto un certo livello di comprensione avverrà un cambiamento fondamentale... allora entrerai in uno stadio completamente nuovo."


Yun Che annuì.


Jasmine alzò la mano dalla pelle morbida, delicata e perfetta. Dal suo aspetto uno non si sarebbe mai immaginato che un cenno noncurante avrebbe potuto scatenare una potenza devastante. "Tuttavia la mia arte misteriosa comprimerà ancora la mia Energia Misteriosa ogni volta che attaccherò. Questo ridurrà il raggio d'attacco, ma aumenterà incredibilmente la sua potenza."


Mentre finiva di parlare, Jasmine fece un piccolo gesto con la mano e apparirono due masse di metallo identiche. Dopo aver fatto un altro cenno, una delle masse diventò quadrata, mentre l'altra si trasformò in un ago. Dopodiché le scagliò verso la torre di fronte a loro.


Bang!!


Scree!!


Il pezzo di metallo quadrato spaccò una parte del muro per poi cadere a terra, ma quello a forma di ago aveva trapassato completamente il muro, incastrandosi nella parete di pietra dietro.


"I due pezzi di metallo erano identici in composizione e peso. Anche la forza che ho usato per scagliarli era la stessa, ma il primo pezzo di metallo si è solo schiantato sul muro, così ha causato un bel po' di danni. Il secondo pezzo invece non ha fatto molti danni e non ha nemmeno fatto rumore, eppure è letale!" Jasmine ritirò la mano: "Hai capito ora?"


"Questo è il potere del mio Dio Stellare, è un potere che mi condanna... a macchiarmi le mani di sangue."


"Allora era così!" Disse con un'espressione piena di meraviglia Yun Che. "Questo significa che anche se rilasci la stessa quantità di Energia Misteriosa, i tuoi attacchi genereranno un'enorme potenza e in molti casi ridurrà la quantità di Energia Misteriosa usata? E pensare che esiste una arte misteriosa così formidabile e miracolosa! Jasmine, prima hai detto che mi avresti insegnato le Arti del Dio Stellare. Ti stavi riferendo alla arte misteriosa che hai appena descritto?"


Jasmine in effetti l'aveva detto prima e ora l'espressione di Yun Che era piena di aspettativa ed entusiasmo. Jasmine tuttavia rispose scuotendo la testa: "In effetti ci ho pensato negli ultimi anni, ma ho cambiato idea."


"Perché?" Chiese Yun Che, le sue sopracciglia fremettero: "Che il mio attuale livello di coltivazione non sia ancora sufficiente per allenare una arte misteriosa di così alto livello?"


"No." Yun Che era perfino riuscito a comprendere arte misteriosa di livello come la "Grande Via del Budda" e il "Tomo del Dio dell'Ira" in brevissimo tempo. Così Jasmine non pensava assolutamente che lui non fosse capace di comprendere le Arti del Dio Stellare.
Disse con un tono gentile: "Il mio potere è concentrato sulla distruzione istantanea, anche l'Ombra del Dio Stellare punta a questo. Il tuo stile di combattimento invece è incredibilmente feroce e violento. In confronto al mio, lo si può definire completamente opposto. Specialmente dato che usi lo spadone. Così, se ti insegnassi le Arti del Dio Stellare, non solo non ti porterebbero alcun beneficio, influirebbe negativamente sulla tua crescita."


"Non dimenticare, il motivo per cui hai perseguito la via del profound all'inizio era per proteggere e non per uccidere!" Disse Jasmine con risolutezza, eppure le profondità dei suoi occhi contenevano uno sconcerto che Yun Che non poteva comprendere.


".." L'entusiasmo negli occhi del giovane svanì gradualmente, poi annuì lievemente: "Sì, capisco."


"Ora puoi andare. Non chiamarmi a meno che non accada qualcosa di estremamente importante." Jasmine gli diede le spalle. Dopodiché chiuse gli occhi e non disse altro.


Yun Che non ne era sicuro, ma aveva la sensazione opprimente che ci fosse qualcosa di strano in Jasmine oggi.


Normalmente la ragazza avrebbe mostrato una facciata dura e fredda, dando l'impressione di essere superiore ad ogni cosa, ora però non aveva creato alcuna pressione, né lo scoraggiava in alcun modo perché capiva fin troppo la natura di Jasmine.


Oggi tuttavia le dava una sensazione di "oppressione"... per qualche strano motivo. Questa emozione era vaga e nemmeno degna di essere menzionata. Inoltre le parole e le azioni di Jasmine non erano diverse dal solito... eppure Yun Che non poteva sbarazzarsi di questa strana sensazione.
                                


                                



