---
title: Capitolo 822 – Banchetto di Fidanzamento
pubDate: 2025-02-03T07:52:46.877Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


Oggi sarebbe stato il giorno più impegnativo nella storia della città della Fenice.


L'enorme città era già piena di persone da diversi giorni. Inoltre tutti coloro che erano venuti qui erano famosi e brillanti individui che provenivano da grandi e vari territori. Con la sola eccezione di Ventoblu, erano arrivati tutti i sovrani delle altre sei nazioni. Anche i maestri delle sette, i capiclan e gli egemoni delle varie grandi organizzazioni si erano presentati personalmente. Questo evento era così fastoso che aveva lasciato esterrefatti i residenti della città della Divina Fenice, che erano da tempo abituati ai "grandi eventi".


Inoltre si diceva che sarebbero arrivati anche i capi dei Quattro Grandi Luoghi Sacri insieme ai loro esperti più potenti.


Questo era un evento senza precedenti nella storia dell'impero della Divina Fenice.


Se uno non avesse saputo cosa stava accadendo, nessuno si sarebbe immaginato che tutto questo clamore stava avvenendo soltanto per un banchetto di fidanzamento.


Dalla comparsa di Jasmine diciannove giorni fa nell'Arena del Dio del Mare alla sua partenza non erano passati nemmeno quindici minuti, eppure questa breve rivelazione aveva fatto tremare di paura tutto il continente e aveva provocato cambiamenti drammatici perfino nelle parti più isolate del paese.
I rispettabili Quattro Grandi Luoghi Sacri potevano essere schiacciati in ogni momenti. I praticanti del mistero presenti avevano ancora la sensazione di stare sognando ogni volta che ricordavano la Regione Centrale distrutta.


Questo era un risultato portato da un'assoluta dimostrazione di forza... e nient'altro poteva eguagliarlo.


Prima delle nove di mattina, la maggior parte della città era già affollata e gli ospiti continuavano ad arrivare. L'ingresso principale poteva contenere trentamila persone e tutti coloro che venivano ricevuti procedevano con la schiena ritta mentre venivano osservati dagli altri ospiti. Camminavano con orgoglio e alcuni erano impressionati dal favore che avevano ottenuto. La maggior parte dei più famosi membri di setta, élite nelle loro nazioni, erano stati relegati nelle sale laterali, ma non si sentivano minimamente offesi.


Inoltre i vice capi e le organizzazioni minori dovevano accontentarsi dei tavoli dei banchetti fuori dall'edificio.


"Il Palazzo Supreme Ocean... l'Egemone dei Mari Qu Fengyi, con il capo della Gilda dei Mercanti Luna Nera Zi Ji, i sette Venerabili, il Grande Anziano Chen Mofeng, il Secondo Anziano... il Re Demoniaco dal Volto di Giada Ji Qianrou. I venti stimati ospiti del Palazzo Supreme Ocean sono arrivati!"


I discepoli della Divina Fenice che dovevano annunciare gli ospiti stavano gridando da due ore intere, eppure le loro voci erano ancora profonde e tonanti, le loro aure si mantenevano vigorose. Inoltre il discepolo a cui era stato affidato questo compito aveva un talento straordinario, così ogni volta che pronunciavano un nome, la maggior parte della città della fenice lo sentiva forte e chiaro. Tuttavia, quando annunciò il nome dell'Egemone dei Mari, si sentì un chiaro tremolio nella sua voce.


La città della fenice incredibilmente rumorosa discese nel silenzio mentre tutti gli occhi iniziavano a puntare verso le porte.


Il Palazzo Supreme Ocean era arrivato e si era presentata l'Egemone dei Mari in persona! Nel suo seguito c'era il capo della Gilda dei Mercanti Luna Nera Zi Ji, una persona con una posizione quasi eguale all'Egemone dei Mari! Normalmente era una figura avvolta dal mistero e che compariva raramente in pubblico! C'erano perfino i sette Venerabili e i dieci Anziani più potenti!


Questo era il gruppo migliore che il Palazzo Supreme Ocean potesse mandare!


La sola eccezione era Ji Qianrou, ma le persone più informate capivano il motivo della sua presenza, Ji Qianrou in passato aveva salvato le vite di Yun Che e di Feng Xue'er quando erano nell'Arca Primordiale Misteriosa... Il gruppo era stato composto appositamente per attirare il favore di Yun Che.


Feng Hengkong avanzò a grandi passi per dare il benvenuto ai membri del Palazzo Supreme Ocean. Sorprendentemente l'Egemone dei Mari Qu Fengyi e Zi Ji erano di fronte a questo piccolo gruppo. Feng Hengkong giunse le mani e disse: "Do il benvenuto ai rispettabili ospiti del Palazzo Supreme Ocean! La presenza dell'Egemone dei Mari e del Signor Zi mi suscita una tale gratitudine e uno stupore così intensi che posso controllarli a stento."


Il viso di Feng Hengkong era arrossato... questa non era una recita, era davvero entusiasta. Prima, se il Palazzo Supreme Ocean avesse mandato qualcuno come Ji Qianrou, che non era nemmeno alla pari con un Anziano di basso livello, sarebbe stato già un segno i rispetto. Per questo non si sarebbe mai sognato che l'Egemone dei Mari un giorno gli avrebbe porto personalmente visita. Stavolta però il capo del Luogo Sacro aveva portato anche più di dieci dei più importanti individui nel Palazzo Supreme Ocean per un mero banchetto di fidanzamento...


Anche se era stato l'imperatore per cento anni, Feng Hengkong non si era mai sentito orgoglioso come oggi.


In quel momento aveva perfino la sensazione di... essere quasi allo stesso livello di un capo di un Luogo Sacro!


Inoltre tutto questo era stato grazie a Yun Che (o alla sua maestra ad essere precisi)!


"Il maestro della setta della Divina Fenice è fin troppo cortese. Se non fossi venuta ad un'occasione così gioiosa, sarebbe stato davvero un peccato." Disse con un lieve sorriso l'Egemone dei Mari, Qu Fengyi. Anche se le sue parole e le sue azioni avevano ancora un'aria regale, era molto più riservata ora.


"È davvero invidiabile ottenere un genero così eccellente. L'evento di oggi è davvero degno di essere celebrato." Disse Zi Ji con una risata calorosa. Dopodiché consegnò una scatola di giada: "Spero che accetti il nostro umile dono."


Solo il contenitore era fatto della più raffinata Giada Nera dell'Illuminazione, era una risorsa estremamente rara che valeva intere città. Così l'oggetto all'interno non doveva essere un comune ninnolo. Feng Hengkong si emozionò ancora di più e sorrise: "Il fatto che tutti voi distinti ospiti del Palazzo Supreme Ocean siate stati disposti a venire fin qui è il dono più grande in assoluto... Hengkong rappresenterà sua figlia per ringraziarvi tutti. Ximing."


Il principe ereditario avanzò e prese rispettosamente la scatola di giada dalle mani di Zi Ji, ma il suo sguardo vagava attorno, come se fosse distratto.


"Potrei chiedere se il Signore di Asgard Yun è già dentro?" Chiese con noncuranza Zi Ji.


"ChÈer non è ancora arrivato, ma è già nella città della Divina Fenice. Quando l'ora sarà vicina, naturalmente si mostrerà."


Feng Hengkong si sentì ancora più orgoglioso mentre si riferiva a Yun Che come ChÈer.


"Ah." Zi Ji annuì lievemente per poi recuperare un anello spaziale che brillava di luce viola: "Capo della setta della Divina Fenice, questo è un misero dono che il nostro Palazzo Supreme Ocean ha preparato per la maestra del Signore di Asgard Yun. Questo è un ringraziamento per aver mostrato pietà quel giorno. Dopo averci pensato un po', ci siamo resi conto che sarebbe piuttosto difficile incontrare di persona la signora, così dovremo farle prendere il disturbo di passarlo al Signore di Asgard Yun, così che lui possa presentarlo alla sua maestra."


Feng Hengkong prese l'anello. "In tal caso, non la deluderò assolutamente. Una volta che ChÈer arriverà, gli consiglierò di passarlo alla sua maestra il più presto possibile. Solo che..."


"Dica pure maestro della setta della Divina Fenice." Disse con un lieve sorriso Zi Ji.


Feng Hengkong rispose: "La maestra di Yun Che ha delle abilità sovrumane e temo che sarà difficile che un oggetto di questo mondo mortale attiri la sua attenzione. Sono davvero curioso di che tipo di generoso dono abbiate preparato... Che il Signor Zi conosca già le preferenza della signora?"


"Eheheheh." Zi Ji rise per poi dire con tono molto tranquillo: "Non c'è niente di male nel dirlo immagino. Ho scoperto recentemente per puro caso che questa signora forse ha una passione per gli abiti da fata di colore rosso. Così recentemente ho mobilitato tutto il potere della mia gilda per cercare gli abiti da fata di più alta qualità nella speranza di scambiarli per un sorriso della signora."


Zi Ji era in una posizione importante quasi quanto l'Egemone dei Mari, ma era chiaro che le sue azioni e le sue parole fossero un tentativo manifesto di attirare il favore di Jasmine, non c'era nemmeno bisogno di nasconderlo. Inoltre, visto che nessuno di loro sapeva il nome della ragazza, potevano solo chiamarla "signora".


"Ah, allora è così. Ringrazio il Signor Zi per la sua generosità e la sua disponibilità." Disse Feng Hengkong tenendolo bene a mente.


"Entrate pure nel palazzo e sedetevi, i vostri posti sono stati già preparati." Feng Hengkong guidò personalmente Qu Fengyi e il suo seguito nell'atrio principale. La folla all'interno si ammutolì mentre alcuni praticanti del mistero rimasero a bocca aperta quando videro la gente del Palazzo Supreme Ocean, non si sarebbero mai sognati nemmeno di vedere l'Egemone dei Mari in tutta la loro vita. Non osavano nemmeno respirare.


"Il capo della Sala Sun Moon Divine, Ye Meixie, con il giovane maestro Ye Xinghan, gli Divini Emissari Qi Tian, Sole Ardente, Condanna della Luna , Esilio delle Stelle e Calamità... I venti rispettabili ospiti della Sala Sun Moon Divine sono arrivati!"


Non molto tempo dopo che il Palazzo Supreme Ocean arrivò, un altro grido attirò l'attenzione di tutti. I membri della Sala Sun Moon Divine si erano presentati e la composizione del loro gruppo era uguale a quella dell'altro Luogo Sacro. Era venuto il Monarca Celeste Ye Meixie in persona e aveva anche portato i cinque Emissari Divini e gli Anziani di più alto livello con sé.


Allora Jasmine aveva lasciato sul corpo del Monarca Celeste quattro ferite da incubo che lo avevano torturato per sei interi giorni. Il dolore era stato così intenso che aveva desiderato costantemente di morire per liberarsene. Anche se era sfuggito a quell'incubo più di dieci giorni fa, era evidente che fosse diventato molto più magro. Il suo viso aveva anche un colorito giallastro ed era chiaro che non si era ancora ripreso pienamente dal trauma.
Visto come aveva ridotto il capo di un Luogo Sacro in pochi giorni, si poteva immaginare quanto fosse stata terrificante quella tortura.
Per proteggere la sua dignità, Ye Meixie non avrebbe dovuto rivelarsi in questo stato, ma oggi non aveva osato assentarsi da questo evento e doveva continuare a sorridere mentre porgeva i suoi saluti. Non osava mostrare la minima negligenza o insoddisfazione.


Dopo che Yun Che e Jasmine si erano separati, il giovane si era diretto verso la città della fenice. Una volta avvicinatosi, sentì all'improvviso un'aura anormale. Fissò una figura nera che si stava facendo strada lentamente verso la città sotto di lui.


Quella persona drizzò la testa nell'istante in cui Yun Che lo guardò. I suoi occhi scorsero il giovane e si fermò. L'aura assassina che si stava levando dal suo corpo assomigliava a quella di una bestia selvaggia appena destata.


"Feng Juechen? Cosa stai facendo qui?" Chiese Yun Che mentre discendeva dal cielo per arrivare di fronte a lui. In quel momento era scioccato perché l'aura di Fen Juechen era cambiata completamente rispetto a qualche giorno fa... Si poteva dire che si fosse trasformata. Yun Che poteva percepire un'aura gelida e cupa dal suo corpo... Era dieci volte più forte e intensa ora!


I suoi occhi erano diventati quasi completamente neri e Yun Che non poteva nemmeno vederne il bianco.


"Sono venuto qui per uccidere qualcuno." Rispose con voce gelida Fen Juechen. Il suo sguardo e le sue parole non contenevano alcuna emozione. Aveva una grande spada nera come la pece sulla schiena, sorprendentemente era la Divina Spada della Colpa che Jasmine gli aveva dato.


"Uccidere chi?"


"Sono qui per uccidere Xuanyuan Wentian!" Ogni parola che Fen Juechen pronunciava sembrava l'eco di un profondo abisso.


"Il tuo sangue diabolico si è risvegliato?" Chiese all'improvviso Yun Che. A parte questo, non poteva pensare ad un'altra spiegazione per questa crescita improvvisa... Jasmine all'inizio aveva detto che il sangue diabolico nei corpi dei membri della famiglia reale Notte Eterna poteva essere risvegliato usando l'anima della Divina Spada della Colpa. Doveva essere stato così anche per Ye Mufeng in passato. Questo era anche il motivo per cui Fen Juechen aveva desiderato la Divina Spada della Colpa.


Jasmine aveva menzionato in effetti che l'anima dell'arma non si era completamente estinta. C'era una parte di essa estremamente debole, ma era così insignificante che non si era disturbata di distruggerla. Invece l'aveva lanciata verso Fen Juechen e aveva annunciato "Ti darà il potere di uccidere Xuanyuan Wentian un giorno..."


Sembrava che Fen Juechen avesse già usato la Divina Spada della Colpa.


"Sparisci!" Disse freddamente Fen Juechen.


"Oggi c'è la cerimonia di fidanzamento tra Feng Xue'er e me, quindi Xuanyuan Wentian si presenterà davvero qui. Se vuoi ucciderlo, aspetta che finisca il banchetto. Non rovinarci l'atmosfera." Disse con calma Yun Che. "Inoltre, anche se sei diventato più potente. Non pensare di poter uccidere Xuanyuan Wentian. Sei troppo frettoloso."


"Sparisci prima che cambi idea e uccida prima te!" Ruggì con furia Fen Juechen.


"Umpf, fa' come vuoi." Disse Yun Che volando via senza sprecare più fiato con lui. Poi però si girò e disse: "Voglio uccidere Xuanyuan Wentian ancora più di te, ma se non vuoi che tutti i tuoi duri sforzi vadano sprecati, allora farai meglio a stringere i denti e a sopportare! Sopporta finché la vittoria non sarà assolutamente certa!"


"Non ho bisogno delle tue prediche, sparisci!!" Fen Juechen scagliò un pugno verso il cielo oscurando la luce con la sua energia nera e cupa.


Yun Che si voltò e non gli parlò più mentre volava verso la città della fenice. Era quasi arrivata l'ora dell'inizio del banchetto.
                                


                                



