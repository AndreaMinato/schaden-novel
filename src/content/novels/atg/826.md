---
title: Capitolo 826 – Minaccia
pubDate: 2025-02-03T07:52:46.878Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


"Eheheheh..." Di fronte alle fredde provocazioni di Jasmine, non solo Moonflower non si arrabbiò, sorrise teneramente e socchiuse i suoi occhi affascinanti mentre guardava Yun Che. Torcendo la sua vita come un serpente d'acqua, apparì di fronte a Jasmine con una velocità tale che sembrò essersi teletrasportata direttamente da lei.
"Sua altezza, non solo il suo aspetto non è cambiato, anche il suo temperamento è rimasto uguale. Pochi anni fa pensavamo che avesse incontrato una disgrazia. Il mio re si è intristito per molto tempo, sa?"


"Intristito?" Dall'espressione di Jasmine trasalì freddezza e derisione, subito dopo il suo sguardo si spense: "Come mi hai trovato?"


"Uh?" Moonflower si accarezzò le labbra con le sue dita sottili: "Non è stata sua altezza a notificarmi?"


"..." Jasmine sussultò e poi sospirò internamente: "Come previsto..."


Prima, quando aveva indagato nelle profondità del Precipizio della Nuvola, aveva incontrato bestie diaboliche nell'abisso oscuro ed era stata costretta ad usare i suoi poteri divini. Allora aveva avuto un cattivo presentimento... I dodici Dei Stellari erano rami dello stesso albero e individui che avevano ereditato i poteri degli Dei Stellari possedevano il tratto unico di potersi individuare a vicenda.


Il Regno del Dio Stellare era estremamente lontano da questo posto e sembrava impossibile che la trovassero da lì. Tuttavia, se ci fosse stato un Dio Stellare un po' più vicino... con il livello di potere che aveva scatenato nell'abisso quel giorno, in effetti c'era la possibilità di essere individuati.


Incredibilmente, il peggior caso possibile si era trasformato in realtà.
"Cognato, cosa sta succedendo?" Xia Yuanba chiese a bassa voce: "Chi è questa... donna vestita in modo molto strano? Sembra che conosca la tua maestra. Che sia una persona potente quanto lei?"


"..." Yun Che non rispose, non poteva dire una parola. La sua mente era nel caos... una confusione senza precedenti.


Da come Moonflower si era rivolta a Jasmine e dalla sua espressione, Yun Che aveva già capito che quella donna risiedeva nello stesso mondo di Jasmine. C'erano grandi possibilità che fosse qui per cercarla.


Ricordandosi del comportamento anormale di Jasmine di stamattina... Molto probabilmente aveva già percepito che Moonflower era lì vicino. In altre parole, non voleva essere trovata.
Questa Moonflower stava chiamando Jasmine "sua altezza", ma il suo tono e il suo portamento non mostrava il minimo rispetto, come se la sua posizione non fosse inferiore a Jasmine!


Come aveva concluso Yun Che, Jasmine aveva sentito Moonflower avvicinarsi. Così si era separata da Yun Che e aveva nascosto la sua presenza tentando di sfuggire alla percezione spirituale di Moonflower. Tuttavia, non si sarebbe mai aspettata che Moonflower avrebbe cercato Yun Che... Jasmine era rimasta legata a lui per sette anni, così il giovane portava l'aura della sua anima ed era molto intensa.


Quindi non aveva avuto altra scelta se non rivelarsi. Altrimenti, da com'era malvagia Moonflower, Yun Che sarebbe sicuramente morto.


"Allora perché eri vicina a questo pianeta?" Domandò freddamente Jasmine.


"Naturalemnte è stato per un ordine del mio re." Le dita di Moonflower scesero dalle sue labbra e percorsero il suo collo per poi fermarsi alla clavicola, si arrotolò un filo di capelli brillanti. "Un po' di anni fa ci sono state dicerie che affermavano che sua altezza era ancora viva.
Non ci credevo, ma il mio re voleva assicurarsi di ritrovare sua altezza ad ogni costo. Non ho avuto altra scelta se non ubbidire. In questi pochi anni, ho viaggiato per un po'. Non mi sarei mai aspettata di trovare davvero sua altezza."


"Pochi anni fa? Come avete scoperto che ero ancora viva?" Le sopracciglia già aggrottate di Jasmine, si contrassero ulteriormente e la sua voce si riempì di freddo intento omicida: "Ora capisco... è stata la Bestia Divora Universo!!"


Quando era stata nell'Arca Primordiale Misteriosa, per creare condizioni estreme in cui poteva allenarsi Yun Che, Jasmine aveva condizionato il flusso spaziale. Una volta, nelle fessure dello spazio, aveva incontrato due Bestie Divora Universo! Una è morta e l'altra è fuggita!


Le Bestie Divora Universo erano un tipo di pochissime creature uniche che erano riuscite a sopravivvere fin dall'Era Primordiale. Erano rarissime e abitavano le fessure spaziali, trattavano lo spazio come forma di cibo. Visto che le loro esperienze e la loro conoscenza erano estremamente vaste, nel momento in cui aveva lanciato il suo attacco, erano riuscite a capire i suoi poteri e la sua identità con un'occhiata. Se il Regno del Dio Stellare aveva scoperto che non era morta pochi anni fa, allora poteva essere stata solo quella Bestia Divora Universo!


"Sua altezza è proprio intelligente." Moonflower disse ridacchiando. "Non c'è da meravigliarsi che sua altezza non è morta dopo essere stata colpita dal Veleno Assoluto Ammazza Dei. Così hai abbandonato il tuo corpo infettato dal veleno demoniaco e hai legato la tua anima a qualcun altro... Se non sbaglio, quel qualcuno dovrebbe essere quel bel ragazzo laggiù."


Jasmine: "..."


"Non solo è molto bello, la sua forza vitale è sorprendentemente esuberante, non c'è da meravigliarsi che sia stato scelto da sua altezza. Eheheheh."


Moonflower rise. Non credeva che il veleno demoniaco di Jasmine non si fosse diffuso solo nel suo corpo, ma anche nella sua anima. Se fosse stato come aveva detto lei, avrebbe potuto proteggere la sua anima abbandonando il corpo. Tuttavia, se il veleno invadeva anche lo spirito, visto quanto era terrificante il Veleno Assoluto Ammazza Dei, anche le persone del loro piano sarebbero morte. Sarebbero state spacciate.


A meno che non si possedesse la Perla del Veleno Celeste.


Jasmine sarebbe andata incontro a morte certa allora, ma all'ultimo momento, aveva incontrato Yun Che. Il suo fato quindi era cambiato e allo stesso modo anche il destino di Yun Che era stato sconvolto a causa sua.


"A quanto pare, sua altezza sembra aver ricostruito il suo corpo non molto tempo fa e il suo potere divino si è ristorato del dieci per cento. È meglio così, altrimenti sarebbe stato problematico per me." Moonflower sorrise, sia la sua voce che la sua espressione erano delicate. "Se l'avessi saputo, allora non avrei informato il mio re che l'avevo scoperta."


"...!" La luce negli occhi di Jasmine divenne fredda: "Lo... hai informato?!"


"Naturalmente." Moonflower stava ancora giochicchiando con i suoi capelli. "Sua altezza chiaramente mi ha scoperto, ma non solo non mi ha cercato, si è anche nascosta e ha giocato a nascondino con me. Evidentemente non voleva tornare con me, no? In termini di forza bruta, non posso batterla. È davvero problematico, per questo non ho avuto altra scelta se non mandare una trasmissione per informare il mio re. Come avrei potuto sapere che il suo potere è calato fino a questo punto... Ahimè, se desiderassi portarla via, nelle sue condizioni, non riuscirebbe a resistere minimamente."


"Umpf!" Jasmine era impassibile. "Anche se non desidero tornare, arriverà il giorno in cui tornerò. Dato che mi hai trovato, sembra che non posso non tornare ora."


Jasmine sapeva molto bene che se il "re" di Moonflower avesse saputo dov'era, allora non sarebbe più potuta rimanere lì. Altrimenti, quella persona avrebbe potuto fare un viaggio personalmente... se fosse accaduto, allora le conseguenze sarebbe stato disastroso.


"Ma ho bisogno di dieci giorni." Jasmine strinse gli occhi e disse freddamente: "Tra dieci giorni, dopo che avrò fatto tutto ciò che voglio fare, tornerò con te!"


"Jasmine..." Yun Che sussultò.


Moonflower scosse la testa sorridendo: "Naturalmente non puoi farlo. Il mio re mi ha ordinato di riportarla subito indietro, senza perdere un solo momento. Non oso disubbidire all'ordine del mio re, sa. Inoltre sua altezza si è anche nascosta prima. Se scappasse durante questi dieci giorni, allora sarei severamente punita dal mio re."


"Dato che ho già detto che tornerò, allora non infrangerò la mia promessa." La voce di Jasmine divenne ancora più fredda. "Inoltre, anche se mi rimane solo il dieci per cento dei miei poteri divini al momento, se mi opporrò, non sarà così facile per te riportarmi indietro con la forza."


"Sua altezza, non sia così ostinata." Moonflower non esitò, né si preoccupò minimamente, invece sorrise in modo ancora più incantevole. "Sua altezza stava giocando a nascondino prima, ma a causa di quel bel ragazzo è comunque andata a trovarmi di sua spontanea volontà. Sembra che sia molto importante per lei, mmh."


L'espressione di Jasmine cambiò lievemente: "È un discepolo che ho accettato quando ero annoiata e non avevo niente da fare!"


"Discepolo? Ohhhh. Sono davvero scioccata, con la sua personalità, si è interessata a ricevere un discepolo." Gli occhi affascinanti di Moonflower si strinsero fino a farli diventare fessure e il suo sorriso divenne ancora più eloquente. "Se sua altezza insisterà, sarà un problema per me, ma se il mio re scoprirà che il motivo per cui non è disposta a tornare è per una certa persona di questo pianeta inferiore, allora mi chiedo cosa accadrà?"


"Tu! Osi minacciarmi?!"


"Inoltre ho già una buona notizia che devo riferirle." Disse con un sorriso allegro Moonflower. "Il nuovo erede del Dio Stellare del Lupo Celeste è già apparso."


"Il Dio Stellare del Lupo Celeste..." Jasmine alzò la testa all'improvviso: "Chi è?!"


Il Dio Stellare del Lupo Celeste era stato ereditato da suo fratello in passato, quindi la ragazza provava emozioni speciali nei confronti di quel potere.


La forza di un Dio Stellare Celeste non poteva essere ereditata da chiunque. C'erano molti requisiti da soddisfare. Attitudine, fisico, compatibilità, erano estremamente esigenti. Dopo una generazione di Dei Stellari, trovare un erede adatto di solito avrebbe richiesto diversi secoli o anche molte migliaia di anni.


Al momento erano passati meno di dieci anni da quando suo fratello era morto, eppure era apparso già un nuovo erede in così breve tempo.


"È..." Moonflower rivelò un sorriso misterioso: "La principessa Caizhi."


"..." Jasmine tremò come se fosse stata colpita da un fulmine: "Cos'hai detto?!"


"Sua altezza, ha sentito correttamente. È la principessa Caizhi." Sembrava molto soddisfatta dalla reazione di Jasmine, Moonflower divenne ancora più contenta. "Inoltre, la compatibilità tra la principessa Caizhi e il potere del Dio Stellare del Lupo Celeste è la più perfetta che si sia mai vista in tutta la storia del regno. Come ci si aspetta da..."


"Sta' zitta!!"


Jasmine strinse i pugni, le sue braccia stavano tremando lievemente. Anche la sua aura divenne caotica... Da lontano, mentre la fissava, Yun Che era più che confuso, perché sentiva che Jasmine era infuriata, piena d'ansia... e anche un po' spaventata...


Non poteva capire la loro conversazione e, inoltre, non aveva il minimo di forza per poter intervenire. Poteva solo fissare e ascoltare. Era davvero preoccupato per Jasmine e...


Temeva di poterla perdere.


Il respiro di Jasmine divenne affannoso. Dopo un po' riuscì a calmarsi e il suo tremore si fermò. Alzò lievemente la testa, fece un respiro profondo e disse freddamente: "Bene, tornerò con te adesso."


"Ora sì che è ubbidiente sua altezza." Il sorriso di Moonflower era incantevole come un fiore. "Il mio re si rallegrerà di vedere sua altezza tornare sana e salva."


"Ma devi promettermi una cosa."


"Oh?" Moonflower inclinò lievemente la testa.


Jasmine osservò Yun Che e i loro sguardi si incrociarono... Ma solo un momento dopo la ragazza distolse lo sguardo: "Dopo che tornerò, non hai il permesso di parlare della persona che ho ricevuto come discepolo e non puoi dire nulla riguardo a questo posto!"


Dato che si era arrivati a questo, non aveva altra scelta.


La minaccia di Moonflower era evidente. Se non le avesse ubbidito, allora avrebbe informato quella persona.


Anche se l'intero continente del Cielo Misterioso fosse stato distrutto, non avrebbe battuto ciglio, ma Yun Che...


"Ohhh." Moonflower sorrise docilmente, come se non fosse minimamente sorpresa dalla richiesta di Jasmine. "Come potrei osare disubbidire all'ordine di sua altezza? Mi è stato solo ordinato di riportarla indietro, quindi non mi disturberei ad informare il mio re di questo bel ragazzino. Eheheheh."


Moonflower stava sorridendo, ma nelle profondità dei suoi occhi brillò uno strano bagliore.
"Bene." Jasmine annuì lentamente. "Farai meglio a mantenere la parola, altrimenti..."


"Ahh, sua altezza, non mostrare uno sguardo così spaventoso, non sono così coraggiosa." Moonflower fece un'espressione spaventata e tenera. "Inoltre sua altezza sa bene che odio le persone che mentono."


"Umpf!" Jasmine si girò: "Prima di andare... dato che lui e io siamo maestra e discepolo, devo dirgli qualche parola. Prendila come una forma di addio."


"Non puoi..."


"Moonflower!!" Quando Moonflower stava per obiettare, Jasmine la fissò emanando un intento omicida che sembrava provenire dai nove gironi infernali. "Farai meglio a non esagerare! Ho già accettato di ritornare immediatamente con te. Sono solo un po' di semplici parole di addio.
Se osi dire altre assurdità, una volta che recupererò le mie forze, avrò diecimila modi per rovinare il tuo viso al punto da non fartelo più guarire! Ti trasformerò in un essere disgustoso!"


"Vuoi provare?!"


Il sorriso di Moonflower si irrigidì per un momento e quando tornò a sorridere, la sua espressione sembrò un po' forzata. Evidentemente si era spaventata. "Va bene, va bene. Non ho detto che non sarei stata d'accordo."


"Umpf!"
Jasmine ritrasse il suo intento omicida e non guardò più Moonflower. Discendendo lentamente dal cielo, atterrò vicino a Yun Che.
"Jasmine..." Vedendo la ragazza con cui era più familiare, Jasmine la chiamò lievemente. La sua voce era così bassa che nemmeno lui riusciva a sentirla chiaramente.


"Le persone che non c'entrano niente se ne vadano via!!" Ringhiò Jasmine per poi fare un cenno.


Un tornado si sollevò nell'aria. Tra le grida di shock che riempivano il cielo, le persone attorno, i tavoli, le sedie e perfino l'intera Sala Principale della Fenice fu spazzata via da un turbine.


In un istante, era apparso uno spiazzo vuoto del raggio di tre chilometri, non c'era la traccia di un essere umano, né di detriti. I due erano i soli rimasti al centro di questo mondo.
                                


                                



