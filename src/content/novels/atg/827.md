---
title: Capitolo 827 – Spietata
pubDate: 2025-02-03T07:52:46.878Z
tags:
    - atg
---


<em><del datetime="2018-05-09T07:25:01+00:00">Da editare</del>, mi sono beccata una febbre e una nausea schifida, sono ko, non stupitevi se non ho corretto qualche baggianata,
0 capitoli in coda, 0/10
-Schadenfreude</em>


Jasmine fece un altro cenno e l'area attorno fu coperta da una barriera d'isolamento estremamente densa.


Moonflower non si avvicinò, né provò a trapassarla o ad ascoltare ciò che stavano dicendo. Abbassò lo sguardo socchiudendo gli occhi e giocherellando con i suoi capelli. La sua chioma sembrava nera come la notte, ma sotto la luce del sole si poteva scorgere uno strano bagliore verde tra le sue ciocche.


"Yun Che." Jasmine sembrava molto calma, quasi un po' indifferente. "Prima avevo intenzione di rimanere qui per altri ventiquattro anni prima di tornare in quel mondo, ma... la volontà del cielo non si inchina ai desideri dell'umanità, quindi non ho altra scelta se non partire oggi."


Non aveva detto che stava tornando a "casa", l'aveva definito come "quel mondo". Questo lapsus sembrava mostrare il fatto che il posto da cui proveniva era già diventato estraneo per lei.


Yun Che la fissò e, in confronto alla compostezza di Jasmine, il suo sguardo e la sua voce esprimevano angoscia: "Devi... andare ora?"


Jasmine non apparteneva a questo mondo. Proveniva da un pianeta, un piano completamente diverso. Yun Che aveva già accettato di poterla perdere una volta che fosse sfuggita alle grinfie del veleno diabolico e avesse ricostituito il suo corpo; solo che questo giorno era arrivato troppo all'improvviso.


Non troppo tempo fa aveva detto che sarebbe rimasta al suo fianco per almeno altri ventiquattro anni...


"Se scegliessi di rimanere, potrebbe decidere di porgere visita personalmente a questo posto. Molto probabilmente sfogherebbe la sua ira su questo pianeta." Disse con tono piatto Jasmine. "Se volesse distruggere il continente del Cielo Misterioso o l'Illusory Demon Realm, sarebbe facile come alzare un dito per lui."


"Lui?" Mormorò stordito Yun Che. Dalle parole e dalle azioni di Jasmine era chiaro che il "lui" a cui si stava riferendo fosse anche il "mio re" a cui si riferiva Moonflower. Era anche chiaro che fosse una persona più forte perfino di lei. Jasmine non aveva riottenuto nemmeno il dieci per cento del suo normale potere, eppure aveva unna forza inimmaginabile per lui. Quindi, se quella persona a cui si riferiva Jasmine volesse davvero distruggere l'intero continente del Cielo Misterioso, avrebbe potuto davvero farlo.


Jasmine distolse lo sguardo e i suoi occhi si riempirono di freddezza: "È mio padre ed è anche la persona che odio di più. Uno dei motivi per cui non desidero tornare è perché non voglio vedere la sua faccia odiosa e disgustosa!"


Yun Che: "..."


"Ahhh..." Yun Che sospirò. Dopodiché disse in modo piuttosto confuso e distratto: "Forse tornare è un bene. Dopotutto quel posto è anche la tua casa. Hai già lasciato casa per sette anni, quindi è il momento che tu ritorni. Anche se non vorrei proprio vederti andare via... non posso essere egoista e costringerti a rimanere in un mondo a cui non appartieni.
Non so cos'abbia causato questo estraniamento tra te e tuo padre, ma alla fine è comunque tuo padre. Da ciò che ha detto Moonflower, dopo che ha scoperto che non eri morta, ha mandato delle persone per trovarti per tutto questo tempo. Quindi questo mostra che almeno è preoccupato per te."


Le parole di Yun Che non fecero diminuire minimamente la freddezza negli occhi di Jasmine, che si limitò a rispondere freddamente: "Non capisci."


Senza provare a spiegare, Jasmine alzò la mano destra e premette il suo indice destro, che aveva iniziato a brillare di luce rossa, sulla fronte di Yun Che. Non lo allontanò finché non vide il bagliore affondare tra le sue sopracciglia.


"In questo frammento di ricordi ci sono tutte le parole che non posso dirti ora." L'espressione di Jasmine era ancora fredda, ma i suoi occhi brillarono lievemente per un istante: "Tra ventiquattro ore, il sigillo di questo frammento si scioglierà automaticamente. Allora saprai ciò che voglio dirti."


"Inoltre..." Jasmine non diede tempo a Yun Che di rispondere: "Questa mattina mi sono decisa da quando ho percepito la presenza di Moonflower. Così ho consegnato qualcosa a Hong'er, l'ha portata nella sua Perla del Veleno Celeste. Dopo che me ne andrò, potrai prenderla da lei... Anche se non potrà aumentare di molto la tua coltivazione, di sicuro aumenterà la durata della tua vita di diverse migliaia di anni."


"Mi hai lasciato..."


"Non devi fare altre domande, lo saprai una volta che la vedrai." Disse Jasmine inclinando lievemente la testa. "Oggi ci sono troppi estranei... inclusi i cosiddetti Quattro Grandi Luoghi Sacri. Dopo che me ne andrò, nel momento in cui si accorgeranno che non sono più qui, cercheranno di attaccarti.
Non solo perché hai lo Specchio del Samsara, ma perché vorranno sfogare la loro rabbia per le punizioni e l'umiliazione che ho inferto loro quel giorno, specialmente la regione della Potente Spada Celestiale e la Sala Sun Moon Divine. Una volta che sarò andata via, non lasceranno sicuramente che una futura minaccia come te continui ad esistere su questa terra."


"Capisco." Disse a bassa voce Yun Che. In confronto alla partenza imminente di Jasmine, tutte queste cose erano insignificanti per lui.


"Avevo pensato di intervenire e ucciderli così che nessuno a questo mondo potesse più minacciarti." Disse Jasmine scuotendo lievemente la testa: "Ma sono ritenuti i posti sacri del continente del Cielo Misterioso, se li distruggessi tutti, la colpa e l'infamia di questo ricadrebbe sulle tue spalle. Inoltre, data la sua personalità, non vorresti che lo facessi."


"Quel giorno nel Palazzo Supreme Ocean hai risparmiato sia Huangji Wuyu che Qu Fengyi. Se hanno un minimo senso di vergogna e onore, non mi attaccheranno di nuovo." Disse a bassa voce Yun Che. "Per quanto riguarda la regione della Potente Spada Celestiale e la Sala Sun Moon Divine, ho già promesso che avrei contato sulle mie forze per vendicarmi. Quindi, anche se non avessi la tua protezione, non potrebbero fare nulla contro di me."


"Inoltre non li temerei nemmeno se il Santuario Absolute Monarch e del Palazzo Supreme Ocean mi attaccassero come hanno fatto venti giorni fa! Al massimo userò l'Arca Primordiale Misteriosa per portare il nonno, Asgard Nuvola Gelida e gli altri nel Regno Demoniaco Illusorio. Un giorno li farò morire di rimpianto! Quindi, non meritano nemmeno di morire per mano tua, non devi preoccuparti per me."


"In realtà non sono preoccupata per te." Disse in tono piatto Jasmine. "Anche se la tua forza è lontana dall'essere soddisfacente, se fosse così facile catturarti, non saresti sopravvissuto fino ad oggi. Posso solo sperare che il Santuario Absolute Monarch e il Palazzo Supreme Ocean non siano così stolti da ripetere le loro azioni stupide!"


"Non li ucciderò. Sarebbe meglio se si comportassero con accortezza, ma se non lo faranno, lascerò che tu te ne occupi personalmente. Questo ti manterrà sotto pressione e impedirà che ti annoi. Tuttavia se non apprezzeranno la mia gentilezza... Nei prossimi anni, prima che tu non abbia la certezza di vincere, devi evitare un confronto per ora, sarebbe un suicidio."


"Capisco." Disse annuendo Yun Che.


"In confronto alla minaccia dei Quattro Grandi Luoghi Sacri..." Disse Jasmine con uno sguardo cupo: "Ciò che mi preoccupa davvero è la sfera dell'origine diabolica nel tuo corpo."


"Ora che hai recuperato le forze, dovresti poterla sigillare usando la tua forza misteriosa. Solo che dovrai sigillarla molto più spesso di quanto lo faccio io. Sarebbe meglio se potesse mantenere il suo stato attuale, ma temo che possa manifestarsi qualche sorta di strano cambiamento in futuro... Dopotutto è qualcosa al livello degli dei e dei diavoli e si è già fusa con le tue Vene Misteriose."


"Non preoccuparti." Disse Yun Che con un sorriso forzato: "Sono sempre stato molto fortunato."


"Se ci saranno degli strani cambiamenti, va dallo spirito del Corvo Dorato della Valle del Fuoco e del Fulmine." Questa era l'unica idea a cui poteva pensare Jasmine. "Dopotutto ha ereditato una porzione della volontà e dei ricordi del Corvo Dorato, quindi dovrebbe avere molta esperienza. Forse potrebbe venirgli in mente qualcosa."


"Sì, capisco." Disse Yun Che, ma non poteva nascondere l'angoscia che trapelava dal suo sguardo. Ogni singola parola di Jasmine esprimeva preoccupazione per lui o riguardavano il suo futuro.


Senza che i due lo notassero, molte cose tra di loro erano diventate un'abitudine.


"Ci sono altre due cose che devi ricordare." Disse Jasmine dando un'occhiata a Moonflower. Notò che la donna si stava accarezzando le spalle con le sue mani delicate, sembrava stesse apprezzando la sua stessa bellezza e non stesse nemmeno prestando loro attenzione: "La prima cosa che devi fare è trattare bene Hong'er. Anche se può fare i capricci, sia ostinata e ogni tanto attraversi della fasi di ribellione, il suo cuore è puro ed è particolarmente devota nei tuoi confronti. Dopo che me ne andrò, sarai la sola persona rimasta nel suo mondo, quindi non devi assolutamente maltrattarla."


"Sì, la tratterò bene... Inoltre," Disse Yun Che sorridendo con grande sforzo: "Non oserei nemmeno maltrattarla."


"Seconda cosa... è ciò che mi hai promesso prima. Non devi mai provare ad esplorare le profondità del Precipizio della Nuvola."


"Non ti preoccupare, non mi avvicinerò sicuramente a quel posto." Disse Yun Che annuendo lievemente. "Hai detto che prima l'Arca Primordiale Misteriosa ha abbastanza potere per farmi fare un viaggio all'continente Nuvola Azzurra. Dopo che andrò lì, porterò Ling'er con me. A parte lei, non mi importa altro di quel continente. Dopodiché potrei non tornare mai più in quel posto."


"Mnn." Jasmine mormorò a bassa voce per poi girarsi: "Yun Che... questo è un addio."


Bang!!


La barriera d'isolamento si ruppe e Jasmine fluttuò lentamente nel cielo, volando verso Moonflower.


"Jasmine!!" Yun Che fece un passo avanti per poi fermarsi rigidamente. Gridò con emozione e determinazione: "Puoi tornare senza preoccupazioni, perché un giorno... un giorno verrò a trovarti! Per rivederti non batterò la fiacca nemmeno un giorno! Ci incontreremo di nuovo sicuramente."


Jasmine si fermò a mezz'aria e non si mosse per molto tempo. Dopodiché si girò, ma la sua espressione non era turbata o piena di emozioni. Invece era piena di gelo.


"Yun Che, alla fine siamo ancora maestra e discepolo." Gli occhi della ragazza erano pieni di una freddezza distaccata che bloccò il respiro di Yun Che: "Se mi rispetti ancora come maestra, devi promettermi un'ultima cosa!"


"..." Gli occhi di Jasmine resero Yun Che profondamente perplesso. Poté solo annuire lievemente. "Non importa cosa, lo prometterò."


"Bene!" Disse Jasmine annuendo impercettibilmente, la sua voce era gelida e spietata: "Voglio che tu giuri di non andare mai nel Regno degli Dei!"


"Ohoh?" Moonflower spostò lo sguardo, le sue dita stavano ancora accarezzando i suoi lunghi capelli che le ricadevano sulle spalle, aveva uno sguardo lievemente interessato.


"Ah..." Yun Che ne fu sbalordito. Dopodiché chiese stordito: "Perché?"


"Perché non è un posto in cui dovresti andare!" Disse freddamente Jasmine. "Dato il tuo talento innato, la tua comprensione e tutto ciò che hai, sarai impareggiabile in questo mondo. Potrai governare qui per tutta la vita e rimanere al sicuro per tutta la vita.
Non ci sarà nessuno che potrà minacciare te o le persone che vuoi proteggere, questo è anche il motivo per cui hai scelto di perseguire la forza misteriosa. È anche il motivo per cui hai scelto lo spadone, ma se verrai nel Regno degli Dei, sarai solo un debole! Qualsiasi persona potrebbe farti morire facilmente come un cane!"


"Voglio andare lì a rivederti. Non è per coltivare ad un livello ancora superiore o affrontare pericoli!" Gridò Yun Che.


"Cercarmi? Perché vorresti cercarmi?" Jasmine distolse lo sguardo, ma la sua voce rimase fredda e spietata. "Dopo che me ne andrò, avrai ancora Hong'er ad accompagnarti in ogni momento! Hai ancora parenti amici e molte donne accanto a te! Se non ci sarò io che differenza farebbe?"


"Sarebbe sicuramente diverso! Jasmine, tu sei..."


"Non sprecare fiato!" Intervenne Jasmine girandosi: "Sembra che tu non voglia promettermi questa cosa. Siamo stati maestra e discepolo per così tanto tempo, ma non sei nemmeno disposto ad ascoltare l'ultima cosa che avevo da dirti. Questo mi ha deluso davvero.
Umpf. Va bene allora, lo lascerò a te. Dato il tuo potenziale innato forse potrai andare nel Regno degli Dei tra qualche secolo o anche migliaia di anni, ma anche se potessi entrare nel Regno degli Dei, non potrai sicuramente trovarmi."


"Considerando ogni possibilità, anche se accadesse la cosa più inaspettata e potessi trovarmi... non ti incontrerò sicuramente!"


"Sei soltanto un compagno inaspettato che ho incontrato e questo vale anche per te. Il destino che abbiamo condiviso è già durato fin troppo! Non continuare ad immaginare che le tue emozioni siano reciproche!"


Dopo aver detto le sue parole crudeli, la figura di Jasmine si sfocò e si teletrasportò accanto a Moonflower, per poi dire freddamente: "Moonflower, andiamo!"


Rip!!


Lo spazio si squarciò e Jasmine scomparì in un istante.


"Ahh." Moonflower allontanò la mano dai suoi capelli mentre guardava Yun Che che era stordito come se avesse perso il suo spirito.


Nel momento in cui smise di toccarsi i capelli, un capello cadde dalle sue dita e fluttuò verso il basso.


Un lieve vento soffiò e sollevò la polvere dal terreno, ma il capello non si mosse mentre brillava con una bizzarra luce verde.


"Ci vediamo fratellino." Disse Moonflower mentre scoccava uno sguardo sensuale verso Yun Che. Dopodiché disse qualcosa di molto strano: "Per ringraziarti per esserti preso cura di sua altezza per tutti questi anni, ho preparato un piccolo dono per te, va bene? Farai meglio a godertelo."


"Eheheheheheh..."


La risata attraente di Moonflower si spense, sparendo come della nebbia.
                                


                                



