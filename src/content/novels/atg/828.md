---
title: Capitolo 828 – Eterno Addio
pubDate: 2025-02-03T07:52:46.878Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


Lo spazio si distorse e il profilo di Jasmine apparì nell'oceano meridionale.


La ragazza fluttuò a mezz'aria mentre il suo sguardo spietato stava svanendo velocemente... finché non rimase un velo di lacrime che le offuscò la vista.


Era... un eterno addio...


Era stato tutto troppo improvviso per Yun Che, ma lo stesso valeva anche per lei.


Yun Che sentiva un dolore un dolore straziante, ma lei provava anche un'indescrivibile impotenza oltre che sofferenza.


"È... un bene..."


In un mondo senza Yun Che, mormorò piano...


"Ora... può crescere velocemente anche senza di me..."


"In pochi anni... potrà vendicarsi personalmente... e soddisfare i suoi desideri... non c'è altro in questo mondo che lo possa minacciare... o gli possa disubbidire..."


"Gli mancherò e potrebbe intristirsi... ma ha genitori amorevoli... così tanti amici... così tante donne... In poco tempo lui... si dimenticherà lentamente di me..."


Jasmine chiuse gli occhi e si dovette mettere le mani al petto... perché provava una sensazione fin troppo soffocante. In tutta la sua vita questa era la terza volta che sentiva un'emozione del genere.
La prima volta era stata quando sua madre era mancata.


La seconda quando suo fratello era morto.


La terza...


Si diffuse una sensazione calda agli angoli degli occhi e della bocca. Allungò istintivamente la mano e si toccò il viso...


Erano le lacrime ai suoi occhi e sangue all'angolo della bocca.


Perché non si sarebbero potuti incontrare mai più.


Quei sette anni erano stati come un sogno.


Ritrasse lentamente le mani e mormorò abbattuta: "Così questa è... la prova più grande della mia vita..."


Il cielo stridette e presto risuonò la voce gentile e delicata di Moonflower: "Sua altezza, desidera guardare il paesaggio qui per un altro po' prima di partire?"


"Non sono interessata." Lo sguardo di Jasmine tornò freddo all'istante. Senza nemmeno girarsi disse: "Ricorda cosa mi hai promesso. Altrimenti... farò come ho detto!"


"Sua altezza mi spaventa." Rispose Moonflower con timore e ostilità. "Dopo che la riporterò a casa, non parlerò sicuramente di quel bel fratellino al mio re. Se ho mentito, allora lascerò che sua altezza mi punisca come desidera."


"Umpf! Andiamo!"


Jasmine scattò e ancora una volta scomparì nell'aria prima di Moonflower.


Dava le spalle alla donna, quindi non vide il bagliore astuto nei suoi occhi che aveva mostrato mentre parlava.


.....


La sala più centrale della città della fenice era stata completamente distrutta. Questo era un finale che tutti i maggiori setta, guerrieri, famiglie imperiali e clan in visita non si sarebbero mai aspettati.


Jasmine se n'era già andata, ma Yun Che rimase fermo lì. Era in stato di totale confusione e sembrava aver perso ogni possibilità di ragionare. Attorno, le persone spazzate via da Jasmine si fissarono l'un l'altra. Alcune di loro non si erano riprese dallo shock perché era una sensazione che non avevano mai sentito in tutto il loro percorso della coltivazione del profound.


"La maestra del cognato... proviene da un altro mondo?" Mormorò scioccato Xia Yuanba. "Il Regno... degli Dei?"


"Il fatto che provenga da un altro mondo era qualcosa di cui eravamo certi perché nei libri di storia del continente del Cielo Misterioso non è mai esistita una persona così potente." Il Maestro Spirituale Ancient Blue sospirò: "Non ci aspettavamo che provenisse dal leggendario Regno degli Dei... non c'è da meravigliarsi che abbia una forza così spaventosa."


"Regno degli Dei?" Xia Yuanba si girò e guardò il suo maestro: "È lo stesso Regno degli Dei che lei e il cognato hanno menzionato? Il maestro conosce quel posto?"


Ancient Blue scosse la testa: "L'universo è sconfinato. Il nostro mondo è solo uno tra i tanti. Nelle leggende, se uno riesce a superare il Stadio Sovrano Misterioso ed entrare nel Stadio Divino Misterioso, diventerebbe quasi un dio.
Allora i sensi spirituali di una persona trascenderebbero il continente e si potrebbe percepire l'esistenza di un altro mondo. Nelle antiche leggende, i mondi superiori nell'universo si chiamano Regno degli Dei.
Si dice che il Vecchio Duotian che è scomparso migliaia di anni fa sia asceso al Regno degli Dei dopo essere diventato un dio."


"La cosiddetta 'ascensionÈ del Vecchio Duotian potrebbe essere una falsa leggenda. Tuttavia il nome del 'Regno degli Dei' è stato registrato in diversi libri antichi e, oggi, sentendo questo nome dalla maestra di Yun Che... Sembra che il Regno degli Dei esista davvero."


"Ahhh..." Xia Yuanba rimase a bocca spalancata e poi mormorò: "Il cognato ha detto che la sua maestra era più giovane della sorellina Xue'er, eppure è così forte. Quella strana donna di prima sembrava più forte della maestra del cognato. Quel Regno degli Dei... che tipo di posto spaventoso è?"


"È ad un livello che non potremmo mai comprendere. Comunque le nostre vite non sono state vissute invano visto che siamo riusciti a vedere personalmente un'esistenza del leggendario Regno degli Dei. Tuttavia..."


Il Maestro Spirituale Ancient Blue si guardò attorno in silenzio. Lo shock sulle espressioni dei membri del Santuario Absolute Monarch non si era ancora dissipato. Il Palazzo Supreme Ocean, che aveva appena perso tre Venerabili, erano sbigottiti e intristiti. Per quanto riguarda la Sala Sun Moon Divine e Xuanyuan Wentian e suo figlio, fissavano tutti Yun Che, le loro espressioni cambiavano in continuazione.


"A giudicare dalle sue ultime parole, dopo che se ne andrà, probabilmente non tornerà più." Sospirò il Maestro Spirituale Ancient Blue. "Yuanba, dovresti capire che, nonostante questo fosse stato solo un banchetto di fidanzamento, è stato così fastoso... non per Yun Che o per la setta della Divina Fenice, ma a causa della maestra di Yun Che. Ora che se n'è andata di fronte a tutti, ora Yun Che... sigh."


Xia Yuanba si riprese dallo shock improvviso.


Nessuno aveva osato menzionare la posizione di Yun Che a causa della sua maestra. Il fatto che possedeva lo Specchio del Samsara era risaputo e nessuno avrebbe osato rubarlo solo a causa della sua maestra. Ora che se n'era andata... significava che l'ostacolo che gli stava facendo da scudo era scomparso.


Inoltre, la morte dei tre Custodi della Spada, la distruzione della regione settentrionale, l'umiliazione subita da Ye Meixie e Qu Fengyi... i Quattro Grandi Luoghi Sacri non avrebbero osato vendicarsi con la maestra di Yun Che, ma molto probabilmente avrebbero sfogato le loro frustrazioni sul suo discepolo!!


"Non ci credo..." Mormorò tra sé e sé Yun Che. "Ovviamente non volevi andartene. Non ci credo che tu non desideri rivedermi... Non ci credo..."


"Fratellone Yun..."


Feng Xue'er si avvicinò a Yun Che. Poteva sentire la sua tristezza e la sua delusione, così lo consolò gentilmente: "Anche se non so cosa sia accaduto... quel giorno al Palazzo Supreme Ocean ha lavorato così duramente per proteggerti, quindi credo che vi riunirete sicuramente un giorno."


Yun Che alzò la testa e sorrise: "Xue'er, hai ragione. So bene come mi ha trattato gentilmente per tutti questi anni. Deve aver detto quelle sue ultime parole perché temeva che mi sarei messo in pericolo cercando di trovarla... Dopotutto sono stato già rimproverato da lei molte volte per questioni del genere."


"Mn!" Feng Xue'er annuì.


"Cognato!" Xia Yuanba si avvicinò frettolosamente e disse con voce avvilita: "Devi stare attento. Ora che la tua maestra non è più qui, temo che Xuanyuan Wentian e gli altri possano..."


"Lo so." Yun Che era estremamente calmo e non sembrava minimamente scioccato. "Non ti preoccupare, non faranno nulla ora. Ci sono così tante persone qui, considereranno sicuramente la loro reputazione. Anche se mi attaccassero, lo farebbero quando se ne saranno andati tutti."


"Yuanba, non preoccuparti per me." Yun Che represse le sue emozioni e rivelò un lieve sorriso: "Non dimenticare, ho l'Arca Primordiale Misteriosa. Se voglio partire, nemmeno dieci Xuanyuan Wentian potrebbero farmi nulla. Dopodiché porterò via Xue'er e me ne andrò... sembra che possa solo tornare temporaneamente nel Regno Demoniaco Illusorio."


Sentendo queste parole, Xia Yuanba ne fu sollevato.


Dall'altra parte, Feng Hengkong invece fissava Yun Che sconvolto. Sospirò: "Ciò che è successo e proprio oggi... è un disastro."


Tutti i discepoli e gli Anziani della setta della Divina Fenice, inclusi Feng Tianwei e Feng Zukui, erano esterrefatti.


La maestra di Yun Che se n'era andata all'improvviso e non sarebbe più tornata. Yun Che aveva perso un enorme sostenitore... e la setta della Divina Fenice aveva organizzato questo banchetto solo per informare il mondo che avevano un grosso supporto che nessuno poteva offendere.


Tuttavia, ancora prima della fine del banchetto, tutto questo era scoppiato all'improvviso come una bolla...


Quando Xuanyuan Wendao era entrato nella città della fenice, non aveva mostrato alcuna arroganza. Di solito guardava la setta della Divina Fenice con sdegno e prima li aveva trattati con cortesia e rispetto.
Per placare la rabbia di Yun Che, aveva abbassato la testa e aveva calpestato il suo orgoglio... Tuttavia, visto ciò che era successo, Xuanyuan Wendao guardava Yun Che in modo completamente diverso. L'odio che aveva represso esplose come una bestia selvaggia e fece tremare incontrollabilmente il suo corpo.


"Padre..."


Xuanyuan Wentian alzò la mano e gli diede un'occhiata d'avvertimento per poi passare accanto a Feng Hengkong. Disse con indifferenza: "Nessuno si sarebbe potuto aspettare che una cerimonia così perfetta sarebbe diventata un tale caos. Il maestro della Divina Fenice ha cercato di ottenere un buon genero, ma a quanto pare la maestra del genero è volata via... che peccato."


Feng Hengkong si inquietò. Ricordava ancora che poche ore prima, quando Xuanyuan Wentian era arrivato, gli aveva portato personalmente dei doni e si era inchinato chiedendo che suo figlio incontrasse Yun Che... Ora, quando Xuanyuan Wentian parlava, era ovvio che il suo tono fosse sdegnoso e pieno di sarcasmo.


"Ohoh." Feng Hengkong rise debolmente: "Ah, queste questioni sono imprevedibili, ma hanno rovinato l'umore dei nostri distinti ospiti."


"Non è così. Dopotutto questa non era l'intenzione della setta della Divina Fenice, vero?" Rispose Xuanyuan Wentian con un sorriso prima di voltarsi. "La città della fenice è stata distrutta. Sembra che il maestro della setta dovrà prendersi un po' di tempo per ripulire tutto. In tal caso non rimarremo qui e toglieremo il disturbo."


"Wendao, andiamo."
Ancora prima di finire di parlare, Xuanyuan Wentian era già volato via in lontananza senza voltarsi. Xuanyuan Wendao fremette mentre fissava con ferocia Yun Che, ma poi raggiunse suo padre.


Il fatto che Xuanyuan Wentian se ne stesse andando così freddamente significava che non si sarebbe disturbato a dare rispetto alla setta della Divina Fenice. Tuttavia i guerrieri delle sei nazioni non osarono questionarlo. Inoltre, gli occhi degli altri tre capi dei Luoghi Sacri rivelarono un bagliore astuto quasi allo stesso tempo.
                                


                                



