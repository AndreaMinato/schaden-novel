---
title: Capitolo 833 – Lotta Disperata
pubDate: 2025-02-03T07:52:46.879Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


Feng Zukui e Feng Tianwei condussero Xuanyuan Wentian superando la maggior parte della città della fenice per poi arrivare di fronte ad una sala avvolta dal fuoco.


"L'entrata del Mistico Regno della Fenice di Fuoco è avanti." Disse Feng Zukui fermandosi. "Queste fiamme fanno parte di una barriera unica creata dalla nostra ancestrale Divina Fenice. Se proverà a farsi strada con la forza non sarà facile, anche con la sua coltivazione."


Nel momento in cui finì di parlare, Feng Zukui alzò la mano e una formazione profound apparì a mezz'aria. Dopo che svanì, l'aura della protezione si indebolì mentre le fiamme danzanti iniziavano a calmarsi.


"Spadaccino Xuanyuan, prego. Si ricordi per favore di ciò che ci ha permesso." Disse Feng Tianwei alzando la mano.


Xuanyuan Wentian annuì lievemente per poi prendere l'iniziativa di entrare nel Mistico Regno della Fenice di Fuoco. Proprio quando stava per farlo, si fermò e si accigliò: "Ah, così stavate solo cercando di prendere tempo!!"


Le espressioni di Feng Zukui e Feng Tianwei cambiarono impercettibilmente per poi incupirsi. Feng Zukui disse con tono basso: "Prendere tempo? Vorrei sapere perché crede una cosa del genere?"


"Umpf!" Xuanyuan Wentian sbuffò per poi girarsi. Ora che era arrivato a questo punto, entrambe le parti erano diventate consapevoli della situazione e non c'era bisogno di fingere ulteriormente: "Ingenui! Non esiste ancora qualcuno che può sfuggirmi! Figuriamoci due persone insignificanti come voi!"


Xuanyuan Wentian si levò in volo verso nord.


"Fermo lì!!"


Feng Zukui e Feng Tianwei, che avevano radunato le forze per prepararsi a questo momento, sfrecciarono verso l'alto allo stesso tempo. Due raggi di fuoco scattarono a piena potenza esplodendo verso Xuanyuan Wentian e rallentandolo.


"Xuanyuan Wentian!!" Ruggì Feng Zukui con un tono profondo più che mai, i suoi capelli e la sua barba si erano sollevati in mezzo alle fiamme ardenti. "Ha minacciato e oppresso il mio setta della Divina Fenice, ma finché non passerà il nostro limite, avremmo potuto sopportare e sottometterci ad ogni umiliazione, ma se osa ferire Xue'er... allora si prepari ad una battaglia all'ultimo sangue!"


"Io, Feng Tianwei, giuro solennemente che se Xue'er verrà ferita a causa sua, il mio setta della Divina Fenice sarà disposto a diventare cenere a costo di bruciare insieme a lei!!" Gridò Feng Tianwei con ferocia.


"Umpf, anche se vi coalizzate non ne siete ancora degni!" Disse Xuanyuan Wentian alzando la mano. L'aria di fronte a lui si mosse immediatamente mentre le fiamme che bloccavano il suo cammino si dissiparono completamente.


"Phoenix Fire Burning Heaven!"


Feng Zukui e suo figlio avanzarono simultaneamente come due tende di fuoco. Il cielo sopra la città della fenice si trasformò in un oceano di fiamme.


Xuanyuan Wentian si incupì e nel suo corpo apparì un bagliore mentre un'enorme ombra di spada circondava il suo corpo. Dopodiché menò un fendente verso la tenda di fuoco.


Boom boom boom...


Xuanyuan Wentian era finito in condizioni incredibilmente patetiche di fronte a Jasmine, ma era indubbiamente il numero uno nell'intero continente del Cielo Misterioso! Non aveva nemmeno bisogno di brandire la sua arma perché nel momento in cui il suo intento di spada esplose, Feng Zukui e Feng Tianwei sentirono milioni di lame divine condensarsi attorno a loro. Le spade squarciarono l'aria mentre le loro punte fredde premettero contro le loro schiene.


La tenda di fuoco fu tagliata e si ridusse in scintille nello spazio nel giro di pochi secondi. Feng Zukui poté resistere a malapena, ma l'Energia Misteriosa attorno a Feng Tianwei era stata completamente sconvolta dall'energia di spada.


Feng Zukui calmò il suo cuore ruggendo. Delle fiamme della fenice si radunarono nell'aria di fronte a lui per poi formare un sole ardente che si diresse verso Xuanyuan Wentian.


Xuanyuan Wentian gettò un'occhiata da un lato, poi l'ombra attorno a lui sfrecciò dal suo corpo per colpire il fuoco che Feng Zukui aveva radunato con tutte le sue forze e infilzando il suo petto.


Splurt!!


Il sangue schizzò a fiotti dal petto di Feng Zukui mentre barcollava all'indietro. Xuanyuan Wentian sorrise freddamente, ma non eseguì un altro attacco. Invece accelerò al massimo precipitandosi verso nord.


"Padre... Xuanyuan Wentian!!"


Feng Tianwei gettò un'occhiata verso Feng Zukui per poi guardare la schiena di Xuanyuan Wentian. Dopo un istante di esitazione, strinse i denti e si decise a continuare ad inseguirlo.


"Non c'è bisogno."


Feng Zukui era riuscito a stento a riprendere l'equilibrio che gli disse di fermarsi. Si premette la mano contro il petto, mentre guariva la sua ferita: "Data la sua velocità, è impossibile per te raggiungerlo. Anche se riuscissi a raggiungerlo, sarebbe insignificante. Trattenerlo fino ad ora è già il nostro limite."


Feng Tianwei aggrottò le sopracciglia per poi sospirare.


"Il resto dipende dalla fortuna di Xue'er." Disse Feng Zukui chiudendo gli occhi e sospirando allo stesso modo.


Nel momento in cui Xuanyuan Wentian era apparso di fronte a loro, Feng Zukui aveva già un cattivo presentimento, così aveva usato la Pietra della Fenice per trasmettere un messaggio a Feng Xue'er di nascosto, dicendole di fuggire immediatamente il più velocemente possibile.


Alla fine il suo presentimento si era avverato... No, date le attuali circostanze, era una situazione cento volte più grave di quanto avessero previsto.


"Non era strano? Come ha fatto Xuanyuan Wentian a scoprire le nostre intenzioni?" Chiese accigliato Feng Tianwei. "Inoltre Xue'er se n'è già andata da molto tempo, quindi non avrebbe dovuto individuare un'aura, anche noi non sappiamo dov'è ora. Eppure Xuanyuan Wentian si è diretto verso nord con sicurezza, come se fosse certo della sua posizione..."


Le parole di Feng Tianwei colsero di sorpresa Feng Zukui per un momento. Sondò i dintorni per poi atterrare di fronte all'entrata del Mistico Regno della Fenice di Fuoco. Dopo un po' la sua espressione cambiò e sussultò: "C'è odore di sangue! Questo odore di sangue..."


"Che... quando se n'è andata, Xue'er abbia portato anche il corpo di Yun Che con sé?!"


"Co... cosa?!" Esclamò scioccato Feng Tianwei. Estese la sua percezione spirituale al massimo per poi sentire una debole aura di sangue che doveva ancora dissiparsi.


Questa aura lo fece ripensare subito a Yun Che!


"Me**a!" Feng Tianwei impallidì e tremò. Diede un pugno a terra per poi dire con voce roca: "Perché Xue'er... è stata così sciocca?! Sarebbe incredibilmente difficile scappare anche da sola, ma perché ha portato Yun Che con sé? Anche se lo ama molto... è già morto!"


"Dato il livello di coltivazione di Xuanyuan Wentian, seguire la traccia del sangue di Yun Che è facile come bere un bicchier d'acqua... Xue'er lo sapeva, eppure ha comunque... Ah!"


Feng Zukui si portò la mano alla fronte e mostrò un'espressione disperata.


"Ora che si è arrivati a questo, possiamo davvero contare solo sulla fortuna ora." Disse con un sospiro Feng Zukui. "Spero solo che la Divina Fenice ancestrale stia vegliando su di noi e che potrà proteggere Xue'er e aiutarla a sfuggire a questa calamità... Se si salvasse, anche se morissi, lo farei senza rimpianti."


La Pietra della Fenice di Feng Tianwei ronzò grazie all'Energia Misteriosa. La prese e sentì un messaggio trasmesso da Feng Hengkong: "Onorabile padre, nonno, la città settentrionale ci ha appena trasmesso questa notizia. Tre persone dall'aura straordinaria sono appena passate e dalle loro descrizioni... è estremamente probabile che siano Huangji Wuyu, Qu Fengyi e Ye Meixie!"


"!!" Feng Tianwei e Feng Zukui rimasero storditi. Non era sorprendente che fossero tornati come aveva fatto Xuanyuan Wentian, ma a quanto pareva si erano coalizzati e avevano già discusso tra di loro prima di intervenire.


"Ho capito... pensa ad un modo per distrarli e farli andare via. Se diremo loro che Yun Che è già morto, probabilmente non ci crederanno, ma se diremo che se n'è già andato, dovranno individuarlo da soli."


Dopo aver parlato distrattamente, Feng Tianwei alzò la testa per guardare verso nord... A quanto pareva Feng Xue'er era fuggita a nord dopo aver ricevuto la loro trasmissione del suono.


Il suo abito rosso era già zuppo di sangue e le fiamme scarlatte circondavano il corpo di Yun Che, preservando le ultime sue scintille vitali... Questa forza vitale debole, ma testarda era diventata l'ultima speranza a cui Feng Xue'er si stava aggrappando. Lo stava abbracciando forte e stava stringendo i denti mentre si rifiutava di piangere.


"Fratellone Yun, non morire... Ti riprenderai... Ti riprenderai sicuramente..."


"Quando sei stato portato via dall'Arca Primordiale Misteriosa sei tornato sano e salvo... quindi anche stavolta ti riprenderai..."


Non smise di parlare e chiamare Yun Che nella speranza che lui potesse sentirla.


In quel momento, con una sola occhiata, chiunque avrebbe potuto confermare che il giovane era morto senza nemmeno dover controllare la sua aura. Anche se si stava aggrappando all'ultima scintilla vitale, era sull'orlo della morte e sarebbe morto tra non molto tempo. Era impossibile che ne uscisse vivo.
Dopo essere partita dalla città della fenice, Feng Xue'er era andata a nord. Era nel panico e non sapeva dove portare Yun Che, ma si era diretta verso nord... perché era la direzione in cui erano la Nazione Ventoblu e Asgard Nuvola Gelida.
Impaurita, non si era nemmeno accorta per quanto tempo aveva volato. Il paesaggio sotto era già cambiato, ora c'erano delle terre incolte. Anche se era nata nell'Impero della Divina Fenice ed era la sola principessa, non conosceva le terre che circondavano il suo paese, quindi naturalmente non sapeva dove si stesse dirigendo.
Inoltre un'aura pericolosa spuntò da dietro di lei, facendola rabbrividire. Poi percepì un'energia incredibilmente sinistra da molto lontano.


In quel momento Feng Xue'er tornò lucida perché quest'aura non le era familiare. Era incredibilmente potente e irradiava una sensazione affilata. L'aveva sentita una volta nell'Arena del Dio del Mare...


Il Maestro della regione della Potente Spada Celestiale: Xuanyuan Wentian!!
                                


                                



