---
title: Capitolo 834 – Il Potere dei Diavoli
pubDate: 2025-02-03T07:52:46.879Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


Prima di andarsene, Jasmine aveva scelto deliberatamente di non eliminare le persone che rappresentavano la più grande minaccia per Yun Che... specialmente Xuanyuan Wentian e Ye Meixie. Lo aveva fatto sopratutto perché era sicura che il giovane non sarebbe caduto nelle loro mani anche se non poteva ancora affrontarli.


Conosceva molto bene la personalità e gli assi nella manica di Yun Che, quindi era convinta di questo punto.


Yun Che doveva solo prendere in prestito il potere dell'Arca Primordiale Misteriosa per tornare nel Regno Demoniaco Illusorio ed evitare i Quattro Grandi Luoghi Sacri. Dato il suo talento innato, superare i quattro capi sarebbe stata solo una questionw di tempo. Inoltre, se non poteva nemmeno aspettare per un breve periodo di tempo di dieci anni circa, poteva coltivare in coppia Feng Xue'er, prendendo il potere dello yin vitale della fenice, in poco tempo il suo potere sarebbe aumentato in modo così esplosivo che nemmeno Jasmine sarebbe stata capace di prevedere come sarebbe finita.


Allo stesso tempo, anche Feng Xue'er avrebbe ricevuto i benefici della stirpe del Dio Drago, che sarebbe stata una benedizione per il risveglio della sua Anima della Fenice. Allora, se i due avessero combinato il loro potere e se la piccola Imperatrice Demoniaca si fosse unita a loro, nulla nel continente del Cielo Misterioso o nel Regno Demoniaco Illusorio avrebbe potuto minacciarli.


Così aveva risparmiato i Quattro Grandi Luoghi Sacri, lasciando che se ne occupasse Yun Che. Inoltre non era minimamente preoccupata della situazione.


La situazione però era cambiata completamente rispetto alle sue previsioni.


Inoltre non era dovuto ad un coltivatore del continente del Cielo Misterioso, ma a Moonflower!


Alla fine Yun Che stava affrontando il pericolo più grande che avesse mai incontrato in entrambe le sue vite appena un'ora dopo che Jasmine se n'era andata.


Dopo aver sentito l'aura di Xuanyuan Wentian incollarsi alla sua, Feng Xue'er, che era rimasta in uno stato costante di panico e paura, si raggelò come se fosse caduta in un freddo abisso. Strinse forte Yun Che. Tutte le fiamme della fenice attorno al suo corpo iniziarono a bruciare con più vigore mentre utilizzava disperatamente tutto il suo potere per fuggire verso ovest il più velocemente possibile.


Il suo talento innato era impareggiabile ed era già arrivata al picco del continente del Cielo Misterioso ancora prima che i suoi poteri si risvegliassero pienamente. La persona che la stava inseguendo però era Xuanyuan Wentian! Anche se stava usando tutte le sue forze per fuggire disperatamente, poteva sentire l'aura terrificante accorciare sempre più le distanze. L'energia che puntava al suo corpo continuava a diventare più fredda e pesante.


Dopo essersi girata, all'orizzonte vide un puntino nero diventare sempre più grosso.


Diede un'occhiata a Yun Che, che era tra le sue braccia, mentre la paura nei suoi occhi si sciolse in una tristezza straziante e in gentilezza... Quando erano stati nell'Arca Primordiale Misteriosa tutti quegli anni fa, Yun Che era fuggito disperatamente tenendola tra le braccia. All'inizio la questione non lo riguardava, avrebbe potuto salvarsi la vita consegnandola a Ye Xingxhan. Inoltre probabilmente avrebbe ottenuto qualche "beneficio" facendolo. Il braccio che la stringeva non si era rilassato minimamente... Anche quando Ye Xinghan era alle sue calcagna.


Era stato in quel momento che il suo nome e la sua figura si erano impresse profondamente nelle parti più profonde della sua anima.


Feng Xue'er iniziò a rallentare perché sapeva che se era Xuanyuan Wentian ad inseguirli, ogni tentativo di fuga sarebbe stato inutile.
"Fratellone Yun, Xue'er non ha la forza di proteggerti, ma... non ti preoccupare, ovunque tu vada, io... rimarrò sempre accanto a te..."


Dopo aver detto queste parole, tutta la paura nel cuore di Feng Xue'er scomparì all'improvviso mentre rallentava... Mentre era pronta a girarsi e ad affrontare Xuanyuan Wentian, di fronte a lei apparì all'improvviso una figura. Aveva un'aura incredibilmente sinistra e fredda.


Feng Xue'er deglutì e si fermò fissando stordita la persona di fronte a lei: "Tu..."


Era vestito tutto di nero, i suoi occhi socchiusi brillavano di luce nera e si poteva vederne a stento il bianco. C'era anche uno strato di nebbia nera come la pece che lo circondava e uno spadone scuro, la Divina Spada della Colpa, era appesa sulla sua schiena!


Sorprendentemente era Fen Juechen!


Il sangue diabolico nel suo corpo si era risvegliato e il suo potere era aumentato rapidamente nelle ultime settimane. Oggi era venuto nella città della Divina Fenice per usare questa forza per uccidere qualcuno... e la persona che voleva uccidere di più naturalmente era Xuanyuan Wentian!


Era stato lui ad orchestrare il complotto che aveva distrutto la famiglia reale Notte Eterna mille anni fa!


Fen Juechen sapeva che Xuanyuan Wentian avrebbe partecipato sicuramente al banchetto di fidanzamento tra Yun Che e Feng Xue'er.


Non sapeva bene quali fossero i limiti della forza di Xuanyuan Wentian, ma l'aumento della sua coltivazione aveva dato molta sicurezza al giovane. Inoltre non aveva potuto contenere il desiderio di sfogare il suo risentimento e il suo odio. Tuttavia la prima persona che aveva incontrato quando era arrivato nella città della Divina Fenice era stato Yun Che. Anche se i due non avevano un rapporto amichevole e le parole di Yun Che lo avevano fatto infuriare, in effetti quelle parole erano state come una secchiata d'acqua fredda sulla sua testa calda, gli avevano fatto recuperare un po' di razionalità.


Mentre gli eroi del paese erano radunati per partecipare al banchetto di fidanzamento, Fen Juechen era rimasto a rimuginare al di fuori del cancello. Dopo un bel po' di tempo finalmente era riuscito a controllarsi e si era girato per andarsene. Le parole di Yun Che in effetti lo avevano convinto, il suo sangue diabolico si era appena risvegliato e c'era molto tempo per crescere. Se avesse perso a causa di un momento d'impulso, allora sarebbe stato tutto invano.


Dopodiché aveva lasciato la città della Divina Fenice.


Non si sarebbe aspettato però di incontrare Feng Xue'er e Yun Che in questo posto... con Xuanyuan Wentian alle loro calcagna!


"È morto?!" Disse freddamente Fen Juechen mentre fissava Yun Che fradicio di sangue e privo di segni di vita.


"Non dire assurdità!" Ora la parola "morto" assalì la mente già debole di Feng Xue'er. Scosse vigorosamente la testa e disse: "Il fratellone Yun non morirà... non morirà così facilmente!"


"..." La luce nera negli occhi di Fen Juechen tremò mentre la voce dolce ma risoluta di Xiao Lingxi riecheggiò nella sua mente...


"Tre anni fa, quando ho ricevuto notizie della sua morte, volevo accompagnarlo... ma avevo ancora il mio caro padre che non potevo lasciare da solo. Se succedesse qualcosa al piccolo Che, potrò accompagnarlo con serenità."


"Ssss..."


Fen Juechen strinse lievemente le labbra mentre l'energia nera attorno al suo corpo iniziò ad agitarsi come se fosse nebbia scossa da un forte vento.


"Dato che non è morto... allora perché non stai scappando?!" Con un ruggito, Fen Juechen spalancò gli occhi e fissò l'ombra nera che si stava avvicinando. Strinse i denti per poi ringhiare un nome con una voce così fredda da gelare le ossa: "Xuan... yuan... Wen... tian!!"


BOOOOM!!


Dopo un'esplosione violenta di energia fredda e sinistra, Fen Juechen scattò in avanti come un fulmine. Superò Feng Xue'er irradiando un'aura malvagia e piena di intento omicida. Mentre si precipitava in avanti, Fen Juechen ruggì pieno d'odio e risentimento: "Xuanyuan Wentian, muori!!"


Feng Xue'er rimase ferma lì completamente stordita per un momento.


Quando aveva incontrato all'improvviso Fen Juechen, si era raggelata. Insieme a Xuanyuan Wentian, Fen Juechen era la persona che più voleva uccidere Yun Che a questo mondo e questa era un'occasione perfetta per farlo.


Tuttavia non solo non si era approfittato della situazione, invece... si era precipitato su Xuanyuan Wentian.


Aveva visto personalmente l'odio e l'intento omicida che Fen Juechen provava nei confronti di Yun Che, ma ora stava facendo un'azione completamente contraddittoria?!


Non si girò e ancora una volta riprese a scappare. In un batter d'occhio sentì l'energia che stava puntando verso di lei scomparire e sentì l'aura di Xuanyuan Wentian allontanarsi sempre di più.


BOOOOOOM!!!!!


Una tenda di luce nera si diffuse nel cielo attenuando tutti i bagliori attorno. Allo stesso tempo un raggio di spada invisibile discese dall'alto e squarciò a metà la tenda nera, tagliando la montagna sotto in due.


BOOM BOOM BOOM...


Le nuvole nere che coprivano il cielo iniziarono a rimbombare come se si stesse per scatenare una tempesta. Sotto la tenda di luce nera, Xuanyuan Wentian e Fen Juechen si scontrarono. Xuanyuan Wentian all'inizio era stato colto alla sprovvista, ma una volta che vide chi lo aveva attaccato, socchiuse gli occhi e sorrise in modo strano.


"Non ci sono più di dieci persone nell'intero continente del Cielo Misterioso che possono mostrare questo livello di potere. In origine credevo che uno di questi dieci sarebbe venuto a rovinare i miei piani, ma non avrei mai pensato che sarebbe stato davvero... Tsk, tsk." Xuanyuan Wentian incrociò le braccia al petto mentre valutava Fen Juechen. Il suo sguardo si fermò specialmente sulla Divina Spada della Colpa appesa alla schiena di Fen Juechen e il suo sorriso divenne ancora più strano.


Il suo aspetto calmo mostrava chiaramente che non aveva fretta di inseguire Feng Xue'er.


"Xuanyuan Wentian! Oggi è... il giorno in cui morirai!!" Fen Juechen sembrava un lupo solitario che stava affrontando il suo nemico mortale. Allungò una mano e afferrò lentamente la Divina Spada della Condanna appesa alle sue spalle. In un istante dieci scariche elettriche nere squarciarono l'aria attorno a lui. La luce nera si avvolse attorno alla lama mentre un'aura terrificante e sinistra pervase l'area.


Era una fortuna che quest'area fosse desolata e non ci fossero città. Altrimenti sarebbero state avvolte da questa potenza oscura.


"Oh?" Xuanyuan Wentian stava ancora sorridendo allegramente, non era in posizione di combattimento. "Non mi spiegherai perché vuoi uccidermi?"


"Quando andrai all'inferno potrai chiederlo al Re Yama tu stesso!"


La luce nera negli occhi di Fen Juechen brillò e un raggio di luce nera sfrecciò dalla Divina Spada della Colpa per esplodere verso il nemico.


Questo colpo non sollevava vento, né richiedeva un accumulo di energia, ma portava il pieno impatto dell'odio e dell'intento omicida di Fen Juechen. Inoltre, anche se sembrava un comune attacco, nel momento in cui fu scatenato, l'aria attorno si compresse, mentre enormi quantità di energia oscura converse all'impazzata da ogni direzione. In un istante un enorme vortice di energia oscura si era formata sulla punta della Divina Spada della Condanna.


L'espressione prima noncurante e rilassata di Xuanyuan Wentian si irrigidì mentre si sentiva come se fosse bloccato in un pantano. In seguito, una sensazione opprimente e insopportabile si intensificò e sentì gemiti e mormorii di spiriti malvagi nelle orecchie. Fu lievemente stordito mentre appariva di fronte a lui un purgatorio Asura cosparso di montagne di cadaveri... un intenso odore di sangue gli assalì le narici.


Xuanyuan Wentian aveva duemila anni di coltivazione sulle spalle e aveva una vastissima esperienza. Così si rese conto istantaneamente che l'aura dell'altra parte aveva influenzato il suo cuore e la sua anima!


Ad essere più accurati aveva creato una sorta di effetto soppressivo sulla sua anima!


L'ultima volta che aveva incontrato Fen Juechen, era rimasto assolutamente scioccato dal ritmo con cui il suo potere cresceva. Ciò che lo aveva sorpreso di più ora era che non stava mostrando il suo pieno potenziale... ma questo colpo era già capace di sopprimere direttamente l'anima.


Questo significava chiaramente che la potenza di Fen Juechen aveva iniziato a raggiungere il suo livello!


Xuanyuan Wentian smise di rilassarsi e di sottovalutare il nemico. Tutta la sua Energia Misteriosa iniziò a divampare senza riserve mentre innumerevoli spade incorporee apparirono creando una formazione di lame.


Zzt zzt zzt zzzt zzt...


Lo spazio fu squarciato spietatamente dall'energia Heaven's Might che sfrecciò in un vortice d'oscurità. I sibili non erano assordanti, ma sembravano ululati sinistri di fantasmi e diavoli.


Fen Juechen spalancò ancora di più gli occhi e il bianco dei suoi occhi scomparì completamente, tutta la sua energia oscura iniziò a scatenarsi come un'onda anomala. Una forza così terrificante da essere indescrivibile piovve su Xuanyuan Wentian.


L'enorme formazione di spade sembrò congelarsi e si fermò. Xuanyuan Wentian sussultò... Questa non era una mossa ordinaria, era stata creata da lui! Le sole persone nel continente del Cielo Misterioso che potevano resistere direttamente a questa tecnica erano Huangji Wuyu, Qu Fengyi e Ye Meixie. Non si sarebbe mai sognato che non solo Fen Juechen non si sarebbe ritirato, ma l'avrebbe perfino messo alle strette.


Tuttavia non si fece prendere minimamente dal panico. Dopo essersi ripreso dallo shock, le profondità del suo sguardo si accesero con estasi.


"Spada Assoluta Heaven's might... Distruzione del Cielo!"


Ding!!!


Un raggio lungo diversi chilometri sfrecciò verso il cielo cupo come se stesse tagliando la volta celeste. Sotto la potenza di questa mossa, la formazione di lame di Xuanyuan Wentian e il vortice oscuro di Fen Juechen crollarono allo stesso tempo mentre entrambi gli attacchi si disintegrarono in un turbinio scomposto di Energia Misteriosa.


Anche se era solo energia disordinata, aveva spazzato via il terreno sotto di loro come un uragano devastante. In un batter d'occhio il suolo sotto di loro era stato devastato, le piccole montagne erano state livellate e un denso strato di polvere grigia ricoprì l'intera area.


Quell'intento di spada impareggiabile colpì il petto di Fen Juechen come una montagna, facendolo ruzzolare all'indietro, ma si fermò con gli occhi fissi su Xuanyuan Wentian.


"Ahahahah... ahahahahah..."


Al confronto Xuanyuan Wentian, che stava affrontando un avversario la cui forza superava le sue aspettative, non solo non era agitato, iniziò perfino a ridere spudoratamente: "Questo è troppo meraviglioso! Semplicemente troppo meraviglioso! In origine credevo che fossi venuto da me per la tua imprudenza, la tua ignoranza e la tua incapacità di controllare le emozioni. E pensare che eri davvero abbastanza sicuro di potermi affrontare."


"Tsk... tsk, tsk!" Diciannove giorni!" Xuanyuan Wentian sorrise e sospirò: "Nel breve arco di diciannove giorni sei riuscito davvero a diventare così potente... Ahahahah! Questo è fin troppo meraviglioso! Il Lord Diavolo non mi stava mentendo dopotutto... Ah no! Questo è ancora migliore di ciò che mi ha descritto! Gli sforzi dell'ultimo millennio non sono andati sprecati."


Fen Juechen: "???"


"Questo è proprio degno di essere definito... un potere al livello degli dei e dei diavoli." Disse Xuanyuan Wentian smettendo di ridere. Fissò Fen Juechen, i suoi occhi spalancati brillavano di avidità, entusiasmo e follia: "Questo è davvero... il potere del sangue e dell'anima diabolici che si sono fusi nuovamente dopo mille anni!"


Gli occhi neri come la pece di Fen Juechen si spalancarono per lo shock e il giovane ruggì: "Cos'hai... detto?!"
                                


                                



