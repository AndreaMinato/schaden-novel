---
title: Capitolo 836 – Anima del Diavolo nella Spada
pubDate: 2025-02-03T07:52:46.879Z
tags:
    - atg
---


<em>Capitolo regolare,
2 Capitoli in coda (+2 di Venturola), 0/10,
-Schadenfreude</em>


Xuanyuan Wentian tenne dietro la mano con cui stava brandendo la spada, mentre l'altra era stesa verso Fen Juechen. Con tranquillità disse: "Venerabile Lord Diabolico, ho già assistito alla sua sorpresa. È l'ora che questo gioco finisca."


Fen Juechen: "???"


Gli strani movimenti e le parole di Xuanyuan Wentian non ricevettero risposta. La Divina Spada della Colpa era tra le mani di Fen Juechen ed emetteva un bagliore nero.


Xuanyuan Wentian strinse lentamente le mani e si accigliò. Come se stesse parlando da solo, la sua voce divenne all'improvviso un po' fredda: "Onorabile Lord Diavolo, cosa significa questo? Che abbia dimenticato che ho trascorso mille anni di sangue e sudore per rimuovere tutti i sigilli della famiglia reale Notte Eterna?!
E chi non ha esitato a sconvolgere l'intero continente per preparare la Conferenza della Spada Diabolica per rimuovere il sigillo finale posto dal Dio Malvagio?! Ora che il suo desiderio è stato esaudito... Che abbia intenzione di essere ingrato e lasciarmi da parte per servire questo moccioso?!"


"Di cosa stai parlando?!" Disse stringendo i denti Fen Juechen.


"Umpf!" Dato che non aveva ancora ricevuto risposta, Xuanyuan Wentian avanzò ancora una volta con la spada dietro la schiena: "Sembra che sia capitato un piccolo incidente. In tal caso bisogna fare qualche cambio di programma. Fen Juechen, sei diventato molto più forte, ma se credi di potermi uccidere nelle condizioni in cui sei ora... sei solo uno sciocco!"


Shing!!


La spada sottile nelle mani di Xuanyuan Wentian rilasciò una luce tremante. Subito dopo ci fu un bagliore bianco e la punta dell'arma puntò direttamente al volto di Fen Juechen. Stavolta Xuanyuan Wentian aveva preso l'inziativa e, anche se questo sembrava un colpo normale, conteneva tutta la sua potenza.


La lama era dritta, ma l'energia attorno nel raggio di cinque chilometri si agitò e ribollì.


Fen Juechen ruggì furiosamente mentre sferrava un fendente. Ogni colpo che faceva avrebbe avvolto il mondo di oscurità, riempiendolo di tenebre e intento vendicativo.


Crack!!


Lo spazio si frantumò. Innumerevoli frammenti di spazio si dispersero come aghi di metallo, perforando qualunque cosa con cui venissero a contatto. Le due figure rallentavano e scattavano allo stesso tempo. I raggi di spada e le luci spettrali si scontravano con intensità a mezz'aria, causando dei tuoni.


L'espressione di Fen Juechen era terrificante come quella di un re dei diavoli. Con la Divina Spada della Colpa avvolta da un'aura nera, ogni attacco portava la sua forza inarrestabile. Ogni fendente trasmetteva il suo estremo risentimento e odio, desiderava ardentemente di fare a pezzi Xuanyuan Wentian. l'Energia Misteriosa nera era la forma negativa di quella normale e, mentre l'intento omicida di Fen Juechen aumentava, così faceva il potere distruttivo della sua energia oscura.


Sembrava non capisse da dove provenissero i raggi di spada di Xuanyuan Wentian e menava fendenti attorno come un pazzo... Durante l'incontro di diversi mesi fa con Yun Che nel mare orientale aveva attaccato nello stesso modo.


L'intento omicida che poteva avvolgere il mondo, insieme ad un'aura oscura, stava sopprimendo Xuanyuan Wentian. L'aura cupa che la Divina Spada della Colpa stava emettendo si stava intensificando costantemente e, ovunque colpisse, si sentivano rumori di squarci dello spazio simili a lamenti di fantasmi.


Xuanyuan Wentian si stava ritirando un passo alla volta e sembrava in svantaggio. Anche l'aura che stava emettendo era lontana dall'essere paragonabile con quella di Fen Juechen. Tuttavia la sua espressione era ancora molto calma.


"Guaaaah!!"


Fen Juechen rilasciò un altro ululato. Con la sua aura terrificante, la Divina Spada della Colpa annientò tutti i raggi di luce e puntò sulla testa di Xuanyuan Wentian.


Stavolta però Xuanyuan Wentian non la evitò come prima. Alzando lievemente gli occhi, fece emergere un denso e potente intento di spada. In un istante la spada sottile nelle sue mani scaricò un raggio di luce di cento metri di lunghezza, era lucente come le stelle in una notte cupa. Poi volò direttamente contro il fendente orizzontale che stava discendendo dal cielo.


Crack! Booom!


Dopo un ruggito tonante risuonò un'esplosione così forte che sembrava che il cielo stesse per collassare. Due persone al picco del Stadio Sovrano Misterioso si erano affrontate direttamente e la potenza dell'Energia Misteriosa annientò istantaneamente i territori nel raggio di diversi chilometri. Il raggio bianco abbagliante e l'aura nera si spaccarono a mezz'aria e Xuanyuan Wentian e Fen Juechen furono scagliati a diversi metri di distanza allo stesso tempo.


Pfft...


Fen Juechen si fermò, barcollò e poi vomitò una boccata di sangue fresco. Anche se gran parte del raggio bianco era stata dispersa dalla sua forza, il dieci per cento circa aveva trapassato le sue difese di Energia Misteriosa ed era penetrato nel suo corpo, ferendolo sia esternamente che internamente.


D'altra parte, anche se anche lui era stato respinto via, il colorito di Xuanyuan Wentian era ancora normale e non sembrava avesse subito delle ferite. Solo le maniche dei suoi abiti sembravano essere state inghiottite per metà dall'aura diabolica.


Il potere di Fen Juechen era aumentato drasticamente in poco tempo e sembrava fosse al livello di Xuanyuan Wentian. Tuttavia quest'ultimo scontro aveva rivelato chi era davvero in svantaggio.


Quando l'Energia Misteriosa cresceva improvvisamente, ciò che bisognava fare dopo era cercare di stabilizzarla. Questo era risaputo nella via del profound. Prendendo come esempio tutte le discepole di Asgard Nuvola Gelida, dopo che la loro forza misteriosa era stata aumentata da Yun Che con le Pillole del Signore, era stato ordinato loro di stabilizzare la propria coltivazione per almeno un mese e non avrebbero potuto coltivare alcuna arte misteriosa in quell'arco di tempo.


Anche Yun Che aveva sperimentato dei miglioramenti improvvisi, tuttavia possedeva il fisico del Dio Drago e il potere del Dio dell'Ira, quindi era sempre stato in grado di adattarsi ad una nuova forza.


Tuttavia Fen Juechen era diverso. Il suo desiderio di vendetta era troppo intenso e l'aumento di forza troppo incredibile. Di conseguenza non sarebbe stato capace di utilizzare la sua forza e avrebbe potuto sopportarla per poco tempo. Il suo potere non sarebbe stato raffinato per essere poi adattato all'intensità del livello della sua forza misteriosa. Quindi, anche se poteva rivaleggiare con Xuanyuan Wentian in termini di forza, in quanto a difesa era ancora inferiore.


Perciò, quando i due avevano sopportato l'esplosione, Xuanyuan Wentian ne era uscito praticamente illeso, mentre Fen Juechen era rimasto gravemente ferito. Inoltre più era ferito e più avrebbe perso il controllo del suo potere. Sia il suo respiro che l'aura nera mostravano tracce di caos.


Xuanyuan Wentian non era minimamente sorpreso dal cambiamento delle condizioni di Fen Juechen. La sua spada puntò avanti e, mentre ondeggiava, i frammenti spaziali vorticavano come pugnali volanti, sollevando centinaia di tornado spaziali di diverse dimensioni.


Fen Juechen ansimò pesantemente. A causa del suo squilibrio, non poté radunare abbastanza potere per affrontare il colpo di Xuanyuan Wentian. Con un'esplosione, Fen Juechen fu scagliato via in lontananza. Diverse decine di gocce di sangue schizzarono dal suo corpo mentre la sua energia si agitava ancora di più. l'Energia Misteriosa oscura sfuggì al suo controllo come una bestia feroce e si scatenò nel suo corpo. Dopo essersi fermato, provò a calmare il suo respiro interno, tuttavia non riuscì a farlo nemmeno dopo molto tempo.


"Eheheh." Xuanyuan Wentian ridacchiò. Disse: "Milleottocento anni fa, sono avanzato di livello, arrivando nello stadio dei Monarchi all'età di centosettantatré anni. Duecentottant'anni dopo ho raggiunto il sesto livello del Stadio Sovrano Misterioso... che era il livello in cui eri l'ultima volta ch ci siamo incontrati. Per arrivare al sesto livello ho passato millecinquecento anni. Tu invece ci hai messo solo diciannove giorni."


"Davvero terrificante."


"Sfortunatamente, anche se l'intensità della tua forza non è inferiore alla mia, ti mancano mille anni di esperienza!"


Prima che finisse di parlare, i lineamenti della figura di Xuanyuan Wentian erano diventati confusi e un potere che soffocò Fen Juechen piombò dal cielo.


Fen Juechen strabuzzò gli occhi mentre ruggiva con rabbia. La Divina Spada della Colpa sollevò un'enorme onda nera verso il cielo... Tuttavia era appena arrivata a metà strada che il giovane sentì un forte tintinnio all'orecchio. Le sue braccia si intorpidirono all'istante e il giovane fu scagliato via come un sacco di patate. L'aura nera nel suo corpo si disperse e fu disarmato.


Xuanyuan Wentian era lo spadaccino numero uno del continente del Cielo Misterioso, ma questo non significava che le sue abilità si limitassero alla via della spada. In quanto uno dei quattro che avevano raggiunto il limite del Stadio Sovrano Misterioso nel continente del Cielo Misterioso, l'Energia Misteriosa rilasciata dalle sue arte misteriosa potevano dividere e muovere le montagne.


Xuanyuan Wentian non inseguì il suo avversario, invece stese la mano con calma attirando la Divina Spada della Colpa che stava volando via nella sua mano.


Afferrò la lama e guardò l'impugnatura, i suoi occhi erano socchiusi: "Onorabile Lord Diavolo, dovrebbe parlarmi di qualcosa ora, no?"


La Divina Spada della Colpa era avvolta da nebbia nera e sentendo il tono interrogativo di Xuanyuan Wentian, tremò lievemente... E poi emise una forza repulsiva. A causa dell'effetto sorpresa, la Divina Spada della Colpa sfuggì dalle sue mani. Sfrecciò nel cielo emettendo una scia nera e poi tornò nelle mani del suo proprietario.


Fen Juecheng era fradicio di sangue e ansimava mentre brandiva la Divina Spada della Colpa con entrambe le mani. I suoi occhi sembravano feroci come quelli di un diavolo. L'orlo dei suoi abiti laceri si alzò e i suoi capelli neri volarono verso l'alto in modo disordinato.


La sua velocità di recupero sorprese Xuanyuan Wentian, ma ciò che lo sbalordì ancora di più era l'intensità in aumento dell'aura emessa dal suo corpo e l'atmosfera cupa che era diventata ancora più potente. Aveva chiaramente già subito gravi ferite e, anche se la sua aura era nel caos, sembrava un re dei diavoli che si era appena destato nel mondo degli inferi mentre si avvicinava di nuovo a Xuanyuan Wentian, era pieno di intento omicida terrificante!


Le pupille di Xuanyuan Wentian si rimpicciolirono lievemente... questo era il potere dei diavoli?!


Xuanyuan Wentian si inquietò. Senza osare esitare ulteriormente, puntò la spada nella sua mano verso Fen Juechen. l'Energia Misteriosa divampò dalla punta della sua arma, mirando istantaneamente verso il nemico.


Questo colpo scavò un tunnel nello spazio, sembrava proprio che si fosse teletrasportato.


Pfft!!!


Questo colpo dimostrava la sua forza di spadaccino numero uno nel continente del Cielo Misterioso!


Fen Juechen non reagì minimamente all'attacco e fu colpito proprio al petto... Tuttavia la lama non trapassò il suo cuore, ma rilasciò innumerevoli raggi di spada che infilzarono le sue interiora.


L'aura nera che si era scatenata di nuovo sprofondò velocemente e poi si disperse. Fen Juechen strabuzzò gli occhi e il sangue stava schizzando dai suoi sette orifizi. Si accasciò all'indietro come una statua senza vita, cadde dal cielo e si schiantò nel terreno devastato di sotto. Non si mosse più.


Xuanyuan Wentian ritrasse il braccio e poi sospirò di sollievo.


"Sembra che il potere dei diavoli superi l'immaginazione dei comuni mortali." Disse Xuanyuan Wentian a bassa voce. Le condizioni di Fen Juechen gli avevano fatto provare paura.


Vicino a Fen Juechen, un'ombra caricò nel cielo... Stavolta la Divina Spada della Colpa arrivò accanto a Xuanyuan Wentian di sua spontanea volontà. Xuanyuan Wentian la guardò e disse: "Onorabile Lord Diavolo, dal suo silenzio di prima... spero che non abbia intenzione di rinnegare la nostra promessa!"


Un paio di occhi diabolici si aprirono lentamente nell'impugnatura della spada. Risuonò una voce roca e cupa nella mente di Xuanyuan Wentian: "Naturalmente no, ma non mi aspettavo che sarei finito in quelle condizioni... non me l'aspettavo proprio!"


"Non se l'aspettava?" Le sopracciglia di Xuanyuan Wentian fremettero: "Cos'è successo?"


"Ha risvegliato il potere del sangue diabolico nel suo corpo usandomi, mentre io sono riuscito a riprendermi gradualmente grazie al nutrimento del sangue diabolico. Tuttavia, proprio quando stavo per distruggere la sua anima, mi sono reso conto che la sua forza di volontà era terrificante... Non solo ho fallito, ma sono diventato la sua marionetta!" Ruggì a malincuore l'anima del diavolo.


"Cosa?!" Xuanyuan Wentian si accigliò.


"Ora non solo non posso recuperare il suo sangue diabolico, devo dipendere da lui per sopravvivere, non posso sfidare i suoi ordini. Se morirà, allora anche la mia anima che sta iniziando a riprendersi sarà completamente estinta! Se non gli avessi fatto perdere i sensi, non potrei nemmeno mandarle una trasmissione!"


L'espressione di Xuanyuan Wentian si incupì e fece scrocchiare le ossa delle sue dita. Sorrise sinistramente: "Così mi stai dicendo che non solo ho sprecato mille anni di sangue e sudore, gli ho anche... dato un dono di congratulazioni..."


"No." Il tono del diavolo cambiò. "C'è ancora un altro metodo. Il potere che può portarle sarà ancora più potente. Allo stesso tempo però è molto più pericoloso. Dipende se... osa fare una scommessa!"
                                


                                



