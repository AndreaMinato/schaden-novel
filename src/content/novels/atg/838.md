---
title: Capitolo 838 – Fiamme Color Oro
pubDate: 2025-02-03T07:52:46.879Z
tags:
    - atg
---


<em>CAPITOLO SPONSORIZZATO, ringraziamo Venturola!
1 Capitolo in coda, 0/10,
-Schadenfreude</em>


Yun Che aveva sterminato il clan del Cielo Ardente perché i suoi parenti erano stati rapiti, tuttavia Xuanyuan Wentian non aveva esitato a tramare contro gli altri Luoghi Sacri e distruggere la potente famiglia reale Notte Eterna non perché provasse odio nei loro confronti, ma semplicemente per una "possibilità" che non poteva confermare!!


Questo era più che folle!


Lui, l'ultimo vendicatore, in realtà era una pedina... Inoltre ogni passo che aveva fatto era rientrato nelle sue previsioni!


"Xuanyuan Wentian... non... ci... riuscirai!!" Fen Juechen strinse la Divina Spada della Colpa e tremò mentre si rialzava. Quando aveva risvegliato il suo sangue diabolico, aveva già percepito l'esistenza dell'anima del diavolo nella spada.
Inoltre, al quindicesimo giorno del suo risveglio, aveva provato ad attaccare la sua anima e distruggere la sua coscienza. Tuttavia era riuscito a bloccarlo con molta difficoltà e aveva costretto l'anima del diavolo a sottomettersi.


Dalle parole di Xuanyuan Wentian, l'anima nella spada aveva cercato di distruggere la sua coscienza per poi rubare il sangue diabolico nel suo corpo per donarlo a Xuanyuan Wentian! Per questo poteva confermare che Xuanyuan Wentian aveva fallito l'ultimo passo!
"Eheheh, davvero?" Xuanyuan Wentian rise, allungando il suo palmo pallido verso il giovane. "Dovresti ringraziarmi oggi. Se non avessi voluto tenerti vivo, come saresti riuscito a sopravvivere fino ad oggi. Ti ho concesso così tanti anni di vita, così oggi è il momento che tu mi ripaghi!"


Xuanyuan Wentian lo strattonò indietro.


*Hrmmm*


La mente di Fen Juechen sembrò esplodere e risuonare un ronzio. La sua vista divenne un campo bianco, il suo sguardo si spense e poi il giovane cadde rigidamente a terra come una placca di legno.


Xuanyuan Wentian abbassò le mani, poi si girò e disse: "Iniziamo."


.....


Feng Xue'er correva verso nord senza fermarsi. Non sapeva, né osava fermarsi a chiedere indicazioni a qualcuno. Aveva solo la sensazione di aver lasciato il perimetro dell'Impero della Divina Fenice.


Il cielo si oscurò gradualmente e iniziò a calare il crepuscolo nei cieli ad ovest. La vasta regione di foreste sotto e la brezza fredda parve calmare lievemente Feng Xue'er. Da quando Xuanyuan Wentian era stato ostacolato da Fen Juechen fino ad ora, erano passate già diverse ore e non c'era ancora segno della sua aura dietro di lei.


Dopo così tanto tempo, doveva essere al sicuro.


Feng Xue'er rallentò gradualmente mentre stringeva Yun Che e diceva gentilmente: "Fratellone Yun, sei già al sicuro. So che non morirai così facilmente. Ti farò... stare meglio immediatamente."


Guardò giù per poi volare verso uno spazio stretto. Le ferite di Yun Che erano così gravi che non osava guardarle. Il filo di forza vitale che non si era dissipato era debole come il bagliore di una lucciola.
Stava per rinunciare al suo potere Origin della fenice che la Divina Fenice le aveva conferito per darlo a Yun Che... Sapeva bene che la gravità delle ferite di Yun Che non consisteva nelle lesioni esterne, ma nel fatto che i suoi organi erano stati tutti distrutti.
Inoltre, la gravità di questa distruzione era tale che perfino una grande divinità del firmamento non avrebbe potuto guarirlo. Anche se avesse rinunciato a tutto il suo potere Origin della fenice, tutto ciò che avrebbe potuto fare sarebbe stato di garantirgli un ultimo respiro per un breve periodo di tempo.


Tuttavia, a parte questo, non sapeva che altra scelta avesse.


Feng Xue'er discese gentilmente per poi posare a terra Yun Che. Il corpo del giovane era ricoperto di sangue, specialmente il suo petto... Queste condizioni miserabili fecero stringere il cuore a Feng Xue'er. Chiuse gli occhi perché non poteva più sopportare di guardare, sollevò le mani e iniziò a bruciare la sua preziosissima energia Origin della fenice senza esitare.


In quel momento tremò. I suoi bellissimi occhi che si erano appena chiusi si spalancarono all'improvviso e la sua espressione mostrò un intenso shock... Proprio in quel momento aveva sentito un'aura spaventosa sfrecciare da lontano per fissarsi su di lei.


La forza di quest'aura era di gran lunga superiore alla sua e superava perfino quella di Feng Zukui... era allo stesso livello in cui era Xuanyuan Wentian.


Proprio quando pensò che Xuanyuan Wentian l'avesse di nuovo raggiunta, due altre forti aure che non impallidivano in confronto alla precedente puntarono su di lei.


Risuonò una voce da lontano. "Oh? Non è la principessa Xue della setta della Divina Fenice? Abbiamo appena partecipato al suo banchetto questo pomeriggio, ma ora è a migliaia di chilometri di distanza. Che incredibile coincidenza potersi incontrare di nuovo."


Feng Xue'er ritirò le sue fiamme e si girò, vide tre persone nel cielo... Tre figure al pinnacolo del mondo del profound nel continente, tre dei quattro capi dei Luoghi Sacri!


Il Sacro Imperatore Huangji Wuyu, l'Egemone dei Mari Qu Fengyi, il Monarca Celeste Ye Meixie!!


Per evitare Xuanyuan Wentian, Feng Xue'er aveva portato Yun Che via ed era scappata a massima velocità senza fermarsi... Tuttavia aveva incontrato delle persone allo stesso livello di Xuanyuan Wentian e tre di loro!


Come poteva essere una coincidenza!


"Voi!" Feng Xue'er capì. I tre ovviamente avevano lo stesso obiettivo di Xuanyuan Wentian. Avevano continuato a seguirla, per questo erano qui!


Si mise di fronte a Yun Che e gridò con il tono più feroce che potesse usare: "Cosa... volete?"


"Non voglio dire troppe assurdità." Disse freddamente Qu Fengyi. "Ti abbiamo inseguito fino a qui. L'intelligente principessa Xue avrà capito già per quale motivo?"


"Tuttavia, a quanto pare, le condizioni del tuo fidanzato non sono molto buone." Huangji Wuyu distolse lo sguardo da Yun Che di cui non poteva percepire l'aura e disse: "Prima, nella città della fenice, tuo padre ci ha detto che Yun Che era già morto, ma non ci abbiamo creduto. Sembra che la setta della Divina Fenice non ci abbia mentito."


"Dato che è già morto, questo renderà le cose molto più semplici." Ye Meixie sorrise. Per loro Yun Che era già un uomo morto. Non era importante il motivo per cui era morto all'improvviso. Ye Meixie allungò la mano: "principessa Xue, dovresti consegnarci ubbidientemente Yun Che. Quando otterremo ciò che vorremo, posso assicurarti che non ti causeremo guai. Potremmo perfino restituirti il suo corpo."


Le ultime parole di Ye Meixie non erano menzogne. Anche con la loro forza assoluta, non c'era bisogno che facessero nulla a Feng Xue'er perché non avevano verificato la morte della Divina Fenice come Xuanyuan Wentian.
Potevano osare uccidere altri membri della setta della Divina Fenice, ma Feng Xue'er era il successore della Divina Fenice. Se l'avessero uccisa o gravemente ferita, indubbiamente avrebbero suscitato l'ira della Divina Fenice...


Non osavano affrontare l'ira della Divina Fenice a meno che non avessero altra scelta.


Nonostante non sapessero con certezza se fosse viva o no, anche un minimo dubbio li rendeva riluttanti a provocare la setta della Divina Fenice.


"Scordatevelo!" Nonostante l'immensa pressione dei tre capi dei Luoghi Sacri, l'aura di Feng Xue'er brillò come una scintilla in mezzo ad un uragano. I suoi occhi mostravano una determinazione senza precedenti: "Non vi lascerò mai più... fare del male al fratellone Yun!"


"Eheheh." Huangji Wuyu rise. "È già un uomo morto ma la principessa Xue è ancora così innamorata. È davvero lodevole."


"Il fratellone Yun non morirà!" Gridò Feng Xue'er. "Anche se siete tutti capi di Luoghi Sacri, siete così crudeli. Siete voi che dovreste morire! Prima nel Palazzo Supreme Ocean vi siete coalizzati per rubare qualcosa che apparteneva al fratellone Yun, ma vi è stata data una lezione dalla sua maestra.
Alla fine vi ha risparmiato e avete anche promesso di fronte a tutti che non avreste più fatto del male al fratellone Yun. Nonostante tutto questo, oggi non temete... che la maestra del fratellone Yun non vi uccida!"


Pensando alla terrificante ragazza vestita di rosso, i tre si raggelarono, ma solo per un momento. Ye Meixie iniziò a ridere: "Ahahahah, hai ragione. Non mi aspettavo che la principessa Xue avesse una lingua così sciolta. Avevamo davvero paura del demone vestito di rosso, ma sfortunatamente appartiene ad un altro mondo e se n'è già andata. Non tornerà mai più e ha perfino annunciato che avrebbe tagliato ogni legame con Yun Che. Sono sicuro che la principessa Xue l'abbia sentito chiaramente."


"Umpf, non dimenticherò mai la vergogna e il dolore che il demone mi ha causato!" La voce di Ye Meixie divenne fredda. "Tutto a causa di Yun Che! In origine volevo fargliela pagare a Yun Che, ma non avrei mai pensato che sarebbe morto così velocemente!"


"Non c'è bisogno di dire altro." La voce di Qu Fengyi divenne fredda. "Feng Xue'er, dato che Yun Che è morto, chiederemo solo lo Specchio del Samsara. Se è ancora con lui, lancia il suo corpo. Se è con te, allora farai meglio a consegnarlo ubbidientemente."


"Farai meglio ad ascoltarci ubbidientemente." Disse sorridendo Huangji Wuyu. "Devono sfogare la vergogna che hanno sofferto quel giorno. Se li farai intervenire, non posso assicurarti che il cadavere di Yun Che rimarrà completo."


Whoosh!!


I lunghi capelli di Feng Xue'er si arruffarono e divennero scarlatti. Le fiamme di fenice sul suo corpo arrivarono a trenta metri di altezza. In mezzo al fuoco emerse il profilo di una fenice che spiegò le ali. Il suo sguardo e la sua voce erano pieni d'odio e di determinazione: "Se vuoi fare del male al fratellone Yun... dovrete passare sopra le mie ceneri!"


"Umpf, così disubbidiente." Rise con indifferenza Ye Meixie.


"Andiamo." Disse a bassa voce Qu Fengyi.


BOOM!


Risuonò il rumore di un tuono. Ye Meixie e Qu Fengyi attaccarono simultaneamente. Sfrecciarono dal cielo verso Feng Xue'er. La ragazza era indubbiamente la più potente della sua generazione nel continente del Cielo Misterioso. Il suo talento naturale era impareggiabile in tutta la storia del continente, ma sotto l'immensa pressione dei due capi dei Luoghi Sacri, le sue fiamme furono ridotte della metà. Tuttavia il resto del fuoco continuò a bruciare ferocemente con la sua forte determinazione.


"Fratellone Yun, nonostante non sia ancora tua moglie, se posso accompagnarti nella morte, non avrei alcun rimpianto..." Feng Xue'er mormorò e avanzò verso i due capi dei Luoghi Sacri con risolutezza. Risuonò il grido di una fenice.


Proprio in quel momento Feng Xue'er vide un colore dorato e appariscente con la coda dell'occhio...


Era una sfera di fuoco, tuttavia aveva un colore dorato molto elegante! Le fiamme non erano grandi, sembravano che fossero apparse dal nulla e sfrecciavano verso Ye Meixie e Qu Fengyi come una cometa... Nell'istante in cui il raggio dorato discese, l'aura spaventosa dei due capi dei Luoghi Sacri fu messa completamente in ombra.


Ye Meixie e Qu Fengyi smisero di muoversi. Il raggio dorato li abbagliò. Sentirono un'oppressione al petto come se fossero stati soffocati da una placca di metallo ardente. Ciò che era ancora più spaventoso era il senso di pericolo che fece rizzare loro i capelli.


E questa sensazione proveniva dal raggio dorato.


Ye meixie e Qu Fengyi non ci pensarono nemmeno due volte prima di aumentare al massimo la loro aura per contrattaccare. Allo stesso tempo contarono sul contraccolpo per lanciarsi indietro.


Booom!


Con un'esplosione, le fiamme dorate furono disperse dagli sforzi dei due capi dei Luoghi Sacri. Il fuoco fu disperso per poi scomparire completamente. Ye Meixie e Qu Fengyi si ritirarono freneticamente con un'espressione pallida e, quando ripresero l'equilibrio, gridarono quasi allo stesso tempo: "Chi va là?!"


La sfera di fuoco aveva fatto sentire una pressione spirituale soffocante ai due... Nonostante Huangji Wuyu non fosse intervenuto, anche la sua espressione cambiò drasticamente. I tre capi guardarono verso l'alto e videro una piccola figura fluttuare giù dal cielo.


Era una ragazza vestita con abiti colorati. Sembrava piccola, ma i suoi occhi neri rivelavano una potenza e un'oscurità che non corrispondevano alla sua età. Il suo viso sembrava scolpito con perfezione, ma era così fredda che non mostrava alcuna espressione.


Ciò che attirava di più l'attenzione era il segno sulla sua fronte, il marchio dorato e scarlatto di un'impronta di fuoco che brillava.
                                


                                



