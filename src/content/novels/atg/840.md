---
title: Capitolo 840 – Fiamme Spietate di Rabbia
pubDate: 2025-02-03T07:52:46.880Z
tags:
    - atg
---


<em>CAPITOLO SPONSORIZZATO, ringraziamo Marco!
4 Capitolo in coda, 0/10,
-Schadenfreude</em>


"Andiamo." Mormorò a bassa voce Huangji Wuyu per poi aggiungere: "Non vi trattenete."


Huangji Wuyu attaccò per primo, le sue lunghe maniche ondeggiavano lievemente mentre emanava un'aura potente dall'alto. In un istante la pressione spirituale della piccola Imperatrice Demoniaca si annullò e l'area di diversi chilometri attorno a lei si rimpicciolì.


Il maestro del Santuario Absolute Monarch era il capo dei quattro Luoghi Sacri considerati divini dal continente del Cielo Misterioso e non aveva usato tutte le sue forze da molti anni.


Tuttavia non si trattenne minimamente mentre lanciava il suo primo attacco contro la piccola Imperatrice Demoniaca.


Questa era una semplice interferenza spaziale attuata contando sulla potente Energia Misteriosa ed era l'abilità spaziale di più alto livello del continente del Cielo Misterioso. La sola persona che poteva arrivare a questo punto contando solo sull'Energia Misteriosa era Huangji Wuyu. Lo spazio completamente distorto era sufficiente a fare a pezzi un Monarca di livello basso o intermedio.


Lo spazio si contorse in modo così scioccante che sembrava fosse un mare in tempesta. Tuttavia la figura della piccola Imperatrice Demoniaca non si distorse minimamente. L'intento omicida agghiacciante sfrecciò attraverso le increspature dello spazio per fissarsi sui tre capi dei Luoghi Sacri, non si era indebolito minimamente.


Booom!!!


La piccola Imperatrice Demoniaca sferrò un colpo di palmo e un "Burning Sun Rupture" esplose immediatamente nello spazio distorto. Una luce dorata abbagliante illuminò il mondo in quell'istante. Immediatamente lo spazio che si stava rimpicciolendo iniziò ad espandersi sparando innumerevoli frammenti di spazio verso Huangji Wuyu... e dietro c'erano delle fiamme del Corvo Dorato che sfrecciavano come comete.


"Davvero potente." Mormorò Huangji Wuyu, non era troppo sorpreso che la sua mossa fosse stata bloccata. Una luce bianca brillò nelle sue mani e apparì una lama senza filo grigia e bianca. Era lunga un metro e mezzo, ma in un istante arrivò a tre metri... Era conosciuta come la "Lama Senza Filo del Caos Primordiale" ed era considerata uno degli artefatti più potenti al Stadio Tiranno Misterioso.
Non solo era l'oggetto più sacro nel Santuario Absolute Monarch, era anche considerato un dono del cielo. Sembrava un oggetto normale, ma possedeva una forza in grado di dividere le montagne.


Vedendo che Huangji Wuyu aveva tirato fuori la sua Lama Senza Filo del Caos Primordiale, Qu Fengyi e Ye Meizie rallentarono il loro attacco per poi ritirarsi di un po' di passi.


L'espressione di Huangji Wuyu era calma. La Lama Senza Filo del Caos Primordiale tracciò una linea a mezz'aria, sembrava stesse schiacciando le fiamme dorate... In un istante un'aura spaventosa discese dall'alto. Era misteriosa e sconfinata, portava con sé una pressione indescrivibile. Mentre la lama si muoveva, i frammenti dello spazio che stavano sfrecciando verso Huangji Wuyu furono deviati e poi scomparirono.


Perfino le intense fiamme del Corvo Dorato rallentarono per poi scontrarsi con meno forza con la Lama Senza Filo del Caos Primordiale.


Huangji Wuyu fece un cenno noncurante con il polso, aveva intenzione di rompere completamente queste fiamme dorate, ma in quel momento la sua espressione placida come una brezza gentile cambiò all'improvviso.


"Uh?"


Quando le fiamme dorate entrarono in contatto con la Lama Senza Filo del Caos Primordiale, non esplosero, invece si attaccarono all'arma con tenacia, come un serpente, trasformandola in una lama fiammeggiante.
Huangji Wuyu rimase sbalordito da questo imprevisto, ma non si fece cogliere dal panico mentre riversava una potentissima Energia Misteriosa nell'arma... Immediatamente il potere di queste fiamme dorate si indebolì, ma divennero sempre più feroci un istante dopo, indebolendo velocemente il potere della Lama Senza Filo del Caos Primordiale. Le fiamme dorate si precipitarono verso Huangji Wuyu, impattando sull'Energia Misteriosa che lo proteggeva.


Boom!


Risuonò un tonfo mentre le fiamme dorate scoppiavano. Fu anche in quell'istante che Huangji Wuyu capì perché Qu Fengyi non aveva potuto fare nulla contro queste fiamme dorate. Quando il fuoco lo aveva avvolto, percepì una pressione spirituale senza precedenti. Sentì il suo cuore e la sua anima sussultare mentre iniziava a provare paura. Il calore ardente del fuoco era ancora più terrificante, lo fece sentire come se fosse entrato in un purgatorio mentre il fuoco si avvicinava.


"Calderone Imperiale dell'Origine Celeste!!"


Con shock e paura, Huangji Wuyu fece la decisione più corretta, lanciò la Lama Senza Filo del Caos Primordiale usando tutta la sua Energia Misteriosa per ritirarsi mentre creava una formazione profound sotto forma di turbine. Nel momento in cui il fuoco esplose, l'immagine di un enorme calderone grigio apparì all'istante, respingendo le fiamme.


Bang!!


Huangji Wuyu richiamò la sua arma, non era ferito, ma la sua espressione era solenne e non era più composta come prima.


"Sta bene?" Chiese a bassa voce Ye Meixie.


"Sto bene. C'è qualcosa di strano in quelle fiamme, sicuramente non è fuoco profound comune. Non disturbatevi più a mostrare la regalità di un maestro di un Luogo Sacro, attacchiamo insieme!" Lo spazio dietro Huangji Wuyu si ruppe all'improvviso e scomparì per poi arrivare dietro alla piccola Imperatrice Demoniaca. La Lama Senza Filo del Caos Primordiale puntò alla sua schiena.


La piccola Imperatrice Demoniaca si girò, le fiamme avvolsero il suo braccio destro delicato mentre attaccava Huangji Wuyu.


Clang! Boom!!


La Lama Senza Filo del Caos Primordiale tremò intensamente per poi piegarsi fino a diventare una luna piena. L'espressione di Huangji Wuyu cambiò nuovamente; aveva mostrato raramente la sua arma perché pochissimi erano degni di fargliela usare. Tuttavia la ragazza di fronte a lui non solo aveva toccato a mani nude la sua Lama Senza Filo del Caos Primordiale, c'era stato perfino un contraccolpo che aveva turbato il suo flusso sanguigno e la sua energia.


Non solo il suo fuoco era bizzarro, la sua forza misteriosa... era ancora più misteriosa e solida della sua!!


Il potere imbevuto nella Lama Senza Filo del Caos Primordiale fu dispersa all'istante, ma le fiamme della piccola Imperatrice Demoniaca dovevano ancora disperdersi. Inoltre questo fuoco si era trasformato in nove fiumi che si abbatterono su Huangji Wuyu con la velocità di un serpente, lo costrinsero a ritirarsi in condizioni patetiche.


Proprio quando la piccola Imperatrice Demoniaca stava per avanzare, un raggio di luce bianca scattò dall'alto. Era come un torrente che la bloccò per un istante. Dall'altra parte, un tuono improvviso scosse la terra. Qu Fengyi e Ye Meixie avevano usato tutta la loro forza misteriosa, Ye Meixie era illuminato dal bagliore del sole e della luna mentre la sua aura sconvolgente stava facendo tremare lo spazio intorno a lui. Il corpo di Qu Fengyi stava crepitando pieno di scariche elettriche, attorno a lei era tutto avvolto da luce viola.


La luce del sole e della luna sembrava un fulmine che avrebbe portato l'apocalisse; pareva una punizione divina che calava dal cielo. I due maestri avevano usato tutto il loro potere in un attacco combinato mentre un'area ampia dieci chilometri fu inondata da un indescrivibile campo di energia, investendo ogni cosa con la sua pressione.


Una luce fredda brillò negli occhi della piccola Imperatrice Demoniaca mentre il suo corpo piccolo e delicato si levò in cielo lasciando una scia di fuoco. Un enorme mare di fuoco esplose e si espanse avvolgendo sia Qu Fengyi che Ye Meixie.


BOOM BOOM BOOM BOOM BOOM BOOM BOOM...


I rimbombi risuonarono nell'aria mentre i fulmini tuonavano, ogni scoppio rischiava di squarciare il cielo stesso. Il potere dei due capi dei Luoghi Sacri si scatenò e la loro forza misteriosa venne spinta al limite prima ancora che passassero dieci secondi dal loro primo attacco. Questo potere era sufficiente a sgretolare montagne e a causare tsunami.


I maestri dei Luoghi Sacri erano esistenze al picco del continente del Cielo Misterioso e nessun altro poteva rivaleggiare con loro. Non poteva esistere una persona capace di resistere all'attacco combinato di due di loro, ma oggi avevano incontrato una persona del genere.


Anche contro la potenza di due grandi maestri di Luoghi Sacri, le fiamme di fronte a loro ricoprirono il cielo e la terra mentre divoravano velocemente il fuoco e la luce profound. Nemmeno un briciolo della loro energia riuscì a toccare la piccola Imperatrice Demoniaca.


Qu Fengyi e Ye Meixie erano sbalorditi. Non capivano l'identità della ragazza dagli abiti colorati e potevano credere a stento che una persona del genere esistesse in questo mondo. I due avevano lanciato simultaneamente i loro attacchi, eppure potevano a malapena ad affrontarla. Inoltre non riuscivano a comprendere queste fiamme dorate dal calore ardente, bruciavano costantemente i loro corpi e i loro spiriti.


Huangji Wuyu non avanzò immediatamente. Aggrottò le sopracciglia mentre fissava intensamente la figura avvolta dalle fiamme. Dietro di lui apparve lentamente un'ombra color nero.


"Sconfinato Dominio delle Stelle!!"


Bang!!


L'energia si diffuse dal suo corpo mentre un'area grigia si espanse velocemente travolgendo ogni cosa, sempre più spazio veniva avvolto da questo mondo grigio.


Dopo aver visto la mossa di Huangji Wuyu, gli sguardi di Qu Fengyi e di Ye Meixie si illuminarono e cambiarono posizione. Poi fecero pressione sulla piccola Imperatrice Demoniaca con una velocità fulminea. Le arte misteriosa Sun Moon si fusero con il potere del fulmine come un enorme campo di energia che sembrava creare un suo mondo indipendente, poi impattarono sulla piccola Imperatrice Demoniaca.


In quanto capi di Luoghi Sacri conoscevano bene i poteri l'uno dell'altro, così potevano coordinarsi in modo perfetto.


Il mare di fuoco di fronte alla piccola Imperatrice Demoniaca fu respinta dall'enorme campo di forza, scagliandola via come una soffice palla di cotone. Arrivò a diversi chilometri di distanza, cadendo direttamente nel dominio grigio di Huangji Wuyu.


All'istante la maggior parte delle fiamme della piccola Imperatrice Demoniaca si spensero e l'aura che emanava si indebolì rapidamente. Sembrava che il suo corpo fosse bloccato in una sostanza invisibile e viscosa, rendendole difficile perfino muoversi.


"Ahahahah!" Ye Meixie rise di cuore. "Bene! Ora che è stata bloccata nello Sconfinato Dominio delle Stelle dal fratello Huangji Wuyu diventerà un agnello al macello. Potrei catturarla da solo!"


"Smettila di dire assurdità e intervieni immediatamente... Non potrò mantenerlo a lungo!" Gridò Huangji Wuyu.


Ye Meixie rise freddamente e i lineamenti della sua figura si sfocarono. La sua lama brillò mentre un raggio di energia di spada sfrecciò verso la fronte della piccola Imperatrice Demoniaca. Qu Fengyi attaccò allo stesso tempo, il suo tuono terrificante calò sul nemico.


Feng Xue'er, che era fuggita lontano con Yun Che, non aveva lasciato il campo di battaglia e impallidì quando vide la scena. Diede un'occhiata a Yun Che e, dopo un momento di esitazione, scelse di posarlo a terra. Il suo corpo si riempì di fuoco di fenice e si precipitò in avanti: "Ti aiuterò!!"


Tuttavia, proprio in quel momento, il marchio tra le sopracciglia della piccola Imperatrice Demoniaca iniziò a bruciare all'improvviso e parve che un vulcano fosse eruttato attorno al suo corpo. Il fuoco che stava per spegnersi tornò a divampare con vigore mentre la sua aura iniziava ad aumentare rapidamente... Le sue pupille, che erano piene di freddo distacco, ora contenevano delle fiamme dorate.


"Questo... questo è?!"


Questo improvviso cambiamento sbalordì tutti e tre i capi dei Luoghi Sacri. Sentirono lo spazio attorno tendersi e un campo di forza spaventoso premere su di loro.


Bang!!


Il potente Sconfinato Dominio delle Stelle di Huangji Wuyu fu infranto come un guscio d'uovo. Prima che potesse reagire e capire il motivo per cui fosse crollato, Huangji Wuyu fu colpito da un'enorme contraccolpo che lo fece tremare. Impallidì e sputò una boccata di sangue denso.


"Cosa... cosa sta succedendo?" Mormorò tra sé e sé Huangji Wuyu colto dal panico. Alzò la testa e le sue pupille si rimpicciolirono... Sorprendentemente aveva visto l'immagine di un Corvo Dorato dietro la piccola Imperatrice Demoniaca.


"Corvo... Dorato?!" Huangji Wuyu sussultò con un tono sbalordito. In seguito ruggì: "Tu... sei la piccola Imperatrice Demoniaca?!"


Aveva visto personalmente l'immagine del Corvo Dorato prima, quindi era riuscita a riconoscerla ad una sola occhiata. Il Corvo Dorato che aveva visto allora era scarlatto, ma l'immagine apparsa dietro la piccola Imperatrice Demoniaca era dorata!


I soli in grado di materializzare l'immagine del Corvo Dorato erano membri della famiglia imperiale dell'Illusory Demon Realm. Inoltre al momento esisteva una sola persona con la stirpe della famiglia imperiale ed era la piccola Imperatrice Demoniaca!!


La piccola Imperatrice Demoniaca non rispose alla domanda. Alzò il braccio avvolto dal fuoco violento del Corvo Dorato e la spinse gentilmente verso Huangji Wuyu.


Un fiore di loto esplose di fronte all'uomo. Huangji Wuyu era incredibilmente forte e resistente e prima era riuscito a resistere alle fiamme della piccola Imperatrice Demoniaca. Tuttavia di fronte al loto, l'Energia Misteriosa che proteggeva il suo corpo crollò all'istante.
Prima che potesse riprendersi dallo shock e reagire, la figura dorata si era sfocata di fronte ai suoi occhi. Ora la ragazza dagli abiti arcobaleno era di fronte a lui, avvolta completamente dal fuoco dorato. Quegli occhi che sembravano aver congelato ogni emozione lo stordirono per un istante.


Una mano piccola e delicata premette contro il suo petto.


BOOOM!!!!


Le fiamme dorate scoppiarono facendo collassare l'Energia Misteriosa protettiva di Huangji Wuyu. La Lama Senza Filo del Caos Primordiale volò via dalle sue mani mentre precipitava giù come una meteora, schiantandosi contro il suolo e creando un buco profondo quasi cento metri.


"Fratello Huangji!!"


Ye Meixie non riusciva a crederci, ma non smise di muovere le mani. La sua spada in cui aveva concentrato la sua energia attaccava in continuazione da angolazioni diverse, ogni colpo mirava verso la parte sinistra del suo collo.


La piccola Imperatrice Demoniaca alzò lentamente un braccio mentre un nugolo di fiamme dorate si trasformò in una lama dorata. Menò un fendente verso Ye Meixie che era appena balzato verso di lei.


Quando la piccola Imperatrice Demoniaca aveva lasciato la Valle del Fulmine e del Fuoco del Corvo Dorato, le sue Storie del Mondo Ardente erano arrivate solo al terzo stadio, ma oggi era giunta al quinto. La spada che stava usando sorprendentemente era l'attacco del quinto stadio: "Golden Annihilation"!


In altre parole, al momento la piccola Imperatrice Demoniaca era ancora più forte rispetto a prima!


La spada di fuoco portò con sé uno straordinario loto di fuoco mentre colpiva, i suoi movimenti sembravano estremamente lenti. Eppure impattarono accuratamente contro la spada di Ye Meixie che si stava muovendo veloce come un uragano... con un tintinnio, l'arma di Ye Meixie si sciolse. L'enorme Energia Misteriosa che aveva radunato nella lama fu tagliata in due e fluì via per poi dissiparsi completamente.


Ye Meixie spalancò gli occhi, sentiva l'odore della morte avvicinarsi velocemente. La sua vista era stata riempita da quel bagliore dorato e letale. Il suo istinto di sopravvivenza gli fece usare tutta la sua energia per ritirarsi il più velocemente possibile...


La luce dorata colpì la sua spalla destra e, dopo un momento di resistenza, la tagliò.


Un grido miserabile squarciò l'aria e Ye Meixie fu scagliato via rotolando. Si teneva la spalla destra a cui ora mancava un braccio mentre si contorceva per l'agonia, le sue grida roche risuonavano nel cielo. Strabuzzava gli occhi e le sue pupille erano dilatate così tanto che sembrava non potessero più tornare alle loro normali dimensioni. Era un impareggiabile maestro Sacro... non poteva credere che stesse accadendo tutto questo...
                                


                                



