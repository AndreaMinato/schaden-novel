---
title: Capitolo 847 – Fiamme apocalittiche divorano il cielo
pubDate: 2025-02-03T07:52:46.880Z
tags:
    - atg
---


<em><strong>CAPITOLO SPONSORIZZATO, ringraziamo Marco!</strong>
1 Capitoli in coda, 0/10,
-Schadenfreude</em>


Boom!


Un dominio color oro si allargò, una luce abbagliante fiorì in questo mondo d'oscurità.


Sotto la piena potenza delle fiamme del Corvo Dorato, il dominio normalmente avrebbe coperto cinquanta chilometri di raggio attorno alla piccola Imperatrice Demoniaca, ma in questo mondo oscuro l'area arrivò a soli pochi chilometri per poi fermarsi. Anche la luce abbagliante aveva iniziato ad offuscarsi.


Gradualmente il dominio di fuoco che era stato appena attivato iniziò a rimpicciolirsi. Sembrava che il potere del fuoco della piccola Imperatrice Demoniaca fosse divorato da una gigantesca bocca invisibile. Anche se stava usando tutta la sua forza, non poteva rompere i ceppi imposti su di lei da questo mondo oscuro.


Più di dieci secondi dopo, il suo dominio di fuoco si era ridotto fino a mezzo chilometro e si stava ancora rimpicciolendo a causa della pressione terrificante.


La piccola Imperatrice Demoniaca era impassibile e la luce gelida nei suoi occhi era permeata da una cupa solennità. Stava sudando copiosamente in mezzo a questo silenzio mortale.


Capiva chiaramente che se non fosse riuscita a sfuggire a questo dominio oscuro, allora una volta che il fuoco fosse stato consumato completamente, sarebbe scomparsa in questa oscurità sconfinata.


Dopo che Xuanyuan Wentian aveva tirato fuori la sua spada diabolica, la sua Energia Misteriosa già terrificante era raddoppiata in potenza. Nel suo dominio, il potere della piccola Imperatrice Demoniaca era stato soppresso al punto da poter radunare le forze per ribaltare la situazione.


La luce delle fiamme si attenuò sempre di più mentre il freddo sinistro l'assaliva da ogni parte. Sembrava che un dio dei diavoli stesse cercando di inghiottire lei e il suo fuoco. Era estremamente agitata. Anche se avesse cercato di reprimere questa emozione, sarebbe tornata in seguito ancora più intensa.


La piccola Imperatrice Demoniaca chiuse nuovamente gli occhi smettendo di respirare per un momento. Non avrebbe permesso sicuramente che la sua anima collassasse prima del suo corpo. Gradualmente la luce del segno sulla sua fronte divenne più fioca mentre il dominio di fuoco si ridusse ad appena trecento metri di ampiezza.


Il suo corpo era ancora avvolto dal fuoco dorato, ma nella sua espressione solenne traspariva dolore.


"Che splendide fiamme, sono così impressionanti che le detesto."


La voce sinistra di Xuanyuan Wentian risuonò nell'oscurità.
"Questo è il dominio del dio dei diavoli e il suo nome è Notte Eterna. Può divorare ogni cosa in questo mondo, non importa se sia viva o morta e consuma completamente anche lo spazio e la luce. Concentra tutta la mia potenza e non esiste nessuno al mondo che può resistervi! Questo naturalmente include anche te! Tuttavia mi hai davvero sorpreso resistendo così a lungo."


"Anche se mi fa davvero piacere vederti lottare invano mentre affondi gradualmente nell'abisso, sono molto più impaziente di ottenere lo Specchio del Samsara! Così tu, ultimo ostacolo al mio obiettivo, sparisci in questo inferno mortale che ho preparato personalmente!!"


Nell'oscurità, una spada nera come la pece sfrecciò nel dominio e arrivò all'improvviso di fronte alla piccola Imperatrice Demoniaca.


Nel dominio oscuro, la percezione spirituale della piccola Imperatrice Demoniaca era stata davvero soppressa, quindi, scoprì con allarme la lama d'energia solo quando entrò a contatto con i confini del suo dominio di fuoco.


Quando la spada nera toccò il suo dominio, incontrò un po' di resistenza solo per un istante per poi squarciare le fiamme dorate. Lasciò una scia nera al suo passaggio mentre sfrecciava verso il petto della piccola Imperatrice Demoniaca.


La piccola Imperatrice Demoniaca si girò di lato e l'aura mortale la sfiorò. Quasi nello stesso istante decine di spade di energia volarono verso di lei da ogni direzione. Il suono dello spazio squarciato era molto simile agli ululati dei diavoli e dei fantasmi.


Anche se Xuanyuan Wentian possedeva un corpo e delle arti da diavolo, la sua anima e i suoi poteri originari non erano stati danneggiati nel processo, quindi era ancora l'uomo riconosciuto nel continente del Cielo Misterioso come spadaccino numero uno!


Ogni lama era potenziata dall'energia del Tomo Illusorio Notte Eterna e gli attacchi erano stati lanciati nel suo dominio, ciascun fendente era più che sufficiente a scagliare la piccola Imperatrice Demoniaca in un abisso mortale.


La piccola Imperatrice Demoniaca invece stava usando quasi tutto il suo potere per mantenere il suo dominio di fuoco. Altrimenti sarebbe stata inghiottita completamente dall'oscurità. Allo stesso tempo la sua percezione spirituale e i suoi movimenti erano repressi. Così per la piccola Imperatrice Demoniaca che era già sull'orlo del collasso, questi fendenti erano come le falci del dio della morte!


Boom!!


Le fiamme del Corvo Dorato si intorbidirono mentre tutte le lame di energia furono risucchiate nel dominio della piccola Imperatrice Demoniaca. Tuttavia non solo questi fendenti non furono distrutti e divorati dalle fiamme, iniziarono anche a sfrecciare entro i confini del dominio, trapassandolo.


Il dominio di fuoco si distorse per poi rimpicciolirsi nuovamente. La maggior parte dell'energia nera era stata bruciata, ma le sette lame rimanenti infilzarono il dominio, puntando verso la piccola Imperatrice Demoniaca...


BANG BANG BANG BANG BANG BANG BANG!!


Diverse luci nere esplosero sul suo petto e sulla schiena. La vista della piccola Imperatrice Demoniaca si oscurò e il suo corpo barcollò, ma si rifiutò ostinatamente di emettere un solo suono. Un rivolo di sangue colò lentamente dall'angolo della sua bocca, scivolando sulla sua gola e macchiando i suoi abiti colorati.


"Ahahahah..." Xuanyuan Wentian rise selvaggiamente: "Quanto è fresco quel sangue! Questo è il sangue nobile e dignitoso del Corvo Dorato! Tsk... sono il solo a questo mondo che può farti sanguinare e sono anche il solo che può... No, sono la persona che sta per distruggerti!"


"Questo è solo l'inizio, fammi vedere per quanto potrai continuare a lottare."


A centinaia di chilometri di distanza, le fiamme scarlatte della fenice dispersero l'oscurità, ma i volti di tutti erano diventati pallidi. Anche la ragazza più debole di Asgard Nuvola Gelida poteva percepire che l'aura della piccola Imperatrice Demoniaca stava per scomparire. L'intero sud era ricoperto di oscurità, sembrava che fosse stato inghiottito da un buco nero e che le ultime tracce di luce fossero sparite da tempo.


"No... non è possibile... non può essere vero... È impossibile che la piccola Imperatrice Demoniaca sia stata sconfitta!!" Gridò Numero Uno Al Mondo tremando. Il suo viso era mortalmente pallido e stava per perdere il controllo. All'improvviso ruggì e iniziò a precipitarsi fuori dalla barriera: "No! Aiuterò la piccola Imperatrice Demoniaca... In quanto giovane patriarca di una delle famiglie guardiane, come posso... come posso rimanere a guardare la piccola Imperatrice Demoniaca..."


"Anche se non potrò salvarla, allora userò questo inutile corpo per accompagnarla nella morte!!"


Numero Uno Al Mondo spalancò gli occhi mentre si precipitava in avanti con un ruggito. Xiao Yun non tentò di fermarlo, invece gridò a denti stretti: "Bene! Andrò con te!"


"Aspettate un momento!!" Feng Xue'er mosse il braccio e una barriera invisibile bloccò i movimenti dei due. Guardò verso nord e disse a voce bassa: "Rimanete qui a proteggere tutti. Andrò ad aiutare la piccola Imperatrice Demoniaca."


Feng Xue'er non aspettò una loro risposta. La luce del suo corpo brillò mentre lasciava la barriera e volava verso l'oscurità sconfinata a sud. Prima che avanzasse lontano, si fermò di colpo e i suoi occhi brillarono di gioia: "Questa... è la piccola Imperatrice Demoniaca!"


Poteva sentire chiaramente l'aura del Corvo Dorato che stava iniziando a resuscitare, gonfiarsi e diventare incredibilmente forte...


Era molto più intensa rispetto a prima!!


Lo spazio oscuro iniziò a palpitare come se fosse fatto da innumerevoli fantasmi che ridevano sinistramente. Sembrava che le spade di energia si stessero radunando insieme. La piccola Imperatrice Demoniaca aprì gli occhi. Le fiamme dorate nelle sue pupille ora erano incredibilmente fioche e il suo dominio che era sull'orlo del collasso, era stato soppresso così tanto che poteva vederne i confini.


"Xuanyuan Wentian..." La voce bassa e grave della piccola Imperatrice Demoniaca riecheggiò nel mondo oscuro. "Ho giurato... che anche a costo di morire, avrei distrutto le tue ossa per ridurle in cenere!!"


"Ahahahah!" Xuanyuan Wentian rise. Era chiaro che considerasse le parole della piccola Imperatrice Demoniaca delle assurdità insignificanti, ma prima che potesse rispondere con delle provocazioni, il suo tono cambiò lievemente: "Mmmmh?"


Una foschia di sangue uscì dalle labbra della piccola Imperatrice Demoniaca. In un attimo di secondo, il fuoco si accese e una luce abbagliante penetrò per quasi cinquanta chilometri in questo mondo oscuro. Questo bagliore fece rimpicciolire le pupille di Xuanyuan Wentian fino a ridurle a dei puntini e non riuscì ad aprire gli occhi.


"Cos'è... questo?!"


Le fiamme dorate bruciarono attorno alla piccola Imperatrice Demoniaca. Le fiamme non si espansero, ma la luce dorata che si irradiava verso l'esterno trapassò facilmente l'oscurità, illuminando i suoi confini. In un batter d'occhio questo mondo oscuro che assomigliava al caos primordiale era stato crivellato da raggi di fuoco.


"Tu..." Xuanyuan Wentian si coprì gli occhi con una mano e per un momento non osò guardare direttamente la luce. Questo era un dominio oscuro che apparteneva a lui, ma ora sembrava che fosse nato un sole nel suo centro!


C'era solo uno strato di fiamme dorate che bruciava sul corpo della piccola Imperatrice Demoniaca, ma il bagliore dorato che rilasciava poteva trapassare l'intero dominio. L'oscurità attorno si stava sempre più disperdendo.


Xuanyuan Wentian non poteva vedere la sua espressione. Avvolto da una luce dorata abbagliante, sollevò lentamente le mani. Le fiamme sul suo corpo seguirono i suoi movimenti e iniziarono a radunarsi nelle sue mani, condensando una spada lunga cinque piedi.


Era solo una fiamma lunga cinque piedi ed era come una lucciola in questa oscurità che aveva avvolto centinaia di chilometri. Di fronte a questo dominio, poteva essere definita minuscola ed insignificante. Tuttavia era come un ago avvelenato che aveva infilzato il cuore di Xuanyuan Wentian, lo fece ululare di dolore: "AAAAAHHHHHHHH... Tu... cos'hai fatto?!!"


La piccola Imperatrice Demoniaca non rispose o forse non poteva parlare. Tutto il suo potere era concentrato sulla spada di fuoco. Dopodiché menò un fendente lento verso il mondo di fronte a lei.


Questo era un "Golden Annihilation" che conteneva tutta la sua volontà e il suo potere, era la massima potenza mai mostrata nei diecimila anni di storia della famiglia imperiale Illusory Demon!


BOOOOOOOM


Creò una ferita nera inferiore a tre metri di lunghezza in questo mondo oscuro. Un istante dopo si espanse rapidamente e in un batter d'occhio arrivò a coprirlo tutto.


Dal punto di vista di Feng Xue'er e degli altri, sembrava che una luce dorata, abbagliante come il sole, avesse tagliato in due la rete oscura.


"Ha bruciato il suo sangue del Corvo Dorato... sbrigati ed esci da qui!!" Un ruggito terrorizzato e confuso risuonò dalla spada diabolica di Xuanyuan Wentian.


Rrrmb rrmb rrrmb...


La Regione del Ghiaccio Estremo stava tremando mentre il dominio oscuro tagliato in due iniziò ad affondare e collassare. L'oscurità che aveva perso il controllo iniziò a diffondersi in ogni direzione, ma fu consumata immediatamente dalle fiamme dorate che si erano levate al cielo.


"UUUUUUUWAAAAAAAAHHHHHHH!!"


Xuanyuan Wentian ora stava concentrando tutte le sue energie nel difendersi, ma il forte contraccolpo causato dal collasso del dominio della Notte Eterna lo faceva sentire come se fosse precipitato nell'inferno. Aveva appena ottenuto la sua Energia Misteriosa oscura, quindi era ben lontano dal controllarla perfettamente. A causa del contraccolpo non riuscì più a dirigerla. Infuriò e imperversò nel suo corpo e nel frattempo era stato inghiottito dal fuoco del Corvo Dorato, bruciandolo di nuovo.


L'aura oscura si stava ritirando mentre le fiamme diventavano sempre più feroci. Il cielo si era tinto d'oro. Tutta la neve e il ghiaccio nella regione si erano sciolti e perfino Feng Xue'er che era a centinaia di chilometri di distanza e possedeva il potere delle fiamme della fenice fu travolta dal suo potere e non riuscì ad avvicinarsi. Poté solo attivare la sua barriera più che poteva per proteggere le persone dietro di lei.


Rrrmb rrmb rrrmb...


Le fiamme vorticavano mentre ondate di calore riempivano il cielo e la neve della regione del Ghiaccio Estremo accumulato per innumerevoli anni si sciolse quasi tutta. Le nuvole non c'erano più e il vento freddo era diventato una raffica ardente.


Le urla miserabili di Xuanyuan Wentian si erano spente... così come l'aura che irradiava.


La piccola Imperatrice Demoniaca rimase in posizione con le mani verso il basso mentre rimaneva in silenzio al centro del mare di fiamme. Poteva sentire che ogni altra cosa era scomparsa... il dominio oscuro era svanito e l'aura di Xuanyuan Wentian non c'era più.


Era stato tutto bruciato.


La piccola Imperatrice Demoniaca abbassò lentamente le mani e chiuse gli occhi. Il suo corpo delicato iniziò a cadere dal cielo.


Mentre cadeva, il fuoco discese e si estinse...
                                


                                



