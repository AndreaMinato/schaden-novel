---
title: Capitolo 850 – Ritorno nel Regno Demoniaco Illusorio
pubDate: 2025-02-03T07:52:46.881Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


Feng Xue'er poté solo abbandonare l'inseguimento. Riposò per un breve momento per poi girarsi e dissolvere il resto dell'aura oscura, liberando tutti gli altri.


Xiao Yun e Numero Sette Al Mondo accorsero a sorreggere Xiao Lingxi e chiesero con preoccupazione: "Zietta, stai bene?"


Xiao Lingxi scosse la testa rigidamente come se non si fosse ancora ripresa dallo shock.


"Pensavo che saremmo morti... Inaspettatamente siamo sopravvissuti di nuovo." Dopo essere sfuggita a questa calamità, Chu Yueli quasi collassò priva di energie.


"Cos'è appena successo? Perché Xuanyuan Wentian è... impazzito all'improvviso?" Murong Qianxue non riusciva ancora a capire cos'è successo.


Forse i soli che sapevano di questo erano Numero Uno Al Mondo, Numero Sette Al Mondo e Xiao Yun. Numero Uno Al Mondo guardò Xiao Lingxi per un po' per alzare la testa e mormorare: "Alla fine ho incontrato una situazione in cui la gentilezza viene ripagata..."


In passato Xiao Lingxi non aveva lasciato che uccidesse Fen Juechen. Aveva perfino ignorato ogni pericolo, lo aveva portato nel clan Xiao e se n'era occupata personalmente... Ovviamente la ragazza era così debole da aver bisogno della preoccupazione e della protezione degli altri, eppure aveva usato la sua anima limpida come un cristallo per fare sentire Fen Juechen di nuovo un essere umano... aveva perfino rinunciato ad uccidere Yun Che per lei.


Oggi, a causa di Xiao Lingxi, questa persona dalla coltivazione più debole, con minor esperienza, che aveva bisogno di più protezione, per merito delle sue intenzioni gentili, si erano salvati tutti.


Se Xuanyuan Wentian avesse scelto qualcun altro per primo, il risultato sarebbe stato diverso. Tuttavia aveva preso di mira proprio lei..


Se Xuanyuan Wentian avesse esaminato i ricordi di Fen Juechen con serietà, avrebbe saputo che nel mondo cupo di Fen Juechen... Xiao Lingxi era la sola luce e il solo calore rimasto.


Ed era la sua unica parente in questo mondo.


Era stato perfino disposto ad abbandonare il suo intento omicida per lei, era una persona che Xuanyuan Wentian non avrebbe mai dovuto toccare.


Quando aveva allungato i suoi artigli malvagi verso di lei, la sua anima distrutta ed estinta era riuscita a radunare le forze per la disperazione...


l'Energia Misteriosa della piccola Imperatrice Demoniaca era esaurita e, prima, era stata messa sotto pressione da Xuanyuan Wentian. Al momento era così debole che non poteva stare in piedi. Feng Xue'er la sorresse, tollerò il dolore e le trasferì un po' della sua vitalità per poi affrettarsi da Yun Che.


Sembrava che non ci fossero stati cambiamenti nelle condizioni del giovane. Nonostante il trambusto, la sua forza vitale resisteva con ostinazione e permetteva a tutti di aggrapparsi a questa ultima speranza.
Feng Xue'er prese Yun Che dalle mani di Murong Qianxue e disse ansimando: "Dobbiamo andarcene immediatamente da questo posto, altrimenti... potremmo essere in pericolo da un momento all'altro."


"Ma dove possiamo andare ora?" Murong Qianxue guardò in lontananza e i suoi occhi mostrarono un bagliore triste: "Non esiste più... Asgard Nuvola Gelida..."


"Manderò immediatamente una trasmissione del suono al mio onorabile padre e mi farò mandare un'Arca della Divina Fenice. Allora noi..."


Feng Xue'er smise di parlare e tremò intensamente... Perché aveva sentito una mano fredda premere debolmente sulla sua piccola mano.


"Xue... er..."


Questa chiamata era debole come il ronzio di una mosca, eppure era assordante nel cuore di Feng Xue'er. Guardò in basso e vide Yun Che con gli occhi socchiusi, le sue labbra secche si stavano muovendo lievemente.


"Fratellone Yun... sei sveglio... finalmente sei sveglio." Mentre parlava, tutte le sue emozioni represse sembrarono sfogarsi e Feng Xue'er iniziò a piangere incontrollabilmente, in un batter d'occhio le sue guance si bagnarono.


Ciò che Yun Che le dava era un senso di calore di fiducia e dipendenza che era ancora più forte di quello che poteva darle suo padre. Finché fosse stato al suo fianco, sarebbe stata tranquilla e soddisfatta, non avrebbe sentito inquietudine.


Nonostante al momento Yun Che fosse più debole perfino di un bambino, il suo risveglio la fece sentire come se avesse trovato il suo porto sicuro. Si sentì libera di poter mostrare la sua debolezza e la sua impotenza senza trattenersi.


"Signore di Asgard!!" Tutte le signorine di Asgard Nuvola Gelida lo circondarono sorprese.


"Fratellone!!"


"Marito mio!!"


"Piccolo Che!!"


"Fratello Yun..."


Sembrava che avessero sentito tutti la chiamata di una divinità e la gente si affollò attorno a Yun Che. Sfuggire alla morte e vedere che Yun Che aveva ripreso coscienza aveva dato loro una piacevole sorpresa che li fece scordare della situazione difficile in cui si trovavano.


La piccola Imperatrice Demoniaca si avvicinò con il supporto di Numero Sette Al Mondo. Guardò Yun Che e disse con tono serio: "È un bene che tu sia sveglio... Tira fuori l'Arca Primordiale Misteriosa e portaci tutti nel Regno Demoniaco Illusorio!"


"Lo... so." Disse a bassa voce Yun Che. "So già tutto quello che è successo..."


"Ahhh?" Tutti ne furono scioccati. Xiao Yun lo fissò e disse: "Fratellone, tu... lo sapevi?"


"Tre giorni fa avevo già ripreso un po' i sensi." Disse lentamente Yun Che. "Potevo sentire i rumori all'esterno e capire la situazione dai cambiamenti delle aure. Tuttavia non importava quanto lottassi, non riuscivo a svegliarmi. Era come se... fossi separato dal mio corpo..."


Nonostante non potesse svegliarsi, né aprire gli occhi, aveva sentito chiaramente tutto quanto. Aveva cercato di svegliarsi, ma non importava quanto ci provasse, non era riuscito ad aprire gli occhi, né aveva sentito la presenza del suo corpo.


Quando Xuanyuan Wentian, che era sull'orlo della morte, era stato portato via dalla spada diabolica, Yun Che si era rilassato. Allora aveva sentito un lieve calore nel suo corpo... e aveva iniziato a riaprire gli occhi.


"In tal caso, risparmia le energie e smettila di parlare. Sbrigati e chiama l'arca." Disse ansimando la piccola Imperatrice Demoniaca.


Yun Che sorrise: "Caiyi, non ti preoccupare... per me... hai rischiato la vita... non mi lascerei morire mai in questo modo..."


Yun Che chiuse gli occhi e si concentrò. L'aria sopra di lui tremò e apparì l'immagine dell'Arca Primordiale Misteriosa.


"Maestra Murong... informate tutte le discepole di non resistere al richiamo." Ordinò debolmente Yun Che.


Murong Qianxue annuì, la sua espressione si riempì di emozioni contrastanti... Sapeva dove l'arca le avrebbe portate. Era un mondo completamente diverso che poteva essere definito il rivale del continente del Cielo Misterioso.


Tuttavia Asgard Nuvola Gelida era stata già distrutta e le loro radici erano svanite. Seguire il loro Signore di Asgard era l'unica alternativa rimasta.


Una sfera di debole luce bianca che proveniva dall'Arca Primordiale Misteriosa brillò su tutti quanti. In seguito, brillò ad intermittenza e il gruppo... incluse tutte le discepole di Asgard Nuvola Gelida, svanirono.


Dopodiché lo spazio vibrò intensamente prima che l'arca scomparisse nel nulla. Tutto ciò che era rimasto erano delle pianure selvagge che avevano subito un'enorme calamità, non si poteva trovare nemmeno un pezzo di terra intatto.


Dopo molto tempo, il calore ardente che riempiva il cielo si dissipò, l'atmosfera iniziò a raffreddarsi. In seguito all'arrivo del crepuscolo, la neve iniziò a cadere sporadicamente dal cielo. Gradualmente il terreno secco fu ricoperto da uno strato bianco.


.....


L'Arca Primordiale Misteriosa sfrecciò nell'aria attraversando all'istante cinquantamila chilometri.


Dopo essere usciti dall'Arca Primordiale Misteriosa, il paesaggio attorno era quello della città imperiale che si aspettavano, ma una pianura ampia e vuota. L'aria era piena di un'aura di fuoco eccezionalmente attiva.


"Questo posto è..." Numero Uno Al Mondo si girò e guardò verso nord per riconoscere istantaneamente dove si trovava: "La Valle del Fuoco e del Fulmine del Corvo Dorato!"


"Fratellone Al Mondo..." Disse debolmente Yun Che. "Nonostante sia sveglio, potrei perdere la vita in ogni momento. Solo lo spirito divino del Corvo Dorato potrà salvarmi. Per questo ho scelto questo posto... Per favore aiutate mio nonno e gli altri ad andare nella città imperiale e lasciate che mio padre li aiuti a sistemarsi... Dite ai miei genitori e a mio nonno... che tornerò sicuramente... sano e salvo..."


Queste parole strinsero il cuore a Numero Uno Al Mondo. Se anche Yun Che stesso aveva detto che stava rischiando di morire in ogni momento, era ovvio quanto fossero gravi le sue ferite. Non c'era da meravigliarsi che avesse scelto di fermarsi direttamente all'entrata della Valle del Fuoco e del Fulmine del Corvo Dorato. Inspirò con forza e annuì: "Fratellone Yun, non preoccuparti. Ti assicuro che li troverai tutti sani e salvi al tuo ritorno."


Yun Che sorrise con gratitudine per poi alzare debolmente la mano: "Nonno... zietta... YuÈer... starò... bene... Maestre... non ho mai scordato le volontà della precedente Signora di Asgard... Un giorno... vi porterò tutte... a ricostruire... Frozen... Cloud... Asgard..."


Dopo aver finito di parlare, Yun Che si rilassò, la sua vista si offuscò e perse di nuovo i sensi.


"Non tardiamo ulteriormente!" La piccola Imperatrice Demoniaca si accigliò e ordinò: "Xiao Yun, Numero Uno, portate tutti nella città imperiale. Xue'er, tu porta Yun Che. Andiamo nella Valle del Fuoco e del Fulmine del Corvo Dorato!"


"Ahh... va bene!"


Ogni secondo poteva fare la differenza per Yun Che. Feng Xue'er non ebbe nemmeno il tempo di sentire l'ansia dell'essere arrivata in un posto nuovo, abbracciò Yun Che con la mano destra mentre con la sinistra teneva la piccola Imperatrice Demoniaca e accelerò verso nord.


La destinazione dell'Arca Primordiale Misteriosa era estremamente vicina all'entrata della Valle del Fuoco e del Fulmine del Corvo Dorato. Feng Xue'er ignorò le sue ferite e si precipitò lì a piena velocità. Ben presto erano già arrivati alla Formazione Profound del Corvo Dorato che sigillava la valle.


La piccola Imperatrice Demoniaca tirò fuori il Sigillo dell'Imperatore Demoniaco e toccò l'artefatto. Due gocce di sangue colarono dalla punta delle sue dita. Una cadde sul Sigillo mentre l'altra in mezzo alla Formazione Profound. In seguito il Sigillo entrò e toccò il centro della formazione rilasciando uno strano rumore. L'entrata iniziò a ronzare e il blocco si indebolì per poi scomparire completamente.


La sola entrata alla Valle del Fuoco e del Fulmine era stata sgomberata di fronte ai loro occhi.


Dopotutto il sangue del Corvo Dorato era pur sempre tale anche se inattivo. Contando sul Sigillo dell'Imperatore Demoniaco, poteva comunque aprire forzatamente l'entrata.


"Sbrighiamoci!"


Un'ondata di calore ardente li colpì non appena si avvicinarono. L'aria era piena di un'aura di fuoco divina che era diversa dalle fiamme della fenice. Visto che l'origine del fulmine era stata consumata da Yun Che, la valle ora possedeva solo fuoco ed era priva di fulmini.


Feng Xue'er li sorresse mentre attraversava i pilastri e il mare di fuoco verso il posto in cui risiedeva lo spirito divino del Corvo Dorato. Più avanti c'era la loro unica speranza. Non osavano pensare... a cosa avrebbero fatto se nemmeno lo spirito avesse potuto salvare Yun Che...


