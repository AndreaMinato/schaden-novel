---
title: Capitolo 853 – La famiglia Yun riceve ospiti
pubDate: 2025-02-03T07:52:46.881Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


Xiao Yun e Numero Uno Al Mondo condussero il resto del gruppo che non aveva mai visto l'Illusory Demon Realm e si diressero verso il luogo dove dimorava la famiglia Yun.


La famiglia Yun aveva già ricevuto una trasmissione del suono in anticipo, quindi Yun Qinghong e Mu Yurou erano già al cancello principale per riceverli.


Dopo che xiao Yun guardò con ansia i due, si avvicinò velocemente per poi inchinarsi: "Padre, madre, vostro figlio è tornato."


Numero Uno Al Mondo lo seguì velocemente e si inchinò anche lui: "Patriarca Yun, signora Yun, è passato molto tempo."


Yun Qinghong mostrò un lieve sorriso mentre annuiva. Stese una mano per sollevare Xiao Yun, il suo sguardo caloroso si posò verso i volti estranei dietro di lui, incluso il gruppo di ragazze di Asgard Nuvola Gelida così belle da fare girare la testa. Proprio quando stava per fare domande, sentì Mu Yurou dire con tono ansioso: "Yun'er, dov'è Chen'er? Non è tornato con voi? E la piccola Imperatrice Demoniaca... è già tornata al palazzo?"


"Padre, madre, riguardo al fratellone e alla piccola Imperatrice Demoniaca..." Anche se Xiao Yun aveva già pensato a cosa dire lungo la strada, ora che vedeva lo sguardo preoccupatissimo di Mu Yurou, si fece prendere dal panico. Deglutì in silenzio per poi forzare un tono di voce rilassato: "In realtà il fratellone ha subito delle ferite prima di tornare. Così, quando siamo arrivati, la piccola Imperatrice Demoniaca lo ha portato nella Valle del Fuoco e del Fulmine del Corvo Dorato per chiedere al divino spirito di guarire le ferite del fratellone."


"Ah!!" Mu Yurou gridò allarmata mentre il suo sguardo colmo di gioia e anticipazione si riempì di paura. Afferrò il braccio di Xiao Yun e lo strinse tanto che le sue nocche sbiancarono: "Yun Che, lui... com'è rimasto ferito... Sono gravi le sue ferite... chi è stato a ferirlo... come sono le sue condizioni ora..."


"Io... il fratellone, lui..." Xiao Yun non era una persona capace di mentire. Inoltre ora era di fronte alla madre a cui voleva bene e rispettava di più. Quindi in quel momento non seppe cosa fare, balbettò e non riuscì a formare una frase coerente.


"Yurou, non c'è bisogno di preoccuparsi." Disse mostrando un sorriso rilassato Yun Qinghong, che diede un colpetto sulle spalle di Mu Yurou. "La tua preoccupazione ti ha davvero spossato stavolta. Che tu abbia dimenticato che non solo ChÈer ha delle tecniche di medicina incredibili e possiede una costituzione superiore ad una persona normale?
Può guarire anche delle ferite estremamente gravi, quindi, anche se sono particolarmente serie stavolta, la piccola Imperatrice Demoniaca non l'ha portato personalmente nella Valle del fuoco e del fulmine del Corvo Dorato? Dato il potere divino del divino Corvo Dorato, non importa quanto saranno gravi le sue ferite, riuscirà sicuramente a salvarlo."


"Sì, sì, sì, sì!" Disse frettolosamente Xiao Yun mentre annuiva. "Anche se il fratellone è stato ferito... e sono lesioni un po' più serie, nel momento in cui incontrerà il Corvo Dorato riuscirà a riprendersi in un attimo. Quindi non devi preoccuparti. Da ciò che ne sappiamo, il fratellone potrebbe tornare domani."


Le parole di Yun Qinghong riuscirono a calmare il panico di Mu Yurou. "Esatto... Il Divino Spirito ha così tanto riguardo per ChÈer, quindi non si tratterrà dall'usare il suo potere. ChÈer ritornerà sicuramente sano e salvo."


"Eheheh, naturalmente." Yun Qinghong rise e annuì. Allo stesso tempo una luce solenne brillò nelle profondità dei suoi occhi.


Sapeva molto bene quanto erano formidabili le capacità di recupero di Yun Che... ma stavolta era rimasto ferito così gravemente che non lo avevano nemmeno riportato a casa prima. Erano andati direttamente nella Valle del Fuoco e del Fulmine del Corvo Dorato.


Le ferite che aveva sostenuto dovevano essere estremamente gravi...


Cos'era successo esattamente nel continente del Cielo Misterioso?"


"Esatto! Padre, madre, ho trovato il nonno quando sono andato nel continente del Cielo Misterioso."


Xiao Yun si avvicinò velocemente a Xiao Lie e lo sostenne per poi aggiungere: "Questo è il mio nonno biologico. È stato anche lui a crescere il fratellone. Nonno, questi sono i miei genitori nel Regno Demoniaco Illusorio, mi hanno cresciuto per più di vent'anni e mi hanno trattato come un figlio loro. Li ho sempre considerati i miei veri genitori."


Xiao Lie osservò la coppia per poi fare un lieve inchino. "Rischiando di essere presuntuoso, devo dire che io, Xiao Lie, non riuscirò mai a ricambiare il favore che mi avete fatto crescendo Yun'er."


Xiao Lie non ricevette risposta per molto tempo. Da quando Xiao Yun lo aveva presentato, Yun Qinghong rimase pietrificato sul posto. Fissò Xiao Lie e tremò intensamente.


"Padre?" Xiao Yun lo guardò con curiosità quando notò che pareva avesse perso tutto il suo vigore all'improvviso.


Thump!!


Yun Qinghong cadde in ginocchio con un tonfo chinandosi di fronte a Xiao Lie.


"Padre!!" Urlò scioccato Xiao Yun.


"Ah! Pat... patriarca!!" Gli Anziani e i discepoli della famiglia Yun gridarono e impallidirono per lo shock.


Xiao Lie ne fu così scioccato che si ritrasse istintivamente di mezzo passo. Dopodiché però avanzò frettolosamente e stese una mano per aiutarlo a rialzarsi: "Cosa... cosa sta facendo... non lo deve fare!"


Anche se usò tutta la sua forza per sostenerlo, le ginocchia di Yun Qinghong rimasero piantate a terra e non si mosse lievemente. Accanto a lui, anche Mu Yurou si era inginocchiata, i suoi occhi erano velati dalle lacrime.


"Anziano Xiao..." Dagli occhi simili ad una tigre di Yun Qinghong stavano già sgorgando lacrime. "Io, Yun Qinghong, le ho fatto un torto... è stato a causa mia che il fratello Xiao Ying ha incontrato una calamità del genere durante gli anni migliori della sua vita. Sono stato io a distruggere la sua famiglia, separando tutti voi per più di vent'anni... ma non solo non ha portato alcun risentimento o odio nei nostri confronti, ha anche trattato ChÈer come sangue del suo sangue, crescendolo personalmente per più di dieci anni, permettendo alla mia famiglia di riunirsi..."


"Anche se avessi vissuto oltre dieci vite, io, Yun Qinghong, non riuscirei comunque a ripagare il debito che le devo. Non riuscirei comunque a ripagare il grande favore che ha fatto per noi..."


Quando Yun Qinghong aveva sentito personalmente da Yun Che che Xiao Ying era morto più di vent'anni fa, aveva provato una tale agonia da desiderare di essere morto. La sconfinata gratitudine e il senso di colpa che nutriva nei confronti di Xiao Ying aveva lasciato un nodo nel suo cuore. Così, quando aveva visto Xiao Lie, tutte le emozioni che aveva trattenuto si erano scatenate come un fiume in piena. Questo era il patriarca della famiglia Yun rispettato e ammirato da molte persone e stava piangendo come un bambino di fronte ad un vecchio debole e dall'aspetto fragile.


Mu Yurou stava piangendo insieme a lui perché sapeva molto bene quanto dolore provasse suo marito. Ora che il padre di Xiao Ying era di fronte a loro, era riuscito finalmente a sfogare il suo dolore.


Gli occhi di Xiao Lie si stavano inumidendo, Era faccia a faccia con il patriarca della famiglia più rispettata nel Regno Demoniaco Illusorio, una famiglia con una posizione paragonabile ad un Luogo Sacro del continente del Cielo Misterioso. Tuttavia una persona del genere si stava inginocchiando di fronte a lui, un vecchio che non poteva essere più ordinario, di fronte a tutti... Questo era un'emozione incredibile. Ora capiva finalmente perché suo figlio Xiao Ying sarebbe stato disposto a fare ciò che aveva fatto per lui in passato.


"Per favore alzatevi... alzatevi per favore." Xiao Lie provò a tirare su la coppia più e più volte. Disse con emozione: "Ciò che è successo in passato non è mai stata colpa tua, quindi come potresti essere in debito con noi? Mio figlio Xiao Ying è morto per difendere il suo amico e lo ha fatto senza alcun rimpianto, non ho mai provato il minimo odio o risentimento nei vostri confronti. Oggi Yun'er e ChÈer sono diventati uomini capaci di cose incredibili, quindi possiamo lasciarci il passato alle spalle. Perché dovremmo permettere che pesi ancora sui nostri cuori?"


Xiao Lie non solo non li biasimò, né provò risentimento, ma li incoraggiò a non tormentarsi al riguardo. Questo suscitò una moltitudine di emozioni nel cuore di Yun Qinghong, che per un po' pianse senza emettere un solo suono. Dopodiché si prostrò verso Xiao Lie.


I membri della famiglia Yun radunati dietro alla fine avevano capito che Yun Qinghong si stava inginocchiando verso la persona che aveva cresciuto Yun Che. In quel momento smisero di causare trambusto e provarono un profondo rispetto per il vecchio.


"Anziano Xiao." Ogni parola di Yun Qinghong risuonò come un clangore metallico. "Xiao Ying e io siamo fratelli, quindi il padre di Xiao Ying è anche mio padre. Mio padre è stato ferito da dei malvagi ed è mancato, non posso più rispettare il mio dovere come figlio, ma d'ora in poi sarai mio padre e io, Yun Qinghong, sarò tuo figlio... se osassi mancarle di rispetto, che il cielo mi punisca!"


"Onoratissimo padre, per favore accetti questo segno di rispetto dai suoi figli." L'atteggiamento di Yun Qinghong era estremamente serio mentre si prostrava insieme a Mu Yurou.


Anche se Yun Qinghong era molto più vecchio rispetto a Xiao Lie, questa scena non sembrava affatto inappropriata e tutti i presenti si sentirono commuovere.


Le lacrime scorrevano dai vecchi occhi di Xiao Lie. Non rifiutò il gesto di Yun Qinghong e accettò. Dopodiché stese una mano e li aiutò ad alzarsi: "Buoni, buoni figlioli, alzatevi presto..."


Stavolta Yun Qinghong accettò l'aiuto di Xiao Lie per rialzarsi.


"Questo è semplicemente splendido!" Disse con emozione Xiao Yun: "Lo spirito di mio padre nel cielo ne sarebbe sicuramente molto contento... Ah giusto, a parte il nonno, ho anche una zia."


"Padre, madre, questa è la mia zietta, il suo nome è Xiao Lingxi." Xiao Yun indicò la ragazza e la presentò.


"Oh, come puoi essere così impudente e chiamare una persona più grande di te per nome." Rimproverò Yun Qinghong con un sorriso mentre si asciugava le lacrime. Dopodiché disse alla ragazza con tono pacifico: "Signorina Xiao, ho sentito spesso menzionarti da ChÈer. Non posso proprio esprimere la gratitudine che provo per la cura e la preoccupazione cha hai mostrato nei suoi confronti mentre crescevi. D'ora in avanti sarai mia sorella. Se succederà qualcosa, non farti problemi a chiedere al tuo fratellone."


Quando Xiao Lingxi aveva visto per la prima volta i genitori di Yun Che, si era riempita di apprensione. Proprio quando pensava a come salutarli e a riferirsi a loro, le parole di Yun Qinghong la sbalordirono. Spalancò gli occhi mentre si agitava. Accettare non sarebbe stato un bene, ma nemmeno non farlo sarebbe stato conveniente. Così rimase sul posto, balbettando le parole che non si sentiva di dire.


L'intuito femminile di Mu Yurou le fece capire vagamente il motivo della reazione di Xiao Lingxi. Sorrise lievemente, avanzò e afferrò le mani di Xiao Lingxi. Dopodiché si rivolse a Yun Qinghong e alzò gli occhi: "Guardati, è ancora una ragazzina, ma un vecchio come te vuole immediatamente chiamarla sorella. La stai imbarazzando."


Mentre guardava Xiao Lingxi, l'espressione di Mu Yurou divenne calorosa: "Lingxi, non devi preoccuparti di lui. D'ora in poi potrai trattare questo posto come casa tua. Se hai bisogno di qualcosa, sentiti libera di farmelo sapere, non devi essere così cortese. Se vuoi chiamarmi sorella, allora sentiti libera di farlo, se vuoi chiamarmi zia, allora chiamami zia. Non devi seguire ciò che questi uomini hanno deciso per conto loro."


Yun Qinghong rimase esterrefatto dall'occhiataccia di Mu Yurou, così non ebbe altra scelta se non zittirsi.


"Sì... Z... zia." Xiao Lingxi divenne ancora più nervosa e la chiamò zia con tono confuso.


Questo saluto rallegrò Mu Yurou. In quel momento il suo sguardo fu attirato da una ragazza in particolare. Rimaneva ferma al suo posto, la forza misteriosa attorno a lei era debole, ma emanava un'aura raffinata e nobile che era difficile da descrivere. Inoltre quest'aria nobile non era qualcosa che una famiglia ordinaria potesse coltivare e, tra tutte le ragazze che aveva incontrato, solo la piccola Imperatrice Demoniaca le aveva dato questa sensazione.


Quando erano arrivati in questo strano mondo, la maggior parte dei nuovi arrivati erano apprensivi e riservati. Solo lei era imperturbata e tranquilla, era pittoresca ed elegante.


Mu Yurou ne fu incantata per un breve momento, poi fece una domanda diretta: "E chi potrebbe essere questa signora?"


"Eheh." Numero Sette Al Mondo ridacchiò mentre diceva con un tono contento: "Padre, madre, non continuavate a parlare della nuora, la principessa, che non avete incontrato? È proprio di fronte a voi."


"Ah... che sia..." Disse con un gridolino Mu Yurou. Anche lo sguardo di Yun Qinghong puntò verso Cang Yue con un lampo di sorpresa negli occhi.


Cang Yue avanzò e si inchinò: "La nuora Cang Yue porge i suoi saluti al padre e alla madre."


Ora che Mu Yurou aveva finalmente visto la nuora che non vedeva l'ora di incontrare giorno e notte, avanzò frettolosamente per aiutare Cang Yue a rialzarsi. Osservò con attenzione la donna, era così entusiasta che non sapeva cosa fare. "Brava bambina... Ah, ho perfino dimenticato di portarti un regalo di benvenuto..."


"Devi solo preparare un altro regalo allora. Madre, ho un altro segreto da dirti." Disse con un sorriso adorabile Numero Sette Al Mondo. "La cognata non è più una principessa, è l'attuale imperatrice della Nazione Ventoblu ed è conosciuta in tutto il continente del Cielo Misterioso. È semplicemente incredibile."


"Ahahahah!" Yun Qinghong rise e poi sospirò: "Sei davvero la ragazza che ha attirato l'attenzione di ChÈer. ChÈer è davvero un uomo fortunato."


"Non siamo riusciti a presentarci il giorno del vostro matrimonio... figliola, ti abbiamo davvero fatto un torto." Disse Mu Yurou con un tono affettuoso mentre guardava Cang Yue. Più la osservava e più sentiva che Cang Yue era una persona rara e che perfino il cielo avrebbe pochissime persone come lei.


Cang Yue scosse gentilmente la testa: "Riuscire a diventare la moglie di mio marito è la più grande fortuna che abbia mai avuto in tutta la vita, perché dovrei provare la minima afflizione? Oggi finalmente sono riuscita ad incontrarvi, quindi ho esaudito un mio grande desiderio. D'ora in avanti vi mostrerò il rispetto che vi devo in quanto vostra figlia insieme a mio marito."


"Ah, che brava figliola." Mu Yurou era così rallegrata che iniziò a piangere, ma non si dimenticò degli altri ospiti. Guardò le donne di Asgard Nuvola Gelida dietro e, nonostante la sua lunga esperienza, non aveva mai visto così tante rare bellezze dal temperamento incredibile. Solo una sola occhiata quasi la impressionava. Dopodiché chiese con voce esitante: "Queste signorine, non saranno... le concubine di ChÈer, vero?"


Anche se il numero era piuttosto esagerato, dato che sua moglie era un'imperatrice, avere diverse migliaia di concubine non dovrebbe essere troppo assurdo. Non c'era un detto come: l'harem imperiale è pieno di tremila bellezze..."
                                


                                



