---
title: Capitolo 854 – Attesa Angosciosa
pubDate: 2025-02-03T07:52:46.881Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


Proprio quando Xiao Yun stava per presentare Asgard Nuvola Gelida a Yun Qinhong e a sua moglie, sentì le parole di Mu Yurou e rimase così scioccato che le sue gambe quasi cedettero.


I visi color giada delle ragazze di Asgard Nuvola Gelida assunsero una lieve tinta rosa, erano completamente sbigottite.


Murong Qianxue avanzò e disse in tono rispettoso: "Patriarca Yun, signora Yun, siamo le discepole di Asgard Nuvola Gelida del continente del Cielo Misterioso. Yun Che è il nostro Signore di Asgard. Sei mesi fa ha salvato il nostro setta da una calamità e ci ha portato qui per farci sopravvivere. Perdonateci per esserci imposte, ma avevamo paura per la nostra vita."


"Oh?" Esclamò Yun Qinghong con un'espressione perplessa mentre annuiva. "Allora è così. Ho sentito ChÈer menzionare Asgard Nuvola Gelida prima, ma quando parlava del vostro nobile setta, ha detto che tradizionalmente accettate solo donne, come ha fatto ChÈer a diventare il vostro Signore di Asgard?"


"Questa... è una lunga storia." Murong Qianxue disse con solennità: "Se non fosse stato per il Signore di Asgard, allora Asgard Nuvola Gelida sarebbe scomparso da molto tempo dalla faccia della terra."


"Padre." Disse Xiao Yun. "Ti fornirò un riassunto dettagliato dei motivi per cui è accaduto dopo. Asgard Nuvola Gelida ha circa duemila discepole, questa è la prima volta che visitano l'Illusory Demon Realm e non hanno posto dove andare. Prima che il fratellone ritorni ti vorrei chiedere di dare loro un posto dove stare per il momento.


"Sì, naturalmente." Yun Qinghong annuì senza esitare. Yun Che aveva portato tutti loro nel Regno Demoniaco Illusorio, questo dimostrava il suo riguardo per Asgard Nuvola Gelida. Rifletté per un momento per poi dire a Murong Qianxue. "Se non le dispiace, allora voi fate potreste stare nelle residenze della nostra famiglia Yun finché non ritorna ChÈer?
Voglio anche rassicurarvi, ho sentito che Asgard Nuvola Gelida è freddo e distante dal resto del mondo e che il vostro setta non sarebbe mai disposto ad intromettervi negli affari dei mortali. Quindi darò anche l'ordine che nessuno si avvicini alle vostre residenze, così la vostra pace e la vostra quiete non saranno disturbate. E non ci sarà sicuramente nessuno dall'esterno che oserebbe entrare senza permesso."


Murong Qianxue si inchinò con gratitudine per poi dire: "In tal caso, allora ringrazio il patriarca Yun e la signora Yun per conto di tutte le discepole di Asgard Nuvola Gelida."


Bang!!


Risuonò un'enorme esplosione mentre le porte principali venivano aperte con violenza. Seguì subito un grido: "Settimo Tesoro, Settimo Tesoro!!"


"Padre?!" Gridò contenta Numero Sette Al Mondo mentre si girava a guardare Massima Ambizione Al Mondo che si precipitava da lei.


"Padre." Disse Numero Uno Al Mondo salutando suo padre.


Massima Ambizione però ignorò Numero Uno Al Mondo e si precipitò da Numero Sette Al Mondo ruggendo contento: "Mio Settimo Tesoro, finalmente sei tornata. Da quando eri piccola non ti sei separata da me per più di tre giorni, ma stavolta te ne sei andata per sei mesi. Mi sei mancata così tanto!!"


Numero Sette Al Mondo rimase a bocca aperta e si ritirò con un fruscio nascondendosi dietro Xiao Yun, così Massima Ambizione abbracciò l'aria di fronte a lui. Mentre sollevava le braccia, fissò con stupore Numero Sette Al Mondo che si stava nascondendo dietro suo marito. Disse con un tono ferito: "Sono passati solo sei mesi ma... ma sei già distante da tuo padre..."


"Coff, suocero." Xiao Yun spiegò frettolosamente: "In realtà... in realtà la settima sorella è incinta da sei mesi, quindi..."


"COSA?!" Ruggì saltando Massima Ambizione. La sua voce era così rumorosa che fece ronzare le orecchie di Xiao Yun.


"Questo... è vero?" Chiesero Yun Qinghong e Mu Yurou con sguardi piacevolmente sorpresi.


"Naturalmente è vero." Disse esasperato Numero Uno Al Mondo. "Padre, se la cara sette non avesse schivato il tuo abbraccio, avresti potuto ferire inavvertitamente tuo nipote."


Massima Ambizione scostò Xiao Yun con una mano e afferrò il braccio di sua figlia: "Andiamo! Settimo Tesoro, sbrigati e torna a casa con tuo padre. Ora sei incinta, quindi non devi bighellonare."


"Andare a casa? Non voglio." Disse Numero Sette Al Mondo arretrando: "Voglio rimanere con il fratello Yun."


"Cosa... come può questa canaglia sapere come prendersi cura di te? Ora sei incinta, se... succedesse qualche incidente..." Disse Massima Ambizione preso dall'ansia.


"Basta fratello Al Mondo." Disse Yun Qinghong avanzando frettolosamente: "Ti sei fatto prendere dall'emozione. Non c'è motivo per cui costringere tua figlia a tornare nella sua casa precedente. Inoltre Numero Sette al momento è una principessa reale, un titolo concesso personalmente dalla piccola Imperatrice Demoniaca."


Bang!!


Risuonò un'altra esplosione all'entrata della famiglia Yun, le porte principali che erano state appena chiuse si erano riaperte di scatto. Una risata fragorosa e spensierata che era piena di entusiasmo risuonò per tutte le residenze della famiglia Yun: "Ahahahah, ChÈer, il nonno è venuto a trovarti."


Mu Feiyan aveva portato con sé i suoi tre figli Mu Yubai, Mu Yuqing e Mu Yukong. Dopo che entrò, rimase sorpreso dal grande gruppo di fronte a lui. Mu Feiyan scorse con lo sguardo la folla, ma non intravide Yun Che. Così disse immediatamente lanciando occhiatacce a tutti: "E ChÈer? Dov'è ChÈer ora? Che non sia tornato con voi?"


"Padre, prima devi calmarti." Disse con un tono tenue Mu Yurou: "ChÈer è tornato, ma è rimasto ferito, così sta ricevendo la cura del divino spirito del Corvo Dorato. Dovrebbe tornare abbastanza velocemente..."


"COSA?!?" I capelli e la barba di Mu Feiyan si rizzarono immediatamente e il vecchio si sollevò in volo con rabbia: "Chi è stato?! Chi è stato quel bastardo che ha ferito ChÈer?! Parlate, chi è stato?! Lo farò a pezzi e lo ridurrò in poltiglia."


"Basta padre." Disse con tono secco Mu Yubai, sorridendo: "Con la piccola Imperatrice Demoniaca lì, il bastardo che ha ferito ChÈer dev'essere stato bruciato al punto che non ne sono rimaste nemmeno le ceneri. Cosa ti fa pensare che avresti qualche possibilità di distruggerlo?"


"..." Xiao Yun aprì la bocca per poi dire debolmente: "In realtà... In realtà nemmeno la piccola Imperatrice Demoniaca è riuscita a battere quella persona ed è rimasta ferita. È stata anche costretta a bruciare il suo sangue dell'origine... In effetti abbiamo rischiato di morire tutti lì."


Queste poche parole sbalordirono Mu Feiyan e gli altri, che impallidirono rapidamente. Yun Qinghong afferrò con ansia Xiao Yun e lo fissò: "Hai detto... che anche la piccola Imperatrice Demoniaca è rimasta ferita? E che è stata costretta a bruciare il suo sangue dell'origine?"


"Come... Com'è possibile?" Disse Mu Yukong con un'espressione scioccata e spaventata. "Come può esserci qualcuno che può contendere con la piccola Imperatrice Demoniaca in questo mondo... Come può essere?!"


"Le parole di Xiao Yun non sono minimamente esagerate." Disse con un sospiro Numero Uno Al Mondo.


Mu Feiyan, Massima Ambizione e Yun Qinghong si scambiarono occhiate sconcertate. Non riuscivano a credere alle loro orecchie. Yun Qinghong allentò la presa su Xiao Yun e, aggrottando le sopracciglia, disse con tono solenne: "Yun'er, raccontaci tutto ciò che è successo dopo che siete partiti per il continente del Cielo Misterioso."


"Penso che sarebbe meglio che racconti io questa storia." Disse Numero Uno Al Mondo facendo un passo avanti.


Immediatamente dopo l'elfo riferì dettagliatamente cos'era accaduto nel continente del Cielo Misterioso. Si concentrò in particolare su Xuanyuan Wentian, da quando aveva rapito Xiao Yun a quando aveva ridotto tutti in una situazione disperata. Riferì meglio che poteva ogni singolo dettaglio.


Una volta che Numero Uno Al Mondo arrivò alla fine della storia, Yun Qinghong e gli altri erano rimasti in stato di shock e non si ripresero per molto tempo.


"Il Duca Ming in realtà... era solo una pedina... in realtà era solo una pedina." Continuò a mormorare Massima Ambizione mentre scuoteva la testa.


"Da dove proviene il potere di Xuanyuan Wentian? Come mai nemmeno la piccola Imperatrice Demoniaca riesce ad affrontarlo?" Mu Feiyan non riusciva a riprendersi dallo shock.


"Vi ho già detto tutto ciò che so." Disse con tono grave Numero Uno Al Mondo. "Tuttavia ho trascorso la maggior parte del tempo a clan della Nuvola Vagante, così il fratello Yun e la principessa Xue avranno sicuramente più informazioni e sapranno più segreti di me. Potrebbero perfino sapere il motivo dietro il bizzarro cambiamento di Xuanyuan Wentian."


"Se tutto questo fosse vero, allora Xuanyuan Wentian dev'essere almeno dieci volte più temibile del Duca Ming." Disse Yun Qinhong chiudendo gli occhi e sospirando a fondo.


A Massima Ambizione venne un'idea e la sua espressione cambiò. Disse con tono solenne: "Dato che il potere di Xuanyuan Wentian è così terrificante e la sua ossessione per lo Specchio del Samsara è così intensa, allora quando si riprenderà dalle sue ferite attaccherà sicuramente il nostro Illusory Demon Realm... In questi anni hanno già costruito una formazione profound dimensionale che collegava i nostri continente, quindi non c'è motivo per cui non potrebbero riuscire a farlo ora. Non va bene! Devo informare tutte le città e le varie regioni ai confini. D'ora in avanti dovremo stare costantemente in guardia."


"Aspetta un momento fratello Al Mondo." Disse Yun Qinghong. "Non è consigliabile rendere pubblica la questione al momento. L'assoluta autorità della piccola Imperatrice Demoniaca è costruita sul suo potere assoluto. Se si sapesse in giro che è stata sconfitta, inciterebbe la paura e il panico. Dovremmo tenerlo nascosto e aspettare che la piccola Imperatrice Demoniaca ritorni dalla Valle del Fuoco e del Fulmine del Corvo Dorato prima."


"Sì, ha ragione." Disse Mu Feiyan annuendo lievemente. "Dovremmo evitare di diffondere queste notizie per ora. Dato che le ferite di Xuanyuan Wentian sono così gravi, non farà sicuramente delle mosse imprudenti per ora. Aspettiamo che la piccola Imperatrice Demoniaca torni prima di fare una decisione."


"Ah, abbiamo appena calmato il caos provocato dal Duca Huai. La piccola Imperatrice Demoniaca ha presidiato la terra con il suo potere e il suo prestigio e credevo che finalmente questo periodo di trambusto e disordini nel Regno Demoniaco Illusorio fosse finito, ma chi avrebbe pensato che..." Disse Massima Ambizione sospirando. "Viviamo in tempi davvero difficili."


Così Xiao Lie, Xiao Lingxi, Cang Yue e tutte le discepole di Asgard Nuvola Gelida furono trasferiti nella famiglia Yun.


Yun Qinghong considerava Xiao Lie come un padre e sarebbe andato a porgere i suoi rispetti ogni mattino e ogni notte. Si sarebbe occupato personalmente di ogni questione che riguardava Xiao Lie. Si prese anche cura di Xiao lingxi, temeva solo che subisse anche la minima offesa.


In quanto moglie del giovane patriarca, Cang Yue aveva una posizione notevole. Mu Yurou era sempre più soddisfatta di questa sua nuora col passare del tempo e avrebbe trascorso giorni interi con lei chiedendole del suo rapporto con Yun Che.


Xiao Yun e Numero Sette Al Mondo non tornarono al loro Palazzo del Re, invece rimasero nella famiglia Yun per accompagnare Xiao Lie e trascorsero ogni giorno con contentezza aspettando la nascita del loro figlio.


Yun Qinghong dispose personalmente anche il luogo dove sarebbero state le discepole di Asgard Nuvola Gelida.


Anche una sola di loro avrebbe avuto un aspetto mozzafiato, figuriamoci un gruppo così grande. Nei mille anni di storia di Asgard Nuvola Gelida non era mai successo che si spostassero tutte e si rivelassero al mondo. Quindi si poteva ben immaginare che trambusto avessero causato una volta entrate nella famiglia Yun.
Sia vecchi che giovani, ogni membro della famiglia Yun rimase sbigottito dalla loro bellezza. Si sentivano come se fossero entrati in qualche mondo dei sogni. Tuttavia il divieto rigido di Yun Qinghong rovinò tutte le loro fantasie. Così i discepoli della famiglia Yun poterono solo fissare le mura del cortile distante con un desiderio ardente. Perfino avvicinarsi alle mura sarebbe stata una pia illusione.


La famiglia Mu aveva mandato molte persone a sorvegliare l'entrata della Valle del Fuoco e del Fulmine del Corvo Dorato, ma anche quando passò un intero giorno, la formazione all'entrata rimase chiusa e non ne uscì nessuno.


Sette giorni...


Dieci giorni...


Quindici giorni...


Un mese...


Era passato un mese intero, ma la piccola Imperatrice Demoniaca e Yun Che non erano ancora usciti dalla Valle del Fuoco e del Fulmine del Corvo Dorato. A questo punto nemmeno Yun Qinghong riuscì a mantenere la calma. Iniziò a recarsi da solo all'entrata della valle prima dell'alba e osservava la formazione profound per vedere se ci fossero stati dei cambiamenti.


Poteva solo consolarsi con la certezza che Yun Che doveva stare bene, altrimenti la piccola Imperatrice Demoniaca e la principessa Xue sarebbero uscite da tempo dalla Valle del Fuoco e del Fulmine del Corvo Dorato.


Dovevano avere un motivo molto importante per rimanere lì per così tanto tempo.


Così, con questa fretta e ansia sempre maggiore passarono lentamente tre mesi. Era stata un'attesa lunga ed angosciante.


Tuttavia, mentre erano ancora ignari della situazione, una nuvola oscura si stava avvicinando lentamente all'Illusory Demon Realm.
                                


                                



