---
title: Capitolo 857 – Difesa Resistente
pubDate: 2025-02-03T07:52:46.882Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


"Cos'è quest'aura inquietante e malvagia?" Il Grande Anziano Yun Waitian strinse i denti e disse: "L'aura della Fiamma Diabolica del Duca Huai era soffocante, ma questa... è ad un altro livello."


"Da come stanno le cose, è inutile pensarci. Faremo meglio a prepararci a difendere la città con tutte le nostre forze. Solo dopo essere sopravvissuti oggi avremo una possibilità per pensare ad altre questioni. Se falliremo... non ci sarà più un domani per noi!" Disse severamente Yun Qinghong.


Il patriarca parlava raramente con pessimismo e questa era la prima volta che diceva qualcosa di così avvilente. Il Secondo Anziano Yun Duanshui scosse la testa e disse ancora incredulo: "Xuanyuan Wentian è davvero così spaventoso?"


Yun Qinghong non rispose, guardò avanti e disse con freddezza: "Xuanyuan Wentian, esci fuori. Agire di soppiatto è solo ridicolo!"


"Eheheheheh... Ahahahah!!"


In lontananza, le nuvole cupe rimbombarono e una risata profonda riecheggiò nel cielo. All'improvviso le nuvole sembrarono diffondersi fino a ricoprire metà della città Imperiale dei Demoni. Oscurarono istantaneamente la città, specialmente la regione in cui c'erano le famiglie Yun e Al Mondo. Sembrava fosse calata la notte e la risata che risuonava nel cielo divenne spudorata e isterica.


"Yun Qinghong, sei tu che sei venuto a ricevere me, un Sovrano Impareggiabile. Che la tua piccola Imperatrice Demoniaca sia scappata con la coda tra le gambe?"


Una figura discese lentamente. Era circondata da un'aura nera e i suoi occhi emanavano un bagliore tetro ed inquietante. In seguito alla sua comparsa, tutti sentirono un'aura gelida che li fece tremare incontrollabilmente.


Nonostante fosse ancora nella parte settentrionale della città Imperiale dei Demoni, l'aura e la sua voce si erano diffusi per tutta la città.


Quasi tutti nella città Imperiale dei Demoni dubitavano che Xuanyuan Wentian fosse così spaventosamente potente e che la loro preparazione fosse stata troppo esagerata. Tuttavia, vedendo quest'aura, anche coltivatori potenti come Sovrani non poterono trattenersi dal tremare.


Finalmente avevano capito quanto era spaventoso l'avversario che stavano per affrontare.


La figura apparsa nell'oscurità fece strizzare gli occhi a Yun Qinghong... perché, nonostante sembrasse lo Xuanyuan Wentian che conosceva, la sua aura era completamente diversa.


"Esistono... esistono davvero tecniche per impossessarsi di un altro corpo?!" Massima Ambizione non solo aveva visto Xuanyuan Wentian prima, ma aveva anche combattuto contro di lui per un po' cento anni fa. Poteva riconoscere la voce di Xuanyuan Wentian, ma la persona apparsa di fronte a lui era un volto nuovo.


"Vuoi incontrare la piccola Imperatrice Demoniaca? Prima dobbiamo vedere se ne sei degno!" Yun Qinghong allungò la mano e tirò dritto verso la Grande Formazione della città ora che Xuanyuan Wentian era proprio di fronte a lui. Aveva contato sulle descrizioni di Numero Uno Al Mondo e di Xiao Yun per prevedere quanto fosse potente Xuanyuan Wentian e non osava sottovalutarlo affatto. Alla fine aveva fatto una decisione del genere... Ora che il nemico era davanti a lui, si era reso conto con stupore che le sue abilità andavano oltre alla sua immaginazione.


E la superava di gran lunga.


Dalle parole di Xiao Yun e Numero Uno Al Mondo, tre mesi fa Xuanyuan Wentian era riuscito solo a stento a sconfiggere la piccola Imperatrice Demoniaca e non era così potente come adesso.


Non poteva immaginare come Xuanyuan Wentian avesse ottenuto una forza che superava quella della piccola Imperatrice Demoniaca.


"Eheheheh." Xuanyuan Wentian rise con disprezzo. A parte Yun Qinghong, di fronte a lui c'erano decine di migliaia di altri praticanti del mistero, ma il suo sguardo mostrò un po' di pietà: "Yun Qinghong, sembra che non sappia ancora in che situazione ti trovi."


"Il Duca Ming, quello stupido maiale, continuava a lodarti e ti considerava il suo più grande ostacolo da superare. Pensavo che fossi eccezionalmente intelligente, ma a quanto pare sei un altro patetico e stupido verme. Credi di poterti opporre a me inutilmente. Eheheheh, mi vuoi fare divertire un po'?"


Yun Qinghong non aveva mai sentito un tono così arrogante prima. Tuttavia non era intenzionale, era dovuto alla sua forza assoluta che gli faceva sottovalutare il mondo intero e ogni creatura vivente.


"Xuanyuan Wentian, quali sono... le tue intenzioni?!" Ruggì Massima Ambizione Al Mondo.


"Le mie intenzioni?" Xuanyuan Wentian chiuse gli occhi. "Naturalmente di uccidere e prendere ciò che voglio. Tutto ciò che volevo era lo Specchio del Samsara e non mi sono mai interessato al vostro Illusory Demon Realm. È un peccato che non solo la vostra piccola Imperatrice Demoniaca si sia rifiutata di ascoltarmi, ha anche danneggiato il mio corpo. Ci ho messo un mese intero per riprendermi. Questa è una colpa imperdonabile."


Xuanyuan Wentian stese lentamente una mano, il suo palmo era rivolto verso il basso e il suo sguardo era cupo come quello di un fantasma: "Non solo voglio farla a pezzi, ridurrò anche in cenere la vostra Città Imperiale dei Demoni! Farò sapere a quella donna sciocca quali sono le conseguenze nel farmi arrabbiare! Dopo che tutti voi andrete all'inferno, non dimenticatevi che è stata quella donna sciocca a condurvi alla morte!"


"Non perdete tempo a parlargli!" Disse con tono cupo Yun Qinghong. Anche se si trovava in una situazione del genere, non era minimamente spaventato: "Ormai è diventato un pazzo... no, è sempre stato un pazzo! Difendiamo la Città Imperiale dei Demoni!"


"Solo voi? Con la vostra patetica barriera? Ahahahah..." Xuanyuan Wentian rise istericamente: "Tsk, tsk, patetici. Rimarrete per sempre vermi patetici che pensano che un mero Sovrano sia il pinnacolo della coltivazione. Non potrete mai comprendere cos'è la vera forza. Peccato. Che peccato. Sia i vostri cosiddetti guerrieri che la barriera che ritenete così forte, di fronte a me è tutta spazzatura!"


"Guardate bene cos'è la vera forza!"


Luce nera divampò dal corpo di Xuanyuan Wentian. Una spada nera come la pece discese dal cielo puntando dritta verso Yun Qinghong, mentre sfrecciava lacerava lo spazio.


Crack!!


Il raggio nero si scontrò con la Grande Formazione della Città. La barriera traslucida iniziò a riempirsi di crepe all'impatto, tuttavia non si ruppe e le fessure iniziarono a ripararsi lentamente.


"Oh?" Xuanyuan Wentian guardò la barriera di sottecchi, ovviamente era rimasto sorpreso.


Anche Yun Qinghong e gli altri ne furono scioccati.


Questa Grande Formazione della Città che l'Illusory Demon Realm aveva attivato senza badare a spese era stata danneggiata da un raggio noncurante di Xuanyuan Wentian.


"Patriarca..." Dietro Yun Qinghong, le voci di alcuni Anziani iniziarono a tremare.


"Preparatevi." Disse freddamente Yun Qinghong. "Lasciate perdere ogni dubbio. È così forte. O ci difenderemo fino alla morte o moriremo!"


"Lasciate che vi ricordi ancora che dalla Grande Formazione della Città si può uscire e non entrare. Non precipitatevi fuori per sbaglio!"


"Una mera barriera e sperate di fermare un Sovrano Impareggiabile come me?" 


Nonostante il raggio di Xuanyuan Wentian fosse stato noncurante, aveva comunque la forza di un coltivatore ad un passo del Stadio Divino Misterioso. Il fatto che non avesse distrutto in un solo colpo la protezione aveva danneggiato lievemente la sua autostima. Tutta l'aura negativa nel suo corpo divampò e la sua voce divenne così bassa da essere soffocante.


"Scoprirete quanto siete ridicoli!"


Gridò Xuanyuan Wentian e una nebbia nera si sollevò dal suo corpo. Una figura nera scattò in avanti e afferrò la barriera con la mano destra infusa di Energia Misteriosa oscura.


"Proteggete la barriera!!!"


Con un ruggito di Yun Qinghong, i discepoli della famiglia Yun in attesa sfrecciarono nel cielo come uno stormo di aquile maestose. Rilasciarono tutta la loro Energia Misteriosa senza trattenersi e si trasformarono in fulmini che riempirono il cielo, colpendo la formazione con tutta la loro forza.


L'energia che impattò sulla barriera aumentò la difesa della barriera. Questo fece brillare la protezione di un viola color gemma.


Bang!!!


Xuanyuan Wentian attaccò la formazione e una sfera di luce nera esplose all'istante. La formazione cedette lievemente, ma non si spaccò. Non c'erano nemmeno fessure nella formazione. Poi un contraccolpo che superava l'immaginazione del nemico lo colpì, facendolo volare per trecento metri.


"Ci siamo... riusciti!" Gridò agitato Xiao Yun.


"Eheh..." Gli occhi pieni di luce nera di Xuanyuan Wentian fissarono la barriera che aveva sottovalutato. "Una formazione difensiva che può radunare Energia Misteriosa dall'interno. Il piccolo Illusory Demon Realm ha davvero una barriera del genere!"


"Umpf! Questo è stato il prodotto dell'astuzia e della forza dei nostri antenati. Ora contiene anche tutta la nostra potenza e la nostra determinazione." Disse tranquillo Yun Qinghong: "Non è qualcosa che un pazzo possa distruggere."


"Eheh, davvero?" Xuanyuan Wentian rise in modo sinistro e freddo. "Il mio potere ha superato i limiti di questo mondo. Non c'è nulla al mondo capace di fermarmi. Figuriamoci una mera barriera!!"


Xuanyuan Wentian ondeggiò le braccia, dietro di lui rimbombò un'aura nera. L'energia oscura si trasformò in dieci tentacoli neri che attaccarono la barriera di fronte a Yun Qinghong.


La Purple Cloud Art di Yun Qinghong era stata già attivata al limite. Entrambi i suoi palmi erano diventati color viola e tenevano la parte della barriera che l'energia di Xuanyuan Wentian stava per colpire. Tutti gli Anziani e i discepoli della famiglia Yun fecero lo stesso e gridarono mentre riversavano la loro energia nella barriera.


La parte più speciale della Grande Formazione della Città era che poteva assorbire l'Energia Misteriosa delle persone all'interno e trasformarla in potere difensivo. La Grande Formazione della Città era divisa in otto parti. Qualunque energia che la colpiva dall'interno si sarebbe trasformata in potere difensivo e la sua efficienza sarebbe stata eccezionalmente alta.


Questa Grande Formazione della Città esisteva già da migliaia di anni, ma questa era la prima volta che veniva utilizzata. Il suo potere suscitò sorpresa e fece provare speranza a tutti.


Bang bang bang bang bang...


Ci furono dei rumori assordanti, come se fossero cadute delle meteore. La forza di Xuanyuan Wentian era spaventosa, ma la formazione che era diventata viola non mostrò segno di rottura. Nonostante potesse apparire occasionalmente una fessura, sarebbe scomparsa immediatamente.


Nonostante la famiglia Yun fosse forte, sarebbe andata incontro alla distruzione affrontando direttamente Xuanyuan Wentian che era ad un passo dalla via del divino.


Tuttavia un potere difensivo creato con tutta l'Energia Misteriosa della famiglia Yun non era qualcosa che Xuanyuan Wentian poteva distruggere facilmente!


Vedendo che la formazione era rimasta illesa, il bagliore nero negli occhi di Xuanyuan Wentian iniziò a diventare ancora più sinistro. La fissò e ruggì mentre migliaia di raggi di spade nere riempirono il cielo.


"Inutile lotta... Potete morire tutti ora!!!"


Migliaia di raggi neri precipitarono verso il basso come una pioggia apocalittica.


"Difendetevi con tutte le vostre forze!!!" La Purple Cloud Art di Yun Qinghong che era stata già attivata al massimo aumentò forzatamente di un altro livello. Allo stesso tempo gridò: "Fratello Al Mondo!!!"


Screeeeeeeeeeee....


La spada nera come la pece infilzò ferocemente la barriera come una lama infernale. Nonostante fossero protetti dalla barriera, tutti i discepoli della famiglia Yun stavano sperimentando una pressione mortale che non avevano mai sentito prima. I loro occhi si iniettarono di sangue e colpirono tutti come pazzi usando tutte le loro forze per sostenere la barriera che avrebbe deciso il fato dell'intera Città Imperiale dei Demoni.


Cra-crack...


Sotto l'impatto del raggio di luce nero, il bagliore viola sulla barriera iniziò a dissiparsi poco a poco. Emanò uno stridio assordante e delle fessure iniziarono a formarsi e a diffondersi.


In quel momento, dopo un ruggito di Massima Ambizione Al Mondo, tutti i membri della famiglia Al Mondo che non erano intervenuti all'inizio, balzarono e scagliarono migliaia di luci profound color verde pallido.


Clanggg!


La barriera viola che proteggeva la città iniziò ad emanare un bagliore verde giada. Le fessure sulla barriera scomparirono velocemente. Il raggio nero continuò a discendere con ferocia, ma non riuscì più a danneggiare la protezione.
                                


                                



