---
title: Capitolo 859 – Ritorno
pubDate: 2025-02-03T07:52:46.882Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


La crisi era temporaneamente passata. Tuttavia era costata la vita dei tre Grandi Anziani della Famiglia Yun. L'intero clan si riempì di grida tristi, anche la famiglia Al Mondo e la folla di praticanti dell'Illusory Demon Realm avevano gli occhi velati dalle lacrime... Erano degli onorati Grandi Anziani di una Famiglia Guardiana, eppure non solo non erano riusciti a morire pacificamente di vecchiaia, ma le loro morti erano state così tragiche che non erano rimasti nemmeno i loro cadaveri.


"Xuanyuan... Wen... Tian!!" Yun Qinghong tremò, la sua espressione era diventata ancora più feroce di Xuanyuan Wentian. Gridò il suo nome, eppure queste brevi parole portavano un risentimento immane.


"Non siate troppo ansiosi." Disse sinistramente Xuanyuan Wentian. "Presto li seguirete tutti all'inferno!"


Un raggio di spada nero come la pece si sollevò dalla Spada Diabolica Notte Eterna e, accompagnata dalle risate smodate di Xuanyuan Wentian, bombardò la superficie della barriera. Un raggio di luce caricò creando decine di fessure nella formazione.


"Fratelli... Dobbiamo resistere ad ogni costo!! Specialmente i nostri figli e le nostre figlie della famiglia Yun... Non dovete lasciare che le vite dei tre Grandi Anziani vadano sprecate!!"


Ruggì con voce roca Yun Qinghong. Un'energia selvaggia si riversò nel suo corpo prima stanco mentre attaccava disperatamente la barriera. Con dolore, tutti i praticanti del mistero dell'Illusory Demon Realm scatenarono i loro poteri. Rilasciarono l'energia per resistere alla Spada Diabolica Notte Eterna nonostante la loro stanchezza crescente.


Era già incredibilmente difficile riuscire a resistere così a lungo contro Xuanyuan Wentian. Il nemico, che ora brandiva la Spada Diabolica Notte Eterna, era fin troppo spaventoso. Le morti dei tre Grandi Anziani della famiglia Yun avevano concesso loro un piccolo momento di respiro. Davanti alla forza misteriosa che superava di gran lunga la loro e un potere inimmaginabile, resistettero per circa cento secondi, eppure la barriera che aveva sopportato innumerevoli tribolazioni stava di nuovo per spaccarsi.


Mentre la Spada Diabolica Notte Eterna continuava ad attaccare, il numero e la lunghezza delle fessure aumentarono. La velocità di recupero della formazione era ben lontana dalla rapidità con cui si diffondevano le crepe. Xuanyuan Wentian guardò la barriera che aveva già formato delle fessure a forma di tela di ragno. Non sentì la minima gioia, solo un'intensa rabbia e umiliazione.


"Spregevoli rifiuti!!"


Xuanyuan Wentian si sollevò in volo di colpo. Un'enorme ombra diabolica apparì nell'aria e una luce lunga diverse decine di metri a forma di lama si allungò all'improvviso sopra la Spada Diabolica Notte Eterna. Poi, portando un'aura apocalittica, infilzò la barriera che stava quasi collassando.


Cra!!


La protezione già danneggiata si spaccò nuovamente, eppure non collassò, il raggio era ancora bloccato. Xuanyuan Wentian la guardò con ferocia ad occhi spalancati. Con un ringhio, il raggio tornò a crescere.


Crack!!


La punta della lama trapassò la barriera. Un tornado nero che sembrava provenire dal purgatorio stesso si infiltrò nella metà più grande della regione della formazione.


Un mare di urla terrorizzate riecheggiò nella barriera. Una grande quantità di praticanti fu spazzata via nell'oscurità e quasi mille di loro furono uccisi all'istante. I loro corpi si ridussero in ossa nere come la pece, mentre altri svennero. Non si sapeva se fossero vivi o morti.


Questa forza terrificante aveva scosso tutti i praticanti del mistero, facendoli sentire come se fossero caduti in una caverna di ghiaccio.


"Ahahahahah..." Risuonò la risata smodata di Xuanyuan Wentian . "Come potrebbe della spazzatura come voi resistere ad un Sovrano Impareggiabile come me che è già diventato un dio dei diavoli! Andate tutti... all'inferno!!"


Anche se ce la stavano mettendo tutta, alla fine la barriera era stata comunque trapassata. Forse, tra qualche secondo, sarebbe collassata completamente. Yun Qinghong osservò il raggio della spada e non sentì la minima ansia o paura. Con un'espressione fredda e solenne, sospirò pesantemente.


Contro uno Xuanyuan Wentian così terrificante, riuscire a resistere fino ad ora poteva essere già considerato un miracolo.


Ora avevano già raggiunto il limite.


Avevano trascorso ogni singolo secondo a difendersi con tutte le loro forze. Era un Sovrano di quinto livello e aveva esaurito più del settanta per cento della sua forza misteriosa, figuriamoci gli altri.


All'inizio aveva pensato di contare su questa mitica formazione lasciata dall'Imperatore Demoniaco precedente per bloccare Xuanyuan Wentian. Tuttavia la forza del nemico era troppo spaventosa. Anche dopo aver usato tutti gli assi nella manica e l'energia dell'Illusory Demon Realm, erano riusciti a resistere solo fino ad ora.


"Patriarca, cosa facciamo?" Yun Waitian ruggì mentre ansimava pesantemente.


"..." Yun Qinghong inspirò lievemente e disse: "Informate le persone nel resto delle regioni della formazione, che si preparino a combattere."


Il modo con cui aveva detto queste parole sembrava eccezionalmente calmo e indifferente, ma tutti sentirono la determinazione nel suo tono.


Crack!!


Un altro scricchiolio assordante. La fessura diventò più grande che mai e il raggio della spada nera andò ancora più in profondità. La barriera tremò... era sull'orlo del collasso.


Yun Qinghong ritrasse la sua energia. Tenendo la Spada del Fulmine nella sua mano destra, un bagliore cremisi aveva iniziato a circondare la lama dell'arma.


Proprio in quel momento, una luce brillò dall'alto. Tutti i presenti alzarono istintivamente la testa per guardarla.... a nord, un raggio dorato aveva squarciato le nuvole nere come una meteora e stava discendendo accompagnato da un grido assordante.


"Quelle... sono le fiamme del Corvo Dorato!!" Gridò Numero Uno Al Mondo piacevolmente sorpreso.


Boom!!!


Le fiamme dorate impattarono pesantemente sul raggio nero come la pece di Xuanyuan Wentian. La lama luminosa che aveva trapassato la barriera fu ridotto in polvere e Xuanyuan Wentian fu respinto. L'uomo ruggì e poi urlò: "Ah!! Piccola Imperatrice Demoniaca, finalmente osi mostrarti!!"


La barriera era sfuggita al crollo proprio all'ultimo momento. Grazie all'immensa Energia Misteriosa dei praticanti dell'Illusory Demon Realm, iniziò a ripararsi velocemente.


Le nuvole oscure si dispersero velocemente, rivelando una piccola figura vestita con un abito color arcobaleno. I suoi occhi sembravano stelle fredde mentre erano puntati su Xuanyuan Wentian. Nelle sue mani stavano bruciando delle fiamme dorate.


"La piccola Imperatrice Demoniaca... è la piccola Imperatrice Demoniaca!!" Vedendola apparire all'improvviso, risuonarono delle grida dalla Città Imperiale dei Demoni. La piccola Imperatrice Demoniaca era rimasta isolata per tre interi mesi.


"È la piccola Imperatrice Demoniaca... la piccola Imperatrice Demoniaca è tornata!" Gridò con entusiasmo Xiao Yun.


In questo momento disperato, la piccola Imperatrice Demoniaca era tornata all'improvviso. Indubbiamente aveva causato un enorme entusiasmo e aveva destato le speranze di tutte le persone nella città imperiale. L'atmosfera solenne e tesa fu dissipata dalle grida di gioia e questo valeva anche per la regione settentrionale della formazione che stava affrontando direttamente Xuanyuan Wentian. Tuttavia Yun Qinghong aveva ancora un'espressione solenne.


Perché era praticamente impossibile che la piccola Imperatrice Demoniaca potesse affrontare questo terrificante Xuanyuan Wentian. Inoltre era apparsa al di fuori della barriera, non poteva contare sulla protezione della formazione!


"Ahahahah." Vedendo che la piccola Imperatrice Demoniaca si era mostrata, Xuanyuan Wentian rise fragorosamente. "Pensavo che eri già fuggita con la coda tra le gambe. Sembra che tu abbia ancora un po' di spina dorsale. Sei pronta a consegnare ubbidientemente lo Specchio del Samsara e poi a suicidarti o vuoi che ti riduca personalmente in cenere?!"


"Tsk, spazzatura che rinuncerebbe alla sua stessa faccia e ruberebbe spudoratamente la forza di qualcun altro osa agire con così tanta arroganza. È davvero ridicolo!"


Tra le risate di disprezzo, le nuvole nere dietro la piccola Imperatrice Demoniaca si dispersero velocemente a causa della luce intensa. Yun Che e Feng Xue'er ne uscirono l'uno accanto all'altra, arrivando vicino alla piccola Imperatrice Demoniaca.


"Fr... Fratellone!!" Xiao Yun era entusiasta al punto da saltellare.


"ChÈer... ChÈer!" Gridò due volte Mu Yurou e stava quasi per svenire per l'eccitazione.


"Signore di Asgard!" Le ragazze di Asgard Nuvola Gelida erano ancora più entusiaste.


Accanto alla piccola Imperatrice Demoniaca e a Feng Xue'er, Yun Che mostrava il lieve sorriso che era così familiare per loro. Il suo sguardo era profondo come l'abisso e non mostrava il minimo dolore o fragilità.


"Fratello Yun, lui... sembra che si sia ripreso completamente!" Gridò Numero Uno Al Mondo.


"Ma naturalmente! L'ho già detto... il fratellone si sarebbe ripreso sicuramente grazie al potere del divino spirito del Corvo Dorato." Disse Xiao Yun, il suo naso iniziò a prudergli e stava quasi per piangere. In questi tre mesi aveva trascorso ogni giorno con grande nervosismo.


"Yun Che?" Gli occhi di Xuanyuan Wentian brillarono con luce cupa: "Sei ancora vivo?!"


Yun Che rise freddamente: "Anche qualcuno di spudorato come te è ancora vivo, come potrei avere il coraggio di morire?!"


"Eheh... sei ancora vivo." Xuanyuan Wentian mostrò un'espressione incredibilmente selvaggia: "Allora è davvero ottimo! Posso finalmente vendicarmi dell'umiliazione che ho subito a causa di quel demone dai vestiti rossi!"


Anche se sapeva già della mutazione di Xuanyuan Wentian, vedendo Fen Juechen, Yun Che sospirò comunque.


"Anche se non mi piace davvero Fen Juechen." Disse con voce tranquilla Yun Che. "Un'anima sporca come la tua non è degna del suo corpo! Sei la più grande umiliazione che Fen Juechen abbia mai avuto in tutta la sua vita!"


"No, è il suo più grande onore!" Xuanyuan Wentian fece una smorfia mentre sollevava lentamente la Spada Diabolica Notte Eterna: "Yun Che, non puoi nemmeno sognarti quanto sono diventato potente! Perfino io non posso crederci!"


"Grazie a questo fisico del dio dei diavoli e a questo potere. Voi mortali non potrete mai capire il livello di questa potenza. Tuttavia, visto che siete fortunati, potrete assaporare la paura e la morte che vi porterà!"


"Specialmente tu, Yun Che!! Ti farò morire in un modo che ti farà sprofondare nella paura anche dopo centinaia di migliaia di reincarnazioni!!"


"Fratellone Yun, è... diventato davvero terrificante." Feng Xue'er afferrò la manica di Yun Che.


"La potenza della sua aura è quasi raddoppiata da quando abbiamo lottato." Gli occhi della piccola Imperatrice Demoniaca erano pieni di odio, eppure il suo viso bianco come il latte mostrava ancora un'espressione calma. "Ma da come stava cercando di distruggere la barriera, deve aver speso un bel po' di energia. Con il nostro potere non è impossibile vincere. Xue'er, dovrò chiederti di aiutarmi."


"Mn!" Feng Xue'er annuì.


"È inutile parlare ulteriormente." La piccola Imperatrice Demoniaca alzò la mano. L'immagine del Corvo Dorato apparì dal suo corpo mentre scatenava fino al limite la sua energia: "Xuanyuan Wentian... Muori!!"


La piccola Imperatrice Demoniaca sporse la mano in avanti e l'area nel raggio di cinquanta chilometri si tinse di scarlatto e color oro. Anche se c'era una barriera estremamente forte ad isolarli, i praticanti del misteroe dell'Illusory Demon Realm sentirono un'ondata di calore ardente e dovettero attivare le loro difese con fare agitato.


"Cosa dovremmo fare?! ChÈer... ChÈer è ancora fuori!!" Mu Yurou strinse il braccio di Yun Qinghong, era estremamente ansiosa.


La loro resistenza di prima aveva permesso loro di vedere una forza paragonabile alle leggende dei diavoli. Non solo Yun Che e la piccola Imperatrice Demoniaca erano fuori dalla barriera, ma stavano affrontando direttamente Xuanyuan Wentian. Si sentiva come se il suo cuore fosse sospeso sopra una montagna di lame.


"..." Yun Qinghong non disse nulla. Stringeva i pugni.


"L'aura del fratello Yun..." Numero Uno Al Mondo guardò con scetticismo Yun Che e la sua espressione cambiò all'improvviso mentre esclamava: "Stadio Tiranno Misterioso... sesto livello?!"


"Cosa?" Xiao Yun ne fu scioccato: "Stai parlando... del fratellone?"
"Esatto. La sua aura è davvero al sesto livello del Stadio Tiranno Misterioso." Massima Ambizione sospirò con stupore. "Questo è davvero un talento sbalorditivo. Non mi sarei mai aspettato che in un solo anno avrebbe ottenuto un potenziamento del genere."


"No." Numero Uno Al Mondo scosse la testa: "Tre mesi fa, quando il fratello Yun è rimasto gravemente ferito, la sua forza misteriosa era solo negli stadi intermedi dello Stadio Imperatore Misterioso. Stavolta... non solo si è ripreso, ma la sua forza misteriosa... è aumentata di un intero realm!!"


"Che sia questo il motivo per cui è rimasto nella Valle del Fuoco e del Fulmine del Corvo Dorato negli ultimi tre mesi, era perché si stava allenando sotto la guida dello spirito divino?"


Per Numero Uno Al Mondo era impossibile calmarsi. In quanto Signore di ottavo livello, un Signore di livello sei era ancora inferiore a lui in quanto a coltivazione. Tuttavia sapeva che la forza di Yun Che non poteva essere valutata con un sistema convenzionale. Quando la sua forza misteriosa era negli stadi intermedi dello Stadio Imperatore Misterioso, poteva giàs configgere Fen Juechen, che era negli stadi intermedi del Stadio Sovrano Misterioso!


Ora che era riapparso, la sua forza misteriosa era arrivata miracolosamente al sesto livello del Stadio Tiranno Misterioso... Quanto era potente adesso?!


Boom!!


Rumori di fuoco che esplodeva scossero lo spazio nel raggio di cinquanta chilometri. Specialmente di fronte a Xuanyuan Wentian, lo spazio si era distorto a causa del calore delle fiamme ardenti. Anche se questo era il suo primo attacco, la piccola Imperatrice Demoniaca aveva già scatenato il suo potere fino al limite senza trattenersi.


Perché di fronte a lei c'era Xuanyuan Wentian!


Non solo erano le fiamme più potenti della piccola Imperatrice Demoniaca, era anche al picco di questo piano. Tuttavia Xuanyuan Wentian non si ritirò minimamente, invece rise tranquillamente e affrontò l'attacco con un fendente della sua spada.


Dopo un'esplosione sorda, risuonò un ruggito incupito che pareva l'ululato di uno spettro malvagio. Le fiamme del Corvo Dorato che portavano una potenza sconfinata, furono disperse dopo una sola collisione e si riversarono nel terreno attorno. Un po' di scintille atterrarono sul suo corpo, tuttavia furono estinte immediatamente dall'aura nera. Xuanyuan Wentian rise fragorosamente: "Piccola Imperatrice Demoniaca, tre mesi fa, se non avessi contato sul potere della spada diabolica, non sarei riuscito ad affrontarti. Tuttavia, per me ora sarà facile ucciderti!!"


Xuanyuan Wentian attraversò in un istante tre chilometri e puntò la sua arma verso la piccola Imperatrice Demoniaca. Il rumore della spada che squarciava l'aria avrebbe dovuto rilasciare uno stridio assordante, eppure la lama diabolica emanava un rimbombo cupo che faceva rizzare i capelli. Inoltre, nello stesso istante, l'aura nera attorno soppresse in un batter d'occhio le fiamme del Corvo Dorato.


Screee!!


Accompagnata da un lungo grido, l'immagine del Corvo Dorato si fece strade nel cielo e volò verso Xuanyuan Wentian, scontrandosi con la spada diabolica.


Lo spazio si lacerò e le grida del Corvo Dorato iniziarono a distorcersi. Lo stallo tra le fiamme e la spada diabolica durò per un breve momento e l'immagine del Corvo Dorato stridette miserabilmente. Si dimenò con furia, ma metà del suo corpo fu avvolta immediatamente dalla foschia nera.


"Vedi? Questo è il mio potere!" Xuanyuan Wentian rise con arroganza, linee di sangue color rosso scuro il suo volto, rendendolo ancora più feroce e terrificante.


"Morite!!" Ruggì Xuanyuan Wentian, sopprimendo con ancora più intensità l'immagine del Corvo Dorato che sembrava stesse per crollare da un momento all'altro. Proprio in quel momento un fuoco scarlatto arrivò dalla sua destra.


Xuanyuan Wentian mostrò uno sguardo sdegnoso e non si degnò di occuparsene, ma quando il fuoco si avvicinò, ne rimase scioccato e si ritirò frettolosamente con la Spada Diabolica Notte Eterna. Poi, con un grido tonante, menò un fendente e si scontrò con le due fiamme divine.


Boom!!


Il terreno cedette come se fosse stato colpito da dei macigni. Nel cielo avvolto dalle fiamme, Xuanyuan Wentian fu respinto all'istante per più di tremila chilometri. Tenendo la spada diabolica, lanciò un'occhiataccia a Feng Xue'er, pieno di scetticismo e minaccia.


"Quella ragazza vestita di rosso... è la Feng Xue'er di cui parlavate?" Disse stordito Yun Qinghong.


"Esatto! È la sorellina Xue'er." Annuì Xiao Yun.


"È davvero..." Yun Qinghong fece un respiro profondo. "La sua aura non è più debole di quella della piccola Imperatrice Demoniaca!!"


"...Aaah?!" Xiao Yun rimase scioccato per un momento e poi spalancò la bocca.


"Questo... è semplicemente incredibile." Anche Numero Uno Al Mondo, che sapeva a che livello era prima, ne rimase sbigottito. Feng Xue'er era la persona più talentuosa che avesse mai visto. A soli vent'anni era già una Sovrana di ottavo livello. Sia nel continente del Cielo Misterioso che nel Regno Demoniaco Illusorio era un evento senza precedenti.


Comunque tra un Sovrano di ottavo livello e la piccola Imperatrice Demoniaca che aveva un potere quasi divino, c'era una differenza enorme.


Tuttavia, dopo soli tre mesi, non solo la forza di Yun Che era aumentata drasticamente, ma anche Feng Xue'er aveva raggiunto uno stadio paragonabile alla piccola Imperatrice Demoniaca!!


Non poteva immaginarsi cosa fosse successo durante i tre mesi in cui erano stati nella Valle del Fuoco e del Fulmine del Corvo Dorato!


"Feng Xue'er, mi hai davvero dato una piacevole sorpresa." Disse sinistramente Xuanyuan Wentian. "In soli tre mesi la piccola fenice è cresciuta così tanto, ma sfortunatamente... sei ancora troppo debole!"


Tre mesi fa Xuanyuan Wentian poteva sopprimere facilmente Feng Xue'er.


Tuttavia la minaccia delle fiamme della fenice di Feng Xue'er era allo stesso livello del fuoco del Corvo Dorato della piccola Imperatrice Demoniaca!


Ed erano passati solo tre mesi!


Il cambiamento di Feng Xue'er lo aveva sorpreso davvero. Allo stesso tempo il suo intento omicida nei confronti della giovane donna aumentò ulteriormente.


Feng Xue'er rimase in silenzio accanto alla piccola Imperatrice Demoniaca, un sottile strato di fuoco scarlatto le aveva avvolto il corpo. La sua tenerezza ed esitazione erano scomparse dal suo viso delicato dalla bellezza irreale. Al loro posto c'era un portamento straordinario e la grandezza di una fata celeste... insieme ad una potenza che poteva scuotere lo spirito.


"Le fiamme della fenice sono divine, mi sono state donate dalla Divina Fenice e non le ho mai usate per eliminare qualcuno." Disse Feng Xue'er: "Ma contro di te non mi tratterrò sicuramente."


Feng Xue'er aprì il palmo e le fiamme danzanti iniziarono a riempire il cielo. Nella mano della piccola Imperatrice Demoniaca bruciava fuoco dorato. Due masse di fiamme divine si scontrarono l'una contro l'altra. Tuttavia, non si annientarono a vicenda, invece si fusero formando un enorme serpente ampio decine di metri. Strisciò verso Xuanyuan Wentian e ovunque andasse faceva terra bruciata.


Tre mesi fa le due non si conoscevano minimamente. Tuttavia durante questi tre mesi non si erano separate nemmeno per un momento. Le loro energie potevano già fondersi. Anche se la Fenice e il Corvo Dorato erano ostili tra di loro, erano comunque fiamme divine dello stesso attributo e piano!
                                


                                



