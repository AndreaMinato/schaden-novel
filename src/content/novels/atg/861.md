---
title: Capitolo 861 – Loto di Fuoco che brucia il mondo
pubDate: 2025-02-03T07:52:46.882Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


La piccola Imperatrice Demoniaca e Feng Xue'er rimasero perplesse di fronte all'anomalia di Xuanyuan Wentian, ma subito dopo sentirono un aumento improvviso dell'intento omicida dell'uomo. Inoltre questa furia era concentrata su Yun Che... e solo lui.


Le due ragazze sussultarono allo stesso tempo e Xuanyuan Wentian rilasciò un ruggito furioso. Sembrava una bestia selvaggia. Portando con sé un'aura nera e ampia, si avventò sul nemico.


Feng Xue'er e la piccola Imperatrice Demoniaca andarono incontro a questa carica con una velocità fulminea. Due masse di fiamme divine travolsero Xuanyuan Wentian.


"Toglietevi di mezzo!!"


Xuanyuan Wentian menò un fendente, creando un arco nero come la pece in mezzo al mare di fuoco. In un istante la Spada Diabolica Notte Eterna sparò decine di migliaia di raggi di spada e si distorse, come milioni di fantasmi nelle crepe dell'inferno. Anche il rumore dello spazio che si lacerava era spettrale come gli ululati dell'inferno.


"Chachacha..."


I raggi perforarono il mare di fuoco che avvolgeva il cielo. Il rumore delle fiamme che ardevano e degli squarci erano ancora più assordanti dello spazio che si lacerava. Tuttavia il potere di Xuanyuan Wentian superava di gran lunga quello di Feng Xue'er e della piccola Imperatrice Demoniaca. Anche se erano stati bruciati metà dei raggi neri come l'inchiostro, le fiamme della Fenice e del Corvo Dorato erano state ridotte a brandelli. Quando Xuanyuan Wentian sferrò il suo secondo colpo, la luce nera esplose in mezzo al mare di fuoco che stava collassando.


Feng Xue'er e la piccola Imperatrice Demoniaca gemettero allo stesso tempo e furono scagliate via dall'immensa energia oscura, le loro aure protettive stavano per rompersi. Prima che si potessero riprendere, furono circondate da luce nera e lo spazio attorno si bloccò. Due tende di luce nera si erano avvolte attorno a loro, estinguendo all'istante le fiamme sui loro corpi.


Prigioni dell'Oscurità!!


Tuttavia Xuanyuan Wentian non colse questa opportunità per continuare ad attaccare. Non dedicò loro altro tempo e caricò dritto verso Yun Che pieno di intento omicida.


"Fratellone Yun!!" Feng Xue'er impallidì per lo shock. Lei e la piccola Imperatrice Demoniaca non erano riuscite a bloccare gli attacchi di Xuanyuan Wentian, figuriamoci cosa poteva fare Yun Che.


Piccola Imperatrice Demoniaca: "!!"


La piccola Imperatrice Demoniaca si dimenò nella Prigione dell'Oscurità con tutte le sue forze. Sulla sua fronte brillò l'impronta del Corvo Dorato. Le fiamme estinte si riaccesero con intensità e spaccò la gabbia facendola esplodere.


La piccola Imperatrice Demoniaca radunò delle fiamme nelle sue mani. Una gigantesca spada fatta di fuoco dorato si allungò nel cielo e puntò verso la schiena di Xuanyuan Wentian.


"Golden Annihilation" possedeva un'energia assolutamente devastante; perfino qualcuno potente come Xuanyuan Wentian sarebbe rimasto ferito se fosse stato colpito direttamente. La piccola Imperatrice Demoniaca non si aspettava di ferirlo gravemente, voleva costringerlo a girarsi e a difendersi.


Tuttavia, come se non l'avesse percepita minimamente, Xuanyuan Wentian non la schivò, né si girò, continuò a precipitarsi su Yun Che. L'aura nera della Spada Diabolica Notte Eterna aumentò improvvisamente e poi avanzò: "Yun Che... Muori!!"


Un gigantesco raggio di spada nero sfrecciò dalla punta della lama, squarciando un passaggio oscuro mentre avanzava verso Yun Che.


Perfino la folla separata dalla barriera protettiva a diverse decine di chilometri di distanza sentirono i venti infernali e la presenza della morte.


Xiao Yun e gli altri spalancarono gli occhi e rilasciarono grida terrorizzate. Perfino le pupille di Yun Qinghong si erano rimpicciolite.


"Fratellone Yun!!" Dopo un'esplosione, anche Feng Xue'er si liberò dalla prigione. Tuttavia non riuscì a fermarlo in tempo. Poté solo rimanere a guardare mentre il raggio di spada si avvicinava al petto di Yun Che.


La pressione oscura e il pericolo mortale fecero sentire il giovane come se fosse caduto in una caverna di ghiaccio. Si ritirò con tutte le sue forze e l'Energia Misteriosa nel suo corpo si scatenò all'impazzata.


"Sigillo Supremo!"


La barriera del Dio Malvagio si espanse, ma la presenza mortale era ancora incredibilmente distinta.


Non è sufficiente...


Lo sguardo di Yun Che si accese. Il manico profound color turchese sfrecciò dal suo braccio e andò incontro al raggio. Allo stesso tempo le fiamme nel suo corpo divennero blu chiaro. Mentre si ritirava velocemente, diverse decine di Alberi Frozen End crebbero velocemente sotto i suoi piedi, stava creando anche centinaia di mura di ghiaccio.


Quando si parlava di potere distruttivo, le Frozen End Divine Art erano molto più deboli delle fiamme della Fenice e del Corvo Dorato. Tuttavia, in termini difensivi, le Frozen End Divine Art avevano un enorme vantaggio.


Boom!!!


Con un forte riverbero, i raggi del manico profound e la lama oscura si scontrarono con violenza, disperdendo il manico profound in un istante. Il raggio nero accompagnato da ululati infernali, continuò ad accelerare distruggendo gli Alberi Frozen End e le mura di ghiaccio.


Dopo essere penetrato attraverso gli strati di ghiaccio, il raggio si era ridotto alla metà delle sue dimensioni, eppure stava ancora rilasciando una pressione terrificante mentre si precipitava spietatamente su Yun Che.


Risuonò uno stridio assordante. Si formarono innumerevoli crepe sulla barriera del Dio Malvagio, che poi si spaccò. Il raggio della spada collassò, ma l'onda d'urto provocata dall'impatto scagliò via Yun Che.


Anche se il raggio nero si era infranto, l'intento di spada immortale avvolse il giovane, provocandogli centinaia di tagli. Yun Che accese velocemente le fiamme della Fenice, estinguendo tutti questi terrificanti intenti di spade... E allo stesso tempo la "Golden Annihilation" della piccola Imperatrice Demoniaca si schiantò sulla schiena di Xuanyuan Wentian.


L'aura oscura e feroce di Xuanyuan Wentian fu tagliata dalle fiamme dorate, che si espansero, annientando tutte le sue capacità difensive mentre esplodeva.


Xuanyuan Wentian gridò. Il sangue rosso scuro schizzò dalla sua schiena e fu bruciato dalle fiamme. Un pungente odore di bruciato si diffuse velocemente nell'aria e il suo corpo fu scagliato via come una palla di cannone.


Tuttavia, la Spada Diabolica Notte Eterna di Xuanyuan Wentian volò di sua iniziativa e sparò un raggio dall'aura nera verso la piccola Imperatrice Demoniaca.


Il resto delle fiamme dorate non riuscì a bloccare questo colpo e il velo di fuoco fu trapassato all'istante. Anche se la piccola Imperatrice Demoniaca aveva cercato di schivarlo, il raggio di spada aveva comunque infilzato il suo braccio sinistro. La piccola Imperatrice Demoniaca rilasciò un gemito di dolore e si ritirò per diverse decine di metri, sangue rosso brillante fluiva lungo il suo braccio sinistro e sulle sue labbra.


Tuttavia non prestò attenzione alle sue ferite e scatenò tutta la sua Energia Misteriosa ignorando le conseguenze sulle sue lesioni. Un gigantesco loto di fuoco color oro fiorì rilasciando un bagliore paragonabile al sole mentre si avvicinava a Xuanyuan Wentian.


Dall'altra parte, anche Feng Xue'er attaccò. Sopra il dominio di fuoco, stava sbocciando con orgoglio un loto rosso cremisi, aveva mille strati di petali che riempivano lo spazio nel raggio di diversi chilometri. Portando un potere devastante, iniziò ad avvolgere Xuanyuan Wentian.


I due loti di fuoco divino rappresentavano una potenza assoluta in questo mondo – il Purgatorio Fire Lotus delle Storie del Mondo Ardente del Corvo Dorato e il Loto Demoniaco Inferno Astrale dell'Ode della Fenice, si fusero insieme seppellendo Xuanyuan Wentian.


Booom!


Due splendidi loti scatenarono un potere catastrofico e i tornado di energia generati dall'impatto respinsero via Yun Che, che era riuscito a riprendere fiato dopo essere stato attaccato.


I rumori esplosivi dei loti fecero tremare la terra. La Città Imperiale dei Demoni tuttavia era mortalmente silenziosa. Avevano tutti la bocca spalancata, avevano lo sguardo fisso come se sospettassero di stare sognando. A parte un bagliore infuocato, non potevano vedere nulla.


Perché al centro dei loti di fuoco, l'aura oscura non si stava riducendo in cenere, ma stava lottando selvaggiamente... e il suo potere stava diventando ancora più vigoroso.


Bang!!


Un raggio nero trapassò i loti, due... cinque... a decine. La piccola Imperatrice Demoniaca e Feng Xue'er si incupirono. Le fiamme sui loro corpi divamparono ulteriormente mentre sopprimevano con grande difficoltà le decine di scie di luce nera.


Sembrava che l'aura oscura aveva raggiunto il suo limite, all'improvviso iniziò ad indebolirsi. Tuttavia, prima che la piccola Imperatrice Demoniaca e Feng Xue'er potessero tirare un sospiro di sollievo, un ruggito tonante risuonò nell'aria.


Come una bestia primordiale destata da un sonno di diecimila anni, scie di luce nera esplosero con forza tra i due loti ardenti. L'oscurità soverchiò la luce abbagliante, diffondendosi nel terreno e nel cielo attorno. I due loti di fuoco si ruppero in milioni di frammenti e allo stesso tempo si dispersero nel suolo attorno.


Come se fossero state colpite da una mazza che proveniva dalle profondità del purgatorio, Feng Xue'er e la piccola Imperatrice Demoniaca subirono gravi ferite e furono scagliate via come foglie secche di fronte ad un tornado. L'abito color arcobaleno e quello rosso si tinsero all'istante di sangue.


Il corpo di Xuanyuan Wentian era stato carbonizzato, ma l'aura oscura nel suo corpo era ancora terrificante come quella di un dio dei diavoli. Rise con arroganza. "Pensate di poter uccidere un Sovrano Impareggiabile come me... Che assurdità! Ahahahah..."


Nell'istante in cui aveva superato le onde d'urto dei loti di fuoco, Yun Che aveva attraversato i tornado oscuri come una meteora, arrivando dietro di lui. Radunando tutte le sue forze nella Spada Colpo Celeste Nemesi dei Diavoli, colpì il nemico.


"Annientamento Supremo!!!"


Boooooom!


La risata fragorosa di Xuanyuan Wentian si interruppe. Prima che i tornado neri si disperdessero, risuonò un rimbombo che sembrava provenire dal nono cielo... l'espressione di Xuanyuan Wentian si incupì. Non importava quanto fosse forte, aveva appena distrutto i due loti di fuoco e aveva consumato molta Energia Misteriosa. Non poteva bloccare completamente l'attacco di Yun Che.


La spada colpì Xuanyuan Wentian e la spada vermiglia penetrò per un intero pollice nella sua schiena.


"Guaaaaaaah!!"


Xuanyuan Wentian ruggì come una bestia disperata per il dolore causato dalla Spada Colpo Celeste Nemesi dei Diavoli. I suoi occhi rilasciarono un terrificante bagliore nero e i suoi muscoli si gonfiarono. Il suo sangue schizzò e una energia oscura incredibilmente grande e terrificante impattò sulla Spada Colpo Celeste Nemesi dei Diavoli e Yun Che.


Il giovane gemette e quasi perse la presa sulla sua arma. Sembrava un aquilone a cui era stato tagliato il filo, fu scagliato via seguito da un lungo schizzo di sangue.


"Io... ridurrò il tuo corpo in mille pezzi!!" La schiena di Xuanyuan Wentian era cosparsa di sangue e carne, un bagliore rosso si era impresso sulla sua schiena. Il dolore straziante destò la sua furia e la sua follia, sembrava una bestia dominata dai suoi istinti. Si avventò su Yun Che urlando.


"!!!" La piccola Imperatrice Demoniaca aveva appena fermato il suo slancio all'indietro e, quando vide questa scena, non si preoccupò più delle sue ferite e si levò in volo a tutta velocità per bloccare Xuanyuan Wentian. Diverse decine di fiamme del Corvo Dorato si accesero, andando incontro al nemico.


Non solo la piccola Imperatrice Demoniaca era ferita internamente ed esternamente, il contraccolpo causato dal loto fiammeggiante aveva perfino disturbato l'Energia Misteriosa nel suo corpo. Il suo fuoco era molto più debole rispetto a  prima, quindi come poteva bloccare Xuanyuan Wentian, che aveva solo ricevuto qualche danno?


Xuanyuan Wentian mosse la mano avvolta da un'aura nera e avvolse tutto il fuoco del Corvo Dorato. Lo sguardo della piccola Imperatrice Demoniaca divenne gelido e cercò con tutte le sue forze di condensare Golden Annihilation per poi scagliarlo verso il palmo nero come la pece.


"Pfft."


Le fiamme furono disperse con un rumore sordo. La piccola Imperatrice Demoniaca impallidì e sputò sangue. Svenne all'istante e iniziò a cadere.
                                


                                



