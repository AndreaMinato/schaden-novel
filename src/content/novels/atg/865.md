---
title: Capitolo 865 – Il Messaggio di Jasmine (1)
pubDate: 2025-02-03T07:52:46.883Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


"Fammi vedere quella giada nera che hai ottenuto dal Nido Diabolico Moon Slaughter." Lo spirito del Corvo Dorato cambiò argomento, non voleva che Yun Che facesse altre domande al riguardo.


Giada nera?


Yun Che sussultò e poi si ricordò di quella misteriosa giada nera che aveva raccolto vicino ai resti del Sovrano Diabolico Moon Slaughter, sembrava che se ne fosse scordato. La tirò fuori frettolosamente.


La giada perfettamente rotonda era delle dimensioni di un palmo ed era gelida al tocco e pesante. Era lucida e nera come la pece , non emanava la minima Energia Misteriosa.


Solo guardando l'esterno, sembrava una normale pietra di giada. Non poteva essere nemmeno considerata una giada profound di livello più basso.


Tuttavia poteva rimanere perfettamente intatta nonostante la forza del Sovrano Diabolico Moon Slaughter, sicuramente non era un oggetto ordinario.


Un raggio di luce dorata sfrecciò verso il basso e la misteriosa giada nera fluttuò sopra la mano di Yun Che. Poi fu avvolta dal bagliore... Tuttavia, un istante dopo, tutta la luce scomparì e la misteriosa giada nera cadde e tornò nella mano di Yun Che.


"Cos'è questo oggetto?" Chiese Yun Che alzando la testa.


"Non lo so."


"Nemmeno lei lo sa?" Yun Che era pieno di stupore. Dato che questa giada nera proveniva dal Sovrano Diabolico Moon Slaughter, era sicuramente qualcosa che proveniva dall'era degli dei di milioni di anni fa. Non era strano che Jasmine non lo sapesse, ma lo spirito era il frammento dell'anima di una Bestia Divina e conteneva una porzione dei ricordi primordiali del Corvo Dorato. Non la riconosceva nemmeno lei?


"Come con voi due, nel momento in cui la mia energia è entrata, è scomparsa senza lasciare traccia. Ci sono più o meno due motivi per cui è accaduto." L'anima del Corvo Dorato descrisse lentamente: "O in essa dimora un piccolo mondo indipendente come la Valle del Fuoco e del Fulmine o i suoi principi sono estremamente misteriosi, è un piano che i nostri poteri non possono raggiungere."


"È rimasta perfettamente intatta nel sigillo del Dio Malvagio insieme al Sovrano Diabolico Moon Slaughter, sicuramente non è un oggetto normale. Molto probabilmente è una giada diabolica o un artefatto dei diavoli. Forse può essere risvegliata con il potere dei diavoli."


Yun Che mise via la misteriosa giada nera e disse con noncuranza: "Ero curioso al riguardo, ma ora non ha più alcuna importanza."


 "Divino spirito del Corvo Dorato, è l'ora che ritorni. Se rimarrò troppo a lungo si preoccuperanno." Yun Che abbassò la testa e si inchinò profondamente, disse con sincerità: "La prima volta che ci siamo incontrati l'ho derisa, ho detto che è egoista e arrogante, non degna di essere una divinità... non solo non mi ha punito, mi ha anche salvato diverse volte, perfino a costo di danneggiare la durata della sua vita. Non so davvero come ripagarla per questa enorme grazia."


"...Naturalmente ho avuto i miei motivi egoisti quando ti ho donato l'ultimo sangue ed energia spirituale che avevo, non c'è bisogno della tua gratitudine o di ricambiare." Disse lo spirito del Corvo Dorato.


"...Tuttavia sono destinato a deluderla." Yun Che sospirò, si girò e iniziò ad andarsene.


"Non devi essere così pessimista." Disse all'improvviso lo spirito. "Dato che si è fuso con il resto del potere del clan dei diavoli Notte Eterna, Xuanyuan Wentian in effetti è qualcuno che non puoi affrontare ora. Tuttavia, dopo che risveglierà tutto il potere del suo sangue e della sua anima diabolici, la sua coltivazione si bloccherà per sempre, non riuscirà a fare il minimo progresso per il resto della vita.
Anche la durata della sua vita si abbrevierà di molto. Tu invece sei diverso. Non solo hai un talento straordinario, possiedi anche il potere di vari dei. In futuro arriverà sicuramente il giorno in cui lo supererai. Nel frattempo potrai usare l'Arca Primordiale Misteriosa per fuggire in altre dimensioni dove Xuanyuan Wentian non potrà trovarti."


"In effetti posso fuggire." Yun Che si fermò e disse con tono grave: "Ma Caiyi non lo farebbe sicuramente. Nemmeno mio padre e mia madre non lo farebbero."


"Inoltre... Al momento ho davvero un futuro?"


"..." Lo spirito del Corvo Dorato non disse più nulla. Dopo un lungo periodo di silenzio, sospirò: "Vai allora."


Una luce dorata brillò e Yun Che fu mandato fuori dalla Valle del Fuoco e del Fulmine del Corvo Dorato.


Il bagliore degli occhi dorati si ritrasse e mentre si chiudevano, lo spirito mormorò tra sé e sé: "Allora, quando ho esaminato i suoi ricordi, pensavo che avesse una grande fortuna e fosse favorito dal cielo. Insieme ai poteri del dio drago e del Dio Malvagio che possedeva, gli ho donato ogni cosa... Non mi sarei mai aspettata che sarebbe finito in una crisi del genere..."


"Questo è il fato. Non possiamo fare nulla di fronte ad esso."


.....


Dopo essere stato mandato fuori dalla valle, proprio come aveva previsto Yun Che, Feng Xue'er e la piccola Imperatrice Demoniaca stavano aspettando lì. Vedendolo, i loro occhi brillarono e accorsero frettolosamente da lui.


"Fratellone Yun, tu... come stai ora?" Disse Feng Xue'er con un tono preoccupato.


"Sembra che tu stia già bene." Dopo che esaminò l'aura di Yun Che, l'espressione della piccola Imperatrice Demoniaca si rilassò.


"Ahah, ma naturalmente." Disse Yun Che con un'espressione rilassata. "Naturalmente sono sano e salvo grazie al potere dello spirito divino del Corvo Dorato."


"Grandioso." Feng Xue'er si rilassò contenta e disse perplessa: "Ma cos'è successo? Perché il fratellone Yun all'improvviso..."


"Siete entrambe ancora ferite e dovete riposarvi. Torniamo nella città imperiale dei demoni prima. Devono essere preoccupati a morte."


"..." La piccola Imperatrice Demoniaca lo guardò con attenzione e disse a bassa voce: "Torniamo."


.....


Anche se Xuanyuan Wentian era stato respinto, l'agitazione che aveva portato non poteva scomparire in così poco tempo. La Città Imperiale dei Demoni al momento era nel caos. Le persone che erano fuggite avevano già ricevuto notizia di cos'era accaduto e stavano iniziando a tornare una dopo l'altra.


La Grande Formazione della Città era stata già ritirata, ma l'atmosfera era soffocante come se fosse calato un gigantesco wok su di loro. Anche se al momento erano al sicuro, avevano assistito personalmente al terrore di Xuanyuan Wentian... Inoltre era fuggito via e non era stato ucciso. Sarebbe arrivato un giorno... o, ad essere esatti, tra non molto sarebbe tornato sicuramente.


Questa verità terrificante era come un incubo che opprimeva tutti i loro cuori.


Sotto la guida delle Famiglie Guardiane e dei vari Palazzi dei Duchi, stavano iniziando le riparazioni. L'intera famiglia Yun era avvolta da un'atmosfera cupa. Yun Qinghong e Mu Yurou erano rimasti fuori dal cancello principale, i loro sguardi erano rivolti verso nord, speravano che Yun Che tornasse sano e salvo. Anche Xiao Yun e sua moglie erano lì ad accompagnarli, li consolavano costantemente.


Quando videro Yun Che, Feng Xue'er e la piccola Imperatrice Demoniaca tornare e atterrare di fronte a loro. Mu Yurou non badò alla folla e balzò in avanti con le lacrime agli occhi, abbracciando stretto suo figlio e iniziando a piangere come una bambina.


"Madre, sono stato un figlio indegno, ti faccio sempre preoccupare e piangere." Disse pieno di sensi di colpa Yun Che.


Gli occhi di Yun Qinghong erano un po' umidi. Sentiva che, anche se l'aura di Yun Che era leggermente fragile e agitata, non era più anomala come prima. Si rilassò all'istante e si inchinò di fronte alla piccola Imperatrice Demoniaca dicendo: "Piccola Imperatrice Demoniaca, è ferita, per favore si occupi delle sue ferite il più presto possibile. Non deve trascurarsi."


La piccola Imperatrice Demoniaca scosse lievemente la testa: "Le mie ferite non sono gravi, però non vale la stessa cosa per Yun Che. Anche se all'esterno sembra che abbia pochi danni, le sue ferite interne sono considerevolmente gravi e sembra che la sua forza mentale si sia esaurita completamente. È meglio che vi sbrighiate e prepariate un posto dove possa occuparsi delle sue ferite. Per quanto riguarda il resto, ne possiamo parlare domani."


"Ah?" Prima che Mu Yurou potesse asciugarsi le lacrime, afferrò le maniche di Yun Che: "ChÈer, le tue ferite... sono davvero così gravi?"


"Non preoccuparti." Yun Che scosse la testa e la consolò: "Le mie capacità di recupero sono straordinarie, non sono niente di che ferite del genere... anche se in effetti sono stanco e voglio trovare un posto dove dormire per un po'."


Piccola Imperatrice Demoniaca: "..."


"Va bene, va bene... Ho già pulito la tua stanza. Vai a riposarti, se hai bisogno di qualcosa fammelo sapere." Disse con ansia Mu Yurou. Dopo aver detto questo, si girò, prese per mano Feng Xue'er e la osservò con gentilezza: "Xue'er, ho sempre sperato di vederti in questi mesi. ChÈer ha una fortuna incredibile ad averti accanto a lui... Anche io non so come dovrei ringraziarti."


Queste parole agitarono Feng Xue'er: "Zietta, io... non ho fatto molto per il fratellone Yun... Le tue parole mi mettono in imbarazzo..."


"Zietta?" Il sorriso gentile di Mu Yurou sembrava caloroso. "Entriamo prima, ChÈer ha ancora bisogno di riposarsi. Dopo che lo sistemerò, ho molte cose di cui vorrei parlarti. Laggiù, puoi fare come se fossi a casa tua."


"Grazie zietta." Disse gentilmente Feng Xue'er.


"Xiao Yun, il nonno e gli altri stanno bene?" Chiese Yun Che.


"Non ti preoccupare fratellone. Sono tutti sani e salvi. Le fate di Asgard Nuvola Gelida sono state sistemate tutte nelle residenze esterne e di solito nessuno ha il permesso di avvicinarmi... Dopo andrò da loro ad informarle che sei già sano e salvo così il nonno e gli altri non si preoccuperanno più." Disse annuendo Xiao Yun.


"Mn..." Yun Che annuì lievemente. "Aiutarmi a scusarmi con il nonno, con la maestra Murong e gli altri... Al momento la mia forza mentale è diminuita, una volta che mi sentirò meglio andrò sicuramente da loro per fargli vedere che sto bene."


"...Capisco. Fratellone, riposati." L'espressione di Xiao Yun era un po' sbalordita.


Yun Qinghong stava osservando il giovane, la sua espressione, i suoi occhi e ogni suo movimento. Fin dall'inizio aveva sentito che c'era qualcosa che non andava nelle sue condizioni e ora ne era ancora più convinto. Si accigliò e alla fine non poté trattenersi dal dire: "ChÈer, tu..."


"Basta!" Mu Yurou fece un cenno: "ChÈer è ferito e la sua forza mentale non è in buono stato, lascialo riposare prima. Se hai qualcosa di cui parlargli, puoi farlo domani."


"..." Yun Qinghong non ebbe altra scelta se non chiudere la bocca; tuttavia era ancora più preoccupato.


.....


Tornando nella tenuta che aveva lasciato per diversi mesi, si adagiò a letto. Tutto il rumore all'esterno era stato isolato dalla porta. In questo stato di calma, Yun Che non andò subito a dormire, né cercò di rilassarsi e occuparsi delle sue ferite. Invece osservò il soffitto con sguardo vacuo.


Jasmine, cosa diavolo dovrei fare ora...


Senza di te, perfino vivere è diventato così difficile.


Quando la sfera diabolica dell'origine si è attivata, ho sentito la morte... Una sensazione di morte mai così distinta nemmeno quando sono caduto dal Precipizio della Nuvola.


Forse quando si scatenerà di nuovo, morirò.


Cosa accadrà a Caiyi, Xue'er e YuÈer dopo che morirò... Cosa accadrà ai miei genitori... Al nonno e a Lingxi... Cosa succederà all'Illusory Demon Realm e a Asgard Nuvola Gelida....


Che siano tutti destinati a morire per mano di Xuanyuan Wentian...


Caiyi sceglierà sicuramente di morire insieme alla Città Imperiale dei Demoni. Sarebbe disposta a morire piuttosto che scegliere di abbandonare il suo regno e fuggire.


Mio padre e mia madre farebbero lo stesso...


Per me Xue'er ha lasciato la setta della Divina Fenice e YuÈer ha abbandonato l'intero Impero Ventoblu, tutto per accompagnarmi in questo Illusory Demon Realm che è completamente estraneo per loro.


Prima di morire, con le lacrime agli occhi, Gong Yuxian mi ha affidato Asgard Nuvola Gelida...


Il nonno e Lingxi, ho giurato così tante volte di proteggerli e di farli vivere in pace, di non permettere più che fossero maltrattati da qualcuno.


Tuttavia se morirò...


Yun Che sospirò. Iniziava a temere la morte, ne era incredibilmente spaventato. Tuttavia la sfera diabolica dell'origine esisteva nelle sue Vene Misteriose e gli faceva vedere la sua morte imminente.


Cosa dovrei fare per sopravvivere...


Se sono destinato a morire, come dovrei annientare Xuanyuan Wentian prima di morire...


Jasmine, cosa dovrei fare?


Dopo che mi hai lasciato, cosa posso fare...


Ripensò a quando Jasmine se n'era andata. Anche se erano già passati tre mesi, gli dava ancora una sensazione di oppressione al petto. Ricordava chiaramente ogni parola, ogni suo sguardo e sua espressione.


"In questo frammento di ricordi ci sono tutte le parole che non posso dirti ora." L'espressione di Jasmine era ancora fredda, ma i suoi occhi brillarono lievemente per un istante: "Tra ventiquattro ore, il sigillo di questo frammento si scioglierà automaticamente. Allora saprai ciò che voglio dirti."


"Questa mattina mi sono decisa da quando ho percepito la presenza di Moonflower. Così ho consegnato qualcosa a Hong'er, l'ha portata nella sua Perla del Veleno Celeste. Dopo che me ne andrò, potrai prenderla da lei... Anche se non potrà aumentare di molto la tua coltivazione, di sicuro aumenterà la durata della tua vita di diverse migliaia di anni."


"..."


Yun Che si alzò di scatto dal letto come se fosse stato appena folgorato.


Il frammento che Jasmine gli aveva lasciato!!


Nel momento in cui se n'era andata, Yun Che era stato vittima delle trame di Moonflower. Anche dopo che era tornato nel Regno Demoniaco Illusorio, era rimasto privo di sensi e sull'orlo della morte. Dopodiché, nella Valle del Fuoco e del Fulmine del Corvo Dorato era stato "costretto" a coltivare in coppia con Feng Xue'er e la piccola Imperatrice Demoniaca per tre mesi, non aveva avuto l'opportunità di leggere il frammento che Jasmine gli aveva lasciato.
                                


                                



